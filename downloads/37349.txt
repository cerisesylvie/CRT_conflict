Consiglio Regionale della Valle d'Aosta - Oggetto del Consiglio n. 1150 del 9 aprile 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1150 del 9 aprile 2015 - Resoconto
OGGETTO N. 1150/XIV - Esame della tematica dei trasporti in
Valle d'Aosta. (Approvazione di quattro risoluzioni)
Presidente
- Eravamo in fase di replica, qualcuno chiede
la parola? La parola al Presidente Rollandin.
Rollandin (UV)
- Merci Président.
Je crois que le débat qui s'est tenu pendant cette matinée sur
la question des transports a permis de mettre à jour une série de
thèmes qui ont été partagés en quatre volets, que je crois ont fait
l'objet de résolutions spécifiques. Pour ce qui est des problèmes
liés en particulier aux aéroports, je dois avouer que les
considérations qui ont été faites sont partageables dans le sens
que, comme vous savez, à niveau national il y a un nouveau plan des
aéroports, lequel a prévu des aéroports internationaux, des
aéroports à intérêt national, point c'est tout, il n'y a plus
d'autres possibilités et, par conséquent, je crois que dans ce sens
les indications qui ont été données soient claires. S'il n'y a pas
une rentabilité économique, on ne peut imaginer d'avoir une
autonomie d'une certaine façon ou les petits aéroports...comme vous
savez, Cuneo a été relié à Turin, d'autres ont fait la même chose,
il n'y a plus que peu d'aéroports qui ont un intérêt réellement
international.
Je veux reprendre cette position pour dire que je crois que les
considérations qui ont déjà été faites pour ce qui est de
l'aéroport d'Aoste porteront évidemment à une reconsidération dans
le sens d'avouer aussi dans cette résolution d'avoir un intérêt
éminemment touristique, ce qui n'empêche de dire que les
interventions faites, du point de vue des infrastructures, ont été
faites d'une façon utile et qui sûrement pourront être partagées
aussi pour le futur de cet aéroport avec les considérations que je
viens de dire; même fait pour les aéroports...pour la liaison avec
les autres aéroports, évidemment la question d'un système qui aille
prévoir le transport...des aéroports...vers Aoste doit être
sûrement partagée.
Per quanto concerne le autostrade, le considerazioni che sono
state fatte sono prima di tutto sulle concessioni; ora, io vorrei
ricordare che sicuramente nelle due tratte autostradali noi abbiamo
una partecipazione minoritaria nella SAV, partecipazione
minoritaria per le azioni ordinarie e maggioritaria per le azioni
straordinarie nella RAV e collegati con queste vorrei ricordare che
ci sono anche i due tunnel di cui non dovremmo dimenticarci, perché
se da una parte si stanno facendo dei lavori importanti per il
Tunnel del Gran San Bernardo, voglio ricordare che il Tunnel del
Monte Bianco, che ha avuto purtroppo quell'incidente che ricordiamo
per i morti che ha causato, deve essere tenuto in considerazione
per quanto è oggi della sicurezza, che è sicuramente un dato
critico, perché gli interventi su questo settore dovranno essere in
qualche modo considerati, proprio perché altrimenti i collegamenti
internazionali rischiano di essere in seria difficoltà. È questo un
tema di cui si stanno accorgendo sia dall'altra parte a Chamonix,
con altri tipi di problemi, ma anche dalla nostra parte. Io credo
che, sotto quest'aspetto, una considerazione andrà fatta nel più
breve tempo possibile.
Per quanto è delle concessioni, vorrei solo ricordare che
evidentemente il sistema delle concessioni, che rileva di un fatto
dell'investimento dato ai privati era una pratica diffusa che
comunque, al di là del merito di a chi veniva data o non data - non
entro in questo sistema -, però ha permesso di avere i lavori fatti
a condizione chiaramente di avere un ritorno, com'è stato detto,
attraverso i pedaggi. Ora, i piani di rientro che sono stati fatti
risentivano in quel momento di una serie di equilibri, che non sono
più quelli attuali per tutta una serie di ragioni. È giusto quindi
riconsiderare questo fatto non dimenticando che le concessioni però
sono legate ad un sistema che oggi si vorrebbe prorogare per la
semplice ragione che si vuole prevedere nuovi investimenti e, non
essendoci a livello nazionale fondi sufficienti, si va ad una
proroga delle concessioni - questo è nelle avvisaglie - a fronte di
una possibilità di prevedere da parte delle concessionarie nuovi
interventi. A questo vorrei legare un altro tema sulle autostrade
che in questo Consiglio oggi non è stato evocato, che invece in
altri momenti è stato ricordato: i lavori che le autostrade fanno.
Già a livello nazionale c'è stato un ulteriore passo avanti, dove
si diceva che i lavori dati ai privati non sono più solo il 30
percento, come era prima, ma devono essere al 46 percento. Adesso
questa percentuale molto probabilmente verrà ancora alzata: dico
questo perché sicuramente gli investimenti che vengono fatti dalle
autostrade sulle tratte non sono un fatto insignificante in un
momento in cui manca lavoro, in cui ci sono le esigenze di avere
delle ricadute anche a livello locale, e questo è un po' un tema
che credo vada ripreso in modo utile, perché ritengo che questo sia
un altro aspetto interessante. Sulle tariffe abbiamo già detto,
credo che sicuramente sia da fare il possibile per affrontare
ancora meglio questo tema, che ha avuto già qualche sbocco, ma
limitato, per vedere se si possono ottenere risultati più
incoraggianti.
Per quanto riguarda il trasporto ferroviario, che oggi viene
visto in Valle solo per il trasporto persone, praticamente il
trasporto merci è residuale. Una volta anche la ferrovia almeno
aveva un approccio con la Cogne per cui almeno una parte dei
materiali della Cogne arrivavano per ferrovia, oggi non succede
più, non è nemmeno più collegata. Il problema quindi del trasporto
per ferrovia risente dei due aspetti che sono stati evocati qui,
uno in particolare: il fatto che la nostra ferrovia avendo un
interesse oggi regionale e che dovremmo almeno far diventare
nazionale, in quanto internazionale è difficile. Avevamo fatto una
prova allora con il Tunnel per Martigny, il senso di
quell'approccio era essenzialmente di avere un collegamento
internazionale che permettesse di avere degli investimenti da parte
anche dei privati, tant'è che, quando era stato analizzato a Berna
il progetto quando era stato presentato a suo tempo, era stato
visto positivamente, però loro avevano detto: "noi dobbiamo
posporre questo dopo il Gottardo, dopo tutti gli altri impegni che
sono già stati fatti", e questo non era stato scartato, però
evidentemente l'importanza internazionale nasce se c'è un
collegamento internazionale, altrimenti diventa un po' più
difficile. Allora è già importante che abbia una linea nazionale,
ma, per fare questo, credo che, come ricordava questa mattina
l'Assessore, non ci siano tante alternative: o si punta su una
linea - si chiami nuova o si chiami come si vuole - ma che sia in
parallelo all'asse autostradale e che abbia una velocità tale da
rendere in qualche modo raggiungibile in tempi certi il nodo di
Chivasso o comunque la linea su Torino, che permetta dei transiti
internazionali, oppure gli altri sono investimenti a fondo cieco,
migliorano, ma non possono garantire quello che è un discorso di
traffico nazionale vero. Questo è un aspetto che dobbiamo prendere
in considerazione e, se facciamo questo sforzo, dobbiamo farlo
tenendo conto che sono progetti a lunga gittata, però bisogna
partire e che su questo, come diceva il collega Donzel, ci sia
anche una sensibilità nazionale e soprattutto l'avallo del
Piemonte, laddove...non può appunto permettersi di fare delle
proposte di una metropolitana o di linee alternative, che di fatto
renderebbero i nostri sforzi assolutamente inutili. Dopodiché
parliamo da soli, questo è il vero limite di quello che è il
sistema di una ferrovia che abbia un nome che si rispetti,
altrimenti tutto il resto...possiamo fare l'elettrificazione e
sappiamo che guadagniamo dieci minuti con un impegno di centinaia
di migliaia di euro, il resto è un miglioramento che non è in linea
con quelle che sono le attese, quindi sull'altro è già stato detto
tutto, io non voglio ripetermi, però questa è una meditazione seria
che dobbiamo fare: o andiamo...e parliamo pure con esperti,
parliamo con gli interlocutori nazionali che possano verificare
quello che stiamo dicendo per vedere se ci sono alternative, però
da questo dobbiamo uscire, perché altrimenti le curve di Montjovet,
piuttosto che altre, non ci risolvono il problema, l'abbiamo visto.
Allora, questa è una decisione che, appunto, legata al dibattito
che abbiamo fatto oggi, dobbiamo essere in grado di poter portare
avanti nel modo giusto per avere un riconoscimento che sia
valido.
Su quello che è il discorso delle risultanze che noi abbiamo
ancora nei confronti del Ministero per quanto riguarda la ferrovia
sul passato, noi abbiamo scritto, detto e speriamo che sia tombale
che non possano più chiederci dei soldi per il passato. Noi
dall'anno scorso, dove abbiamo previsto un intervento di 9.300.000
per il periodo che ci comportava...quest'anno con l'intervento di
23 milioni non ci devono più essere dubbi su questo. Ci sono ancora
tutte le situazioni non concluse per quanto riguarda il raccordo,
per quello che è il passaggio vero, perché noi oggi abbiamo una
linea gestita da altri, quindi noi paghiamo senza sapere come,
perché, che cosa succede, noi diamo un contributo di...ora, questo
voi capite che non può più essere, perché il Piemonte può decidere
come e in che termini far gestire o decidere sulle linee, decidere
sugli orari, intervenire, cosa che noi non siamo ancora in grado di
fare.
Credo che queste siano un po' le possibili osservazioni, poi
entreremo nel merito delle singole risoluzioni, però penso che
sostanzialmente il dibattito di oggi abbia permesso di focalizzare
su alcuni punti l'essenza di quelle che sono le probabili e future
percorrenze. Ora, credo che questo, se collegato con la revisione
del bacino di traffico che ci interessa...dove nella sostanza - ce
lo diciamo da vent'anni - il discorso del traffico delle valli va
risolto in modo diverso, non è più il pullman che gira vuoto che
risolve il problema: questo lo vediamo tutti, ce lo diciamo, però
sono anni che succede la stessa cosa, non abbiamo mai cambiato,
quindi o su questo abbiamo la forza di rivedere questo modo di
sperimentare questi passaggi, quindi prendere atto che il sistema
così non può funzionare e quindi cambiare... Cambiare vuol dire
attivare dei meccanismi alternativi per chi deve viaggiare in certi
orari, tranne per le scuole...il discorso dei viaggiatori...tranne
forse nel periodo turistico per alcuni, ma per il resto basta
vedere gli incassi che si fanno attraverso i passeggeri che sono
portati nelle valli laterali per capire che cosa succede, io credo
che su questo un intervento debba essere fatto. Adesso noi abbiamo
ancora dei contratti in essere, cioè bisogna tener conto di tutto
un sistema, però bisogna attivarsi affinché su questo ci siano
delle situazioni alternative, oggettive. Va bene il discorso che
fra un po' ci saranno le macchine elettriche che potranno
permettere un altro tipo di viaggio, però non risolve il nostro
problema. Io quindi credo che, tenuto conto di queste
considerazioni, misurandoci su quelle che sono le mozioni, possiamo
dare degli indirizzi su cui bisognerà lavorare, però per dare poi
delle risposte che possano essere in qualche modo conseguenti a
quelle che sono le cose che oggi qui ci siamo detti. Grazie.
Il Consiglio prende atto della relazione presentata dalla IV
Commissione consiliare permanente.
Presidente
- Grazie Presidente. Ci sono interventi? Ci
sono le quattro risoluzioni, se qualcuno le vuole illustrare...la
parola al Consigliere Bertschy.
Bertschy (UVP)
- Non per illustrare le risoluzioni, ma
per un secondo intervento. Su questo Consiglio straordinario
probabilmente qualche equivoco c'è o, meglio, noi che l'abbiamo
pensato abbiamo pensato al nostro percorso e forse non tutti siamo
convinti del percorso, che quanto meno come UVP avevamo in testa,
non era, per quello che ci riguarda, oggi il punto di arrivo di una
mozione di richiesta di dimissioni dell'Assessore, che potrà sempre
arrivare, ma era piuttosto un momento di discussione e di
completamento dell'approfondimento del lavoro che abbiamo fatto in
Commissione. Abbiamo speso del tempo in Commissione, personalmente
come Consigliere e come gruppo siamo convinti di aver dedicato del
tempo per poter dare delle risposte alla gente su cose che non si
conoscono. È chiaro che per oggi l'obiettivo, per quello che ci
riguarda, è di definire il percorso che andremo a fare in futuro.
Certo che non potremo lasciare aleggiare nell'aria decisioni che
poi nel prossimo periodo dovremo prendere e soprattutto dandoci dei
tempi e dei metodi di lavoro, perché su un tema che è così
trasversale, su un obiettivo che è così strategico come quello
dell'accessibilità, avevamo già ragionato nel corso della
discussione del bilancio, avevamo chiesto di riuscire a trovare dei
fondi per cominciare a trattare il tema dell'accessibilità della
Valle d'Aosta. Ritorniamo oggi, richiediamo oggi la possibilità di
aggiornare questi studi, ma anche di pensare ad un disegno generale
di sviluppo della nostra strategia, che non è un disegno che
rimarrà fermo per quello che ci riguarda, perché l'attività in IV
Commissione, piuttosto che negli altri settori, la faremo per
andare a verificare gli impegni che andremo a prendere, no? Ed è
questo che ci interessa sottolineare. È vero, come dice lei,
Presidente, come ha sottolineato l'Assessore, che fino al 30 giugno
non avremo...almeno sperando che il passaggio di competenze questa
volta si completi entro il 30 giugno 2015...non avremo ancora la
possibilità fino a quella data di entrare nel contratto di
Trenitalia, dopo di quello però cominceremo - oltre ad esercitare
la norma e, quindi, andare a rivisitare il contratto...continueremo
a pagare quello che paghiamo da metà luglio dell'anno scorso - a
programmare in maniera differente i servizi, ma soprattutto
investiremo questi 23 milioni di euro l'anno da trattare. Rispetto
a questo, allora ci interesserebbe continuare ad approfondire il
discorso delle persone trasportate, dei chilometri percorsi per
capire se gli investimenti poi alla fine hanno una loro
verificabilità, perché i dati che abbiamo rispetto al nostro
trasporto sono dati che poi vanno paragonati, sono veramente tanti
i soldi che la ferrovia ci chiede. Nel dire: "aumentare...investire
questi soldi diversamente per garantire gli stessi
servizi"...abbiamo necessità, per esempio, nella tratta interna di
permettere agli utenti che arrivano da più distante sul territorio
di utilizzare il trasporto pubblico, anche nelle fasce di orario
notturne, nei festivi, sicuramente i costi attuali di certi mezzi
di trasporto non possiamo permetterceli, quindi approfondire ancora
questi studi...l'unico sistema attraverso il quale lo possiamo fare
è arrivare a definire un piano regionale dei trasporti, che integri
i due sistemi di trasporto, che ci permetta di mettere i 23 milioni
insieme ai 16 milioni per capire qual è l'efficacia migliore di
utilizzo di questi soldi, immaginando che soldi in più in questo
momento qua non è facile trovarli. Un piano regionale dei trasporti
che però noi immaginiamo di vedere nei prossimi mesi, non tra tre
anni, quindi il Consiglio straordinario ha un senso se si dice:
"oggi ci impegniamo a fare il piano regionale dei trasporti" e tra
tre-quattro mesi saremo qua a discuterlo per avere poi una sua
esecuzione nel prossimo periodo, perché è chiaro che sennò diamo
ragione a qualcuno che pensa che stiamo perdendo del tempo. Stessa
cosa vale per altri impegni che ci vogliamo prendere come gruppo,
ma anche insieme agli altri colleghi di opposizione. Questa mattina
si parlava di autostrada, di allungamento delle concessioni,
giustamente il Presidente ha ricordato anche il discorso dei
tunnel, noi abbiamo la necessità che politicamente, seppur siamo
una Regione piccola di 130 mila abitanti, un piccolo consenso
politico si costruisca, magari di nuovo in IV Commissione, insieme
alla II, vedremo come, ma un documento che al più presto arrivi in
Consiglio regionale per cominciare una trattativa con lo Stato e
con la Comunità europea per dire che questa tratta internazionale
ha diritto di essere utilizzata, ma non può essere utilizzata in
danno alla Valle d'Aosta e ai valdostani, perché se non usciamo
dalla logica che noi abbiamo la possibilità di aprire una
trattativa differente, se non siamo sostenuti dai nostri
Parlamentari e se non troviamo delle alleanze insieme agli altri,
beh, subiremo continui aumenti, aumenteranno un po' i telepass per
i pendolari, ma non risolveremo il nostro problema, quindi
un'impostazione politica differente, legittimando queste richieste
per i danni che oggi stiamo subendo, ma che ci stanno. È vero che
tutto questo si è sviluppato soprattutto negli ultimi sette-otto
anni, perché le cose sono cambiate anche rapidamente, però, visto
che sono successe queste cose, visto che ci troviamo in questa
condizione, politicamente costruiamo insieme qualche cosa di forte
per rivendicare il diritto alla mobilità, come detto questa
mattina, ma soprattutto il diritto di non dover subire tratte
internazionali che dovrebbero arricchire i territori, non
indebolirli!
Per quanto riguarda il discorso invece più generale, stamattina,
Assessore, lei su questo non c'è tornato, io non lo so in quale
maniera definirlo, però noi vogliamo dare all'accessibilità al
trasporto pubblico e al tema delle infrastrutture una visibilità
maggiore nel prossimo periodo. Vorremmo che venisse data una
visibilità maggiore, quindi l'idea di un'agenzia per la mobilità,
l'idea di una struttura interna rafforzata, qualche cosa che però
ci permetta di coordinare e di non subire la politica che dovremo
sviluppare in questo senso, soprattutto che permetta agli utenti,
che siano del treno, che siano del pullman, che siano dell'auto a
noleggio, che siano di altri...di avere un punto,
un point de
repère
, gli utenti come gli imprenditori economici, come tutti
quanti. Capire - non è così chiaro - qual è il punto dove si
organizza l'investimento, la gestione...qualche cosa di più chiaro,
perché a noi oggi non risulta così, ma anche alla gente oggi non
risulta così, perché è vero che le arrivano le
e-mail
di
protesta, ma poi non c'è un centro per governarle. Probabilmente
riuscendo ad esercitare anche il diritto sulla ferrovia con la
norma di attuazione che arriverà, questo aiuterà e migliorerà, però
c'è bisogno di un centro di elaborazione di pensiero e di gestione
appunto dei problemi. Tra l'altro, come sapete bene, questa figura
del
mobility manager
, che è prevista per i grossi Enti,
Regione e Comune e azienda, andrebbe un po' pensata nell'insieme,
perché c'è bisogno che i comparti si parlino, che la scuola parli
coi trasporti, che l'economia parli con il resto dei servizi, però
bisogna fare in modo che qualcheduno elabori qualche cosa che
cambi, che cambi anche velocemente ormai, perché tutto si sta
sviluppando con una grande velocità.
Su questi argomenti quindi avremmo la voglia e la necessità di
lavorare ancora, di definire oggi un punto di partenza e di darci
dei tempi, appunto, come detto prima, per verificarli mensilmente e
nel lavoro di commissione, perché non dobbiamo abbandonare il fatto
che i risultati a breve termine li possiamo ottenere con dei
piccoli sforzi, quelli a medio termine necessitano di investimenti,
quelli a lungo termine li verificheremo. Noi abbiamo lanciato
l'idea di una grande opera, ognuno la elabora un po' come vuole,
sicuramente lavorare sulla tratta esistente comporta una serie di
limiti. Immaginare una tratta nuova non è neanche così semplice,
perché è vero che si può pensare ad un binario parallelo
all'autostrada, ma se penso semplicemente al mio Paese, non saprei
dove metterlo, probabilmente sopra l'autostrada, e quindi ci può
stare perché l'occupazione del terreno e...andare ad occupare nuovo
terreno è sicuramente sbagliato, dobbiamo cercare di economizzare
il nostro territorio e di farlo nella maniera opportuna, ma
sappiamo anche che è qualcosa di pesante in termini di investimenti
al tempo, però è una strada, è un sogno da lanciare, perché quella
è la grande opera della quale necessitiamo. Come e dove lo
verifichiamo? Non vorremmo solo però che, per inseguire questo
grande sogno, poi ci dimenticassimo dei bisogni di tutti i giorni,
dei problemi che ci hanno segnalato le associazioni degli
albergatori, piuttosto che gli altri, quindi una capacità di vedere
in maniera complessiva tutti gli obiettivi da raggiungere, una
velocità diversa e, soprattutto, un metodo di lavoro che ci
permetta di essere efficaci nella risposta ai cittadini e nelle
cose che ci segnalano. Grazie.
Presidente
- Grazie Consigliere Bertschy. La parola
all'Assessore Marguerettaz.
Marguerettaz (UV)
- Semplicemente per chiedere, se
possibile, una breve sospensione affinché la maggioranza possa
valutare le proposte di risoluzione.
Presidente
- Il Consiglio è sospeso per dieci minuti per
una riunione di maggioranza.
Si dà atto che la seduta è sospesa dalle ore 16,06 alle ore
17,23
e che dalle ore 17,23 riassume la presidenza il
Presidente Marco Viérin.
Viérin M. (Presidente)
- Allora riprendiamo i lavori, si
comincia dall'esame della risoluzione n. 1, che mi viene detto dai
Capigruppo che non è cambiata, mentre poi per la n. 2, la n. 3 e la
n. 4 verranno distribuiti i nuovi testi con gli emendamenti
concordati fra vari Capigruppo, aspettiamo solo che siano
distribuite le copie ai colleghi, quindi iniziamo la discussione
sulla risoluzione n. 1. Qualcuno intende illustrarla? Allora, la
diamo per illustrata, possiamo aprire la votazione? La votazione è
aperta. La votazione è chiusa.
Presenti: 35
Votanti: 35
Favorevoli: 33
Contrari: 2
Il Consiglio approva.
Passiamo ora all'esame della risoluzione n. 2 inerente al
trasporto pubblico locale. Si esamina il nuovo testo, che è stato
emendato, aspettiamo solo che venga distribuito...bene, passiamo
all'esame della risoluzione n. 2 con il nuovo testo emendato da
tutti i Capigruppo, ad eccezione del Movimento Cinque Stelle. È
cambiato nella parte conclusiva che leggo:
"Possibili
indicazioni: rivedere l'attuale piano di bacino di traffico, per
adattarlo alla mutata situazione socio-economica della Valle
d'Aosta; attivare un gruppo di lavoro interassessorile per
predisporre una bozza del piano regionale dei trasporti, in modo da
definire una visione complessiva e strategica della mobilità
pubblica e privata (anche elettrica) in Valle d'Aosta, che
favorisca l'integrazione ferro-gomma e tariffaria, sviluppando
inoltre la mobilità dolce; favorire un servizio di transfer da e
per gli aeroporti in collaborazione con gli operatori turistici
efficiente e a costo accessibile".
Questo è quanto è stato
modificato col nuovo testo della risoluzione n. 2, che riguarda il
trasporto pubblico locale. Non ci sono richieste di intervento? La
pongo in votazione. La votazione è aperta. La votazione è
chiusa.
Presenti: 34
Votanti: 34
Favorevoli: 32
Contrari: 2
Il Consiglio approva.
Passiamo alla risoluzione n. 3, di cui leggo la parte conclusiva
e quindi l'impegno:
"istituire un tavolo di concertazione con i
principali portatori di interesse di settore, riunito a cadenza
regolare che permetta la verifica degli impegni assunti nella
risoluzione; individuare entro il 30 settembre 2015, gli interventi
oggi più efficaci da eseguire, attraverso l'elaborazione di un
nuovo studio di fattibilità, fondato sulla situazione attuale;
garantire l'affidabilità, la puntualità e il decoro del servizio;
agire di concerto con la Regione Piemonte per ottenere dallo Stato
adeguati finanziamenti per un efficiente collegamento ferroviario
Aosta-Torino di valenza nazionale; conseguire entro le scadenze di
legge il trasferimento delle competenze, in modo da poter incidere
maggiormente sulla qualità del servizio"
. Pongo in votazione
questo testo. La votazione è aperta. La votazione è chiusa.
Presenti: 34
Votanti: 34
Favorevoli: 32
Contrari: 2
Il Consiglio approva.
Passiamo adesso all'esame della risoluzione n. 4 inerente
all'aeroporto, di cui leggo l'impegno emendato:
"vista la
situazione congiunturale socio-economica, prendere atto
dell'attuale insostenibilità dell'aeroporto commerciale e a
procedere all'aggiornamento del Master Plan rivedendo gli obiettivi
strategici per valorizzare gli investimenti fatti e la vocazione
turistica; ottimizzare la struttura interna all'Amministrazione
regionale, che si occupa di coordinare le politiche, gli
investimenti e la gestione delle diverse modalità di trasporto
nella nostra regione, sia interne, sia rivolte all'esterno"
.
Poniamo in votazione anche questa risoluzione. La votazione è
aperta. Prego i colleghi di votare. La votazione è chiusa.
Presenti: 34
Votanti: 34
Favorevoli: 32
Contrari: 2
Il Consiglio approva.
Come ultimo atto formale, quindi, il Consiglio ha preso atto
della relazione della IV Commissione e pertanto, colleghi, i lavori
del Consiglio straordinario sono terminati.
---
La sessione straordinaria termina alle ore 17,36.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK