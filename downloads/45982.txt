Consiglio Regionale della Valle d'Aosta - Oggetto del Consiglio n. 2548 del 7 giugno 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
NOMINE E INCARICHI DI CONSULENZA E SPECIALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2548 del 7 giugno 2023 - Resoconto
OGGETTO N. 2548/XVI - Interrogazione: "Incarichi
consulenziali affidati dal BIM per la gestione della rete idrica
comunale e sovracomunale".
Bertin (Presidente) -
Punto n. 18. Risponde l'assessore
Sapinet.
Sapinet (UV) -
Si chiede all'Assessore regionale
competente per conoscere "Se corrisponda al vero che la società
richiamata si trovi costretta ad affidare a ditte esterne incarichi
consulenziali riferiti a incombenze amministrative normalmente in
capo al RUP".
La società SEV è di recente formazione, ricordo che è stata
costituita con atto notarile l'8 agosto del 2022 con un capitale
sociale di 50 mila euro.
La governance della società vede come socio unico il BIM, l'ente
di governo ambito, a cui partecipano tutti i Comuni della nostra
regione, rispettando in tal modo i requisiti normativi
dell'affidamento in house, tra cui quello del cosiddetto "controllo
analogo", esercitato dagli organi di assemblea, Giunta, e dalle
funzioni dirigenziali del socio.
Nel periodo intercorso, la società ha avviato quanto necessario
per addivenire a una sufficiente dotazione organica, e non devo
ovviamente ricordare le difficoltà ben note a reperire sul mercato
del lavoro figure disponibili a lavorare nel comparto del
pubblico.
Per fare un breve e rapido crono programma, sappiamo che l'8
agosto si è provveduto alla costituzione della società,
precedentemente a giugno c'era stata l'approvazione del Piano
d'ambito; il 18 ottobre 2022 il BIM ha individuato l'amministratore
unico; la convenzione BIM-SEV è del 25 ottobre 2022; il 15 novembre
2022 l'avviso pubblico per selezionare il direttore generale, che è
stato poi al termine dell'iter nominato il 13 di marzo del 2023, i
primi mesi dell'anno, per quel che riguarda tutta una fase
organizzativa, e la nomina del direttore amministrativo il 15
maggio 2023.
Il 31 maggio l'assemblea ha approvato il Piano industriale della
società che è stato presentato proprio ieri, 6 giugno, durante
l'assemblea del BIM.
Questo per dire che a oggi la dotazione organica, a seguito di
procedure di selezione, è costituita dall'amministratore unico, dal
direttore generale, dal direttore tecnico e da due impiegati
amministrativi.
SEV non ha ancora avviato appalti di lavori, mentre per quanto
riguarda i servizi, in assenza di personale interno, ha affidato
con la specifica procedura all'esterno, mediante un accordo quadro,
i servizi di supporto al RUP per un periodo di 24 mesi nella
gestione di procedure di affidamento di contratti pubblici e di
selezione del personale con la determinazione n. 34 del 24 maggio
2023, conformemente alla normativa vigente, quindi un affido per i
primi 24 mesi in modo poi da organizzarsi.
Presidente -
Replica il consigliere Marquis.
Marquis (FI) -
Con quest'interrogazione volevamo
evidenziare la difficoltà sotto il profilo organizzativo e
gestionale di un servizio da parte di un'entità che sottostà
sostanzialmente alla Regione.
Il problema del reperimento del personale è noto, lo conosciamo,
abbiamo anche visto che non è stato assunto nel mese scorso il
direttore amministrativo perché nessuno è stato ritenuto idoneo a
svolgere questo incarico perché non ha raggiunto i 70 punti che
prevedeva il bando; abbiamo anche visto che però vengono dati
questi incarichi consulenziali all'esterno.
Noi crediamo che fosse noto già da prima che lo start-up di un
ente come questo, di una società, presentasse delle difficoltà, ci
potevamo immaginare che ci fosse un mutuo sostegno con
l'Amministrazione regionale.
L'Amministrazione regionale ha dei RUP, ha delle persone
all'interno del suo Assessorato che si occupano di queste materie,
non credo che ci sia la necessità sempre e tout court di ricorrere
all'esterno spendendo risorse, perché temo che in questo settore si
vada un po' nella stessa direzione di quello dei rifiuti che
rischia di vedere sfuggire di mano la situazione, perché già da
adesso si inizia a sentire che le tariffe dell'acqua aumenteranno
significativamente e questo, secondo me, è un elemento di
preoccupazione, perché non è che, perché paga Pantalone, bisogna
partire con le consulenze esterne, perché tanto poi il totale viene
distribuito tra la gente con le tariffe!
Questo è il problema di fondo della gestione di questi servizi,
perché dobbiamo essere capaci a fare autocritica, anche sui
rifiuti, su come sono nati gli appalti e come è nato questo
servizio, e sono sfuggiti di mano, e, sulla scorta di
quell'esperienza bisognerebbe stare attenti che sulla gestione
delle acque, che è un discorso parallelo a quello, non succeda la
stessa cosa, perché poi tutti gli anni aumentano le tariffe di
gestione.
È vero che la gestione dell'acqua è un settore diverso rispetto
a quello dei rifiuti, ma attenzione: presenta ancora più incognite
rispetto ai rifiuti, perché la maggior parte delle infrastrutture è
sotto terra e quindi non si vede, pertanto gli imprevisti saranno
ancora più alti rispetto a quelli che si manifestano nel settore
dei rifiuti e ci stupisce che in questo caso non sia stata fatta
una valutazione a monte su come creare l'inizio di attività di
questa società, perché poteva benissimo esserci un rapporto con
l'Amministrazione regionale per una fase transitoria, invece si è
lasciata una società allo sbando, da sola, a partire con la nomina
di un direttore generale e poi vediamo cosa succederà.
Nel frattempo, come ha detto lei, non ci sono persone, non c'è
il direttore amministrativo, c'è solo un RUP facente funzioni, che
però al minimo intervento che bisogna fare deve già prendere una
consulenza all'esterno, quando magari all'interno
dell'Amministrazione c'erano dei profili nel suo Assessorato che
avrebbero potuto sostenere queste iniziative ed evitare di spendere
inutilmente delle risorse che, alla fine, mettono i cittadini
valdostani.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK