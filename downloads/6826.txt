Consiglio Regionale della Valle d'Aosta - Oggetto del Consiglio n. 1329 del 2 maggio 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1329 del 2 maggio 1985 - Resoconto
OGGETTO N. 1329/VIII - VERIFICA DEL FUN ZIONAMENTO DELLA
NUOVA CASA CIRCONDARIALE DI BRISSOGNE. - (Approvazione di
mozione)
PRESIDENTE
: Do lettura della mozione presentata dal
Consigliere Riccarand:
MOZIONE
RILEVATO CHE,
da alcuni mesi, è entrata in funzione la
nuova Casa Circondariale di Brissogne;
SOTTOLINEATA
l'opportunità di un'attenta iniziativa
dell'Amministrazione per verificare il funzionamento della grossa
struttura carceraria;
EVIDENZIATO
che alcuni detenuti nella Casa
Circondariale hanno esplicitamente richiesto un'azione di controllo
sulla gestione del carcere da parte degli Amministratori
regionali
Il Consiglio regionale della Valle d'Aosta
IMPEGNA
l'Assessore regionale alla Sanità ed Assistenza Sociale, in
accordo con la competente Commissione consiliare, ad assumere le
opportune iniziative per organizzare una visita di una delegazione
del Consiglio regionale alla Casa Circondariale di Brissogne
con
lo
scopo di verificarne le modalità di
funzionamento.
PRESIDENTE
: Ha chiesto la parola il Consigliere
Riccarand; ne ha facoltà.
RICCARAND (N.S.):
Si tratta di una questione molto
semplice che ha un significato importante. Tutti sappiamo che da
alcuni mesi è entrata in funzione la nuova casa circondariale di
Brissogne. Il Consiglio regionale si era già occupato della
situazione nel precedente carcere posto nella Torre dei Balivi,
dove si era recata una delegazione del
Consiglio regionale per rendersi conto della situazione e per
verificare tutta una serie di problemi. In queste ultime settimane
al nostro gruppo sono pervenute diverse richieste di
interessamento, sia dall'interno del carcere che da parte di
familiari, che hanno denunciato una situazione di estrema
pesantezza al suo interno. Si tratta inoltre di una struttura
nuova, di cui il Consiglio si è occupato poco ma che riveste una
notevole importanza nella nostra Regione.
Chiediamo quindi, che una delegazione ufficiale del Consiglio
effettui una visita all'interno della nuova casa circondariale di
Brissogne in modo da poter affrontare tutta una serie di
problematiche legate al carcere. Si tratta di questioni delicate e
l'approccio che si propone non deve essere solo episodico, ma la
delegazione del Consiglio serve a manifestare attenzione per il
problema carcerario, sia sotto l'aspetto dell'organizzazione e
della conduzione, sia sotto l'aspetto della condizione di chi vi è
costretto in condizioni di detenzione.
Proponiamo pertanto che la Giunta, in accordo con la competente
Commissione consiliare, organizzi questa visita dalla quale
potranno scaturire altre iniziative.
PRESIDENTE
: Ha chiesto la parola l'Assessore alla Sanità
ed Assistenza Socia le Voyat; ne ha facoltà.
VOYAT (U.V.):
Io ringrazio il Consigliere Riccarand della
fiducia e della considerazione, ma io proporrei di modificare la
mozione con la seguente dicitura: "impegna la Presidenza del
Consiglio regionale e la Conferenza dei Capi gruppo, ad assumere le
opportune iniziative....", perché un Assessore non può riunire una
Commissione. A mio avviso queste sono competenze più specifiche
della Presidenza del Consiglio e della Conferenza dei
Capigruppo.
PRESIDENTE
: Ha chiesto la parola il Consigliere
Riccarand; ne ha facoltà.
RICCARAND (N.S.):
Non è molto importante sapere chi
organizza. Se la Presidenza del Consiglio regionale ha la
disponibilità a farsi carico degli opportuni contatti per
organizzare la visita, io sono soddisfatto. E' importante invece
che ci sia questa iniziativa e che si possa incominciare ad
occuparsi e a verificare, anche personalmente, la situazione
all'interno di questa importante struttura, per assumere
eventualmente le decisioni conseguenti. Se c'è la disponibilità del
Presidente del Consiglio, io accolgo la proposta di modifica
presentata dall'Assessore Voyat.
PRESIDENTE
: Da parte della Presidenza del Consiglio non
c'è nessuna obiezione. Una iniziativa del genere era già stata
intrapresa per il vecchio carcere, possiamo ripeterla anche per il
nuovo.
Do lettura della mozione nel testo emendato:
MOZIONE
RILEVATO CHE,
da alcuni mesi, è entrata in funzione la
nuova Casa Circondariale di Brissogne;
SOTTOLINEATA
l'opportunità di un'attenta iniziativa
dell'Amministrazione per verificare il funzionamento della grossa
struttura carceraria;
EVIDENZIATO
che alcuni detenuti nella Casa
Circondariale hanno esplicitamente richiesto un'azione di controllo
sulla gestione del carcere da parte degli Amministratori
regionali
Il Consiglio regionale della Valle d'Aosta
IMPEGNA
la Presidenza del Coniglio regionale, in accordo con la
Conferenza dei Capigruppo, ad assumere le opportune iniziative per
organizzare una visita di una delegazione del Consiglio regionale
alla Casa Circondariale di Brissogne con
lo
scopo di
verificarne le modalità di funzionamento.
PRESIDENTE
: Se nessuno chiede la parola, metto in
approvazione la mozione in oggetto nel suo testo emendato:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE
: Il Consiglio ha terminato i propri lavori,
verrà riconvocato a domicilio.
La seduta è tolta.
L'adunanza termina alle ore 20.19.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK