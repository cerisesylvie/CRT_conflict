Consiglio Regionale della Valle d'Aosta - Oggetto del Consiglio n. 2277 del 22 ottobre 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2277 del 22 ottobre 1986 - Resoconto
OGGETTO N. 2277/VIII - UTILIZZAZIONE DEL CASTELLO DI
AYMAVILLES PER INIZIATIVE SCIENTIFICHE, CULTURALI ED INFORMATIVE
CONNESSE AL PARCO NAZIONALE DEL GRAN PARADISO. - Reiezione di
mozione.
PRESIDENTE
: Do lettura della mozione presentata dai
Consiglieri Viberti e Tonino:
MOZIONE
Vista
la deliberazione di Giunta n. 6132 del 22 agosto
1986 relativa ad un incarico all'architetto Vittorio Valletti per
uno studio di sistemazione ambientale della cantina sociale di
Aymavilles;
Rilevato
che tale deliberazione è stata assunta perchè
sono emersi forti dubbi sull'opportunità di localizzare nel parco
del castello di Aymavilles la citata cantina sociale;
Rilevato
altresì che, come afferma la citata
deliberazione dell'architetto Valletti ha già svolto alcuni studi
sul castello di Aymavilles;
Sottolineato
che tali studi riguardavano l'utilizzazione
del castello di Aymavilles come struttura in cui localizzare
iniziative scientifiche, culturali e informative connesse al Parco
Nazionale del Gran Paradiso
Evidenziata
l'opportunità e l'importanza di riprendere il
progetto di utilizzazione del Castello di Aymavilles come
prestigiosa 'casa' del Parco Nazionale del Gran Paradiso;
IL CONSIGLIO REGIONALE
IMPEGNA
l'Assessore regionale al turismo, Urbanistica e Beni Culturali
ad assumere gli opportuni provvedimenti per estendere l'incarico
affidato all'architetto Vittorio Valletti comprendendo un progetto
di utilizzazione del castello di Aymavilles come prestigiosa
struttura in cui localizzare iniziative scientifiche, culturali ed
informative connesse al Parco Nazionale del gran paradiso.
PRESIDENTE
: Ha chiesto di parlare il Consigliere Viberti
ne ha facoltà.
VIBERTI (N.S.)
- Con questa mozione che il Consigliere
Tonino ed io abbiamo presentato, vorremmo ottenere due cose: la
prima è che non ci sia un deturpamento di un bene architettonico,
storico, quale il Castello di Aymavilles, la seconda cosa di
riuscire ad avere una inversione di tendenza sulla delicata
questione del Parco Nazionale del Gran paradiso. Riteniamo che la
stessa Amministrazione regionale, in particolare l'esecutivo, si
sia reso conto che la realizzazione che si intendeva portare avanti
di una cantina sociale all'interno del parco del Castello di
Aymavilles possa costituire un problema proprio da un punto di
vista di opportunità, legato ad una costruzione quale è il Castello
di Aymavilles, che contrasta con quelle che sono le giuste
necessità della zona di avere una cantina sociale. Cantina sociale
che evidentemente non può riprendere i canoni costruttivi del
castello perchè serve ad altro. Diventa difficile mettere insieme
le due cose.
Siamo a conoscenza come Consiglio del fatto che a suo tempo
l'allora Presidente della Giunta aveva promesso (fra virgolette) al
Parco Nazionale di avere un utilizzo di questa struttura congeniale
alla fruizione del Parco stesso, e questo, insieme all'inizio dello
studio del primo schema di piano per il Parco era stato un
interessante passo in avanti verso la soluzione del problema in un
clima di discussione e di confronto, che purtroppo oggi per le note
vicende e per il continuo incancrenirsi di una situazione che è
quella di stallo, non è certo delle migliori. Sono di questi giorni
nuove notizie di problemi, relativi alla costruzione di un
acquedotto e relativi alla costruzione di una strada che dovrebbe
servire alla frazione di Creton. Pare che la questione acquedotto
si sia momentaneamente risolta perchè le campane nuziali (mi
riferisco ad una guardia forestale, Presidente, non mi fraintenda)
avevano tenuto distante il controllo del Parco ed ormai i lavori
erano quasi terminati, quindi ci si è ritrovati alla fine ed il
buon senso è prevalso.
Per l'altra questione è tutto rimasto a questa primavera perchè
ormai il tempo è quello che è, ed anche lì ancora una volta le cose
sono state aggiustate. Però riteniamo che prima che questa frana ci
crolli addosso, bisogna cercare di riprendere il dialogo.
A più riprese in questo Consiglio abbiamo cercato di far passare
questa posizione, non abbiamo modificato il nostro atteggiamento,
siamo convinti che solo con un confronto sereno e con delle
dimostrazioni di buona volontà da parte dell'Amministrazione
regionale si possa arrivare ad una soluzione del problema.
Non sto qui a ripetere quanto può, da un punto di vista
economico, essere importante un utilizzo migliore del Parco
Nazionale del Gran Paradiso; può essere una soluzione per il
problema dell'occupazione non solo per la Valsavarenche, ma anche
per altre vallate laterali che sono interessate dal parco ed anche
per molti giovani della nostra Regione.
Il Castello di Aymavilles, immaginato come porta del Parco a suo
tempo, era un'idea intelligente e noi siamo convinti che
l'architetto Valletti sia in grado di dare delle indicazioni, di
fare delle proposte in questo senso, anche perchè a suo tempo si
era già occupato del problema e la delibera n. 6132 è stata presa
in modo opportuno, scegliendo la persona giusta. Fra l'altro tale
persona ha già collaborato con l'Amministrazione regionale, per la
parte che le compete, mi pare anche questa estate abbia dimostrato
la serietà e la professionalità illustrando proprio nella
ricostruita volumetria della chiesa di San Francesco, quali erano
le proposte per a città di Aosta, proposte che in alcuni casi
possono anche non trovare concordi noi, però sulla competenza e la
serietà di questo urbanista non possono esserci dei dubbi.
Secondo noi è importante non necessariamente arrivare alla
realizzazione di tutto quanto potrebbe proporre questo architetto,
ma è importante fare questo sforzo per avere, nel momento in cui le
condizioni siano migliori e la questione si sia schiarita (se non
proprio completamente chiarita) la possibilità di intervenire e
dedicare buona parte del castello di Aymavilles a strumento di
conoscenza del Parco, immaginando un archivio relativo a tutto il
Parco Nazionale del Gran Paradiso o anche soltanto alla parte che
insiste nella nostra Regione, immaginando la possibilità di
iniziare le visite guidate al Parco direttamente da Aymavilles, con
una evidente incidenza economica anche per tutti i Comuni che si
trovano nella zona di fondo valle che sono a poca distanza dal
Comune di Aymavilles.
Per quello che mi riguarda ho già parlato abbastanza, credo che
il Consigliere Tonino abbia alcune integrazioni da fare, per cui
gli cedo volentieri la parola.
PRESIDENTE:
Ha chiesto di parlare il Consigliere Tonino,
ne ha facoltà.
TONINO (P.C.I.)
- Una brevissima considerazione. Nessuno
credo voglia qui portare avanti una sorta di contrapposizione fra
l'esigenza e i bisogni che hanno i viticultori della zona per
costruire una cantina sociale, ed esigenze più propriamente legate
all'immagine turistica della Regione. È un problema semplicemente
di opportunità.
Sollevo, e lo chiedo anche alla Giunta, una questione di tipo
generale, e cioè se, rispetto al bisogno che ha indubbiamente
questa Regione di utilizzare il patrimonio ambientale, le istanze
ambientali, componente oggi qualificante dell'offerta turistica, se
in questa visione l'utilizzo dell'intero patrimonio, storico ed
architettonico, rappresentato dai castelli disseminati nella nostra
Regione, non sia uno dei nodi, uno dei fulcri essenziali.
È un interrogativo di tipo generale che a mio avviso richiede
una risposta affermativa. Dobbiamo assolutamente fare in modo che
quel patrimonio nel suo complesso sia un elemento che salda
l'attenzione di questa regione rispetto a questi temi, e un'offerta
turistica che si basa e si fonda su un recupero complessivo
dell'ambiente e del paesaggio.
Le proposte che erano state a suo tempo avanzate per l'utilizzo
di quel castello, avevano questa doppia funzione: una funzione di
supporto tecnico scientifico all'attività del Parco, dall'altra
parte anche un elemento fondamentale e qualificante dell'offerta
turistica regionale. Queste sono le ragioni a mio avviso per cui la
scelta che è stata fatta deve essere rivista e ripensata; o meglio:
se non vogliamo fare subito una scelta di campo, mettiamo sul
piatto le due alternative e valutiamo quella che rende di più
nell'interesse della Regione. A noi pare che la mozione che abbiamo
presentato vada nella direzione di estendere l'incarico anche per
valutare quest'altra componente e poi valutare quali sono le scelte
più opportune.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN (U.V.)
Je crois que les considérations qui ont
été faites de la part du Conseiller Viberti à propos de la présence
du Parc et sur les hypothèses de son utilisation, au niveau soit de
solution des problèmes de l'emploi, de l'occupation des jeunes,
soit de la possibilité d'exploiter ce que le Parc pourrait
représenter pour notre Région, on ne peut que partager cet
avis.
On est un peu moins d'accord sur la deuxième partie, concernant
l'opportunité de faire certains choix. Dans les prémisses de cette
motion, on a cité le propos de l'Administration régionale
d'utiliser la ferme pour donner solution à un problème qui a été
pris en considération de la part des viticulteurs de 11 Communes,
et là je crois que pour une fois les 11 Communes ont trouvé un
accord pour exploiter la ferme soit du point de vue touristique que
du point de vue d'image du produit, en considérant la possibilité
de la modifier et lui donner donc la solution définitive en tant
que cave pour les vins de la zone.
Ce choix ne préjuge pas l'utilisation du château, car il ne va
pas intéresser la bâtisse principale du château; au contraire on
utiliserait les fermes que je crois les Conseillers connaissent
très bien, qui sont en bas, vis-à-vis du château même. Pour
l'instant, étant donné que le dialogue avec le Parc est là, et
surtout les réponses du Gouvernement malheureusement ne sont pas
encore définitives, on avait prévu d'utiliser justement
l'expérience de M. Valletti, qui avait déjà étudié le problème
précédemment avec l'Assessorat compétent en donnant la possibilité
aussi de faire une étude à des jeunes architectes sur la
possibilité d'exploiter du point de vue architectural la présence
de cette ferme.
A ce sujet M. Valletti coordonnera des jeunes qui feront un
essai vis-à-vis de la solution, pour donner une réponse à la cave,
sans pour ces mêmes raisons empêcher qu'il y ait la possibilité
dans le futur de donner une réponse aux exigences du Parc vis-à-vis
d'un siège au château d'Aymavilles.
Je voudrais en même temps, toujours au niveau d'opportunité,
souligner un petit problème. La Commune d'Aymavilles voulait
adopter le plan régulateur. Pour faire cela, il est prévu qu'il y
ait l'avis du Parc, et cela fait à peu près 4 mois que la Commune
est en train d'attendre cet avis. Par conséquent la Commune
d'Aymavilles ne peut pas, suivant les données du plan régulateur,
faire les choix que l'Administration régionale a décidés.
Tout en jugeant d'une façon positive la possibilité de prévoir
que l'Administration régionale donne une réponse aux exigences du
Parc, nous jugeons qu'à présent la possibilité d'exploiter cette
ressource ce n'est pas opportune, et au moment où nous aurons
toutes les réponses, nous pourrons reprendre le discours.
Nous sommes de l'avis que dans son ensemble, pour les
considérations que je viens de dire, on s'abstiendra sur cette
motion parce que le choix de la cave ne préjuge pas de solutions
qui puissent être reliées au château tel qu'il est.
Je n'entre pas dans le mérite des solutions touristiques et des
appréciations au niveau touristique; l'Assessorat compétent est en
train d'examiner avec les experts et pour prévoir une utilisation
plus globale des biens culturels de notre Région, dans son
ensemble.
Je répète qu'on s'abstiendra sur la motion présentée par les
deux Conseillers.
PRESIDENTE
: È chiusa la discussione generale. Ci sono
interventi per dichiarazioni di voto?
Ha chiesto di parlare il Consigliere Baldassarre, ne ha
facoltà.
BALDASSARRE (P.S.D.I.)-
Dichiaro il mio voto favorevole
alla mozione presentata dai Consiglieri Viberti e Tonino e per
congratularmi con loro per aver saputo evidenziare un problema che
ritengo importante.
PRESIDENTE
: Ha chiesto di parlare il Consigliere Tonino,
ne ha facoltà.
TONINO (P.C.I.)
- La risposta del Presidente della Giunta
è chiaramente insoddisfacente. Riteniamo che si stia facendo un
grosso errore, in ogni caso ancora una volta le scelte che compie
questa Giunta regionale sono caratterizzate dall'improvvisazione e
dalla episodicità, da una disorganicità assoluta. Ho posto una
questione generale a cui non si risponde, si dice invece che quella
soluzione non pregiudica l'utilizzo del castello. È vero che non
pregiudica l'utilizzo dell'edificio del castello, ma un bene
culturale di quel tipo può essere considerato solo per la parte
muraria, senza considerarlo nel suo contesto più complessivo?
Rispondo di no, sostengo che posizioni di tipo diverso sono
sbagliate.
In ogni caso se si decide di utilizzare il complesso di quel
bene, allora un rapporto fra quanto si fa all'interno dell'edificio
e quanto si fa all'esterno, ci deve pur essere. Questa assenza di
prospettiva è una cosa preoccupante, che ripeto non condividiamo.
Ci sono aspetti che sono oggetto della delibera di Giunta di
impatto ambientale, perchè non si tratta solo di recuperare, come
dice il Presidente della Giunta, degli edifici agricoli esistenti;
si tratta di costruire degli edifici ex novo, che hanno un impatto
su quell'ambiente di un certo tipo, tant'è che esiste
preoccupazione per l'impatto ambientale.
Quindi, oltre ad un primo problema di questo tipo, un secondo
problema è il rapporto che esiste fra quella struttura che si va a
costruire, e l'utilizzazione del castello. Questa non è
pregiudicata, ma per farne che cosa?
Questa assenza di progettualità e di idee da parte della Giunta
ci preoccupa e non la condividiamo.
Seconda questione: non accettiamo che rispetto al problema del
Parco nazionale del Gran paradiso si continui in una logica di
ritorsione. È vero, è inutile qui ribadire le critiche, le
osservazioni, la battaglia comune perchè sia cambiata quella
gestione sbagliata, ma ciò non toglie (e lo ripetiamo per
l'ennesima volta) che su quel tema bisognerebbe avere un nostro
progetto complessivo. L'utilizzazione di quell'edificio rientrava
in un progetto, in una idea, in una strategia complessiva che era
stata approvata dalla Regione. Ora si cambia nell'ottica (scusatemi
il termine) meschina della contrapposizione e della ritorsione.
Anche questo atteggiamento non lo condividiamo, ritenendolo
perdente e minoritario nel senso vero della parola, quindi anche da
questo punto di vista la risposta che viene dalla Giunta è
decisamente insoddisfacente.
Per queste ragioni credo che la mozione mantenga una grande
validità e quella impostazione sarà oggetto di iniziativa da parte
nostra.
PRESIDENTE
: Ha chiesto di parlare il Consigliere Viberti,
ne ha facoltà.
VIBERTI (N.S.)
- Si può aggiungere poco a quello che ha
detto il Consigliere Tonino, e quello che aggiungo non vuole
impegnare assolutamente né lui né tanto meno il gruppo comunista,
anche se mi pare che il rammarico che ha portato nel suo intervento
di replica è l'evidente insoddisfazione per l'atteggiamento della
Giunta, confina con quello che è il mio.
Non si può dire che questa è una ipotesi che non è opportuna in
questo momento; più tempo aspettiamo e peggio sarà. Questa è una
cosa che il Presidente della Giunta dovrebbe aver capito, perchè in
questo braccio di ferro chi ci rimetterà sarà l'Amministrazione
regionale, che non pagherà caro, ma chi pagherà caro saranno poi le
popolazioni che si troveranno in condizioni peggiori di quelle in
cui si trovano oggi.
Poi mi permetterei di fare una precisazione, a prescindere dal
fatto che sia giusto o meno che ci sia un parere da parte del Parco
sui piani regolatori. Questo parere oggi è previsto e quattro mesi
rispetto a quelli che sono i tempi che l'Amministrazione regionale
impiega, per esaminare i piani regolatori una volta che le sono
inviati dai Comuni, quattro mesi sono un tempo brevissimo. Per cui
il Presidente della Giunta pretestuosamente dice che il Parco
Nazionale del gran Paradiso da ben quattro mesi non ha ancora
restituito il piano regolatore di Aymavilles; quando ci saranno dei
ritardi di anni, come altri Comuni hanno dovuto attendere, allora
avrà a giusto titolo rimproverato il Parco.
Sappiamo benissimo quanto tempo richiede prendere in
considerazione un piano regolatore di un Comune che non è piccolo,
quale quello di Aymavilles, se si vuole fare un intervento a ragion
veduta, mi pare che 4 mesi rientrino in un tempo ragionevole.
Certo che questo stillicidio di dispetti, perchè poi siamo a
livello di dispetti, può provocare delle reazioni. Voglio ricordare
una per tutte l'episodio di un alloggio in Valsavarenche che
l'Amministrazione regionale affittava al Parco, che poi ha deciso
di portare a equo canone, quando nel Comune di Valsavarenche non
abbiamo ancora capito a che titolo si potesse applicare o si
dovesse applicare l'equo canone, alloggio che è stato
successivamente affittato al Comune di Valsavarenche per altri
scopi ad un prezzo simbolico.
Se questi non sono atteggiamenti da guerriglia, da dispetto,
ditemi voi che cosa sono. Riteniamo che qui si perda un'altra
occasione, avendo poi anche la coscienza di conoscere che cosa
vorrebbe dire poter utilizzare in un altro modo il castello di
Aymavilles, proprio su una prospettiva di sfruttamento cosciente
della massa turistica potenziale che può muovere una realtà
naturale quale quella del Parco.
Non abbiamo chiesto con questa mozione un impegno per fare delle
cose, ma per progettare la possibilità di farle.
Semplicemente questo si chiedeva, evidentemente questo tema fa
paura e allora si preferisce continuare con la politica del muro,
senza cercare di fare nessun passo. Continuiamo pure così, le
conseguenze le pagheranno poi purtroppo quelli che sono a più
stretto contatto con il Parco. Certo chi abita ad Aosta non avrà
grossi riflessi dalle decisioni che potranno venirci imposte da
Roma, però è un modo poco accorto ed intelligente di condurre
questa battaglia cosiddetta 'autonomistica' perchè almeno si avesse
il coraggio di combatterla fino in fondo, mentre invece si continua
in un palleggiamento con il Parco che è ridicolo, perchè dimostra
una scarsa maturità da entrambe le parti, e sul lato legislativo
non si fa un passo avanti e non ci sono proposte concrete.
La stessa Commissione non è riuscita ad arrivare a delle
conclusioni accettabili proprio perchè da parte dell'esecutivo non
c'è chiarezza rispetto a quello che si vuole fare rispetto al Parco
nazionale del Gran Paradiso, per cui questa mozione finisce in un
cassetto, non viene votata da questa maggioranza. Il fatto è che è
stato messo nel cassetto un grosso problema, quello del Parco
nazionale del Gran Paradiso, che non viene affrontato. Sono ormai
otto volte che il Comune di Valsavarenche si astiene dalla
consultazione elettorale; non posso che ammirare la costanza di
questi cittadini valdostani.
Cosa sta facendo l'Amministrazione regionale per arrivare ad una
soluzione del problema? Continua a mantenere una posizione che
secondo noi non solo è sbagliata, ma porterà delle conseguenze
negative per la Regione, in particolare per coloro che invece
avranno a che fare con un Parco più "duro" di quello che c'è
oggi.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE (P.S.I.):
Il nostro gruppo voterà a favore della
mozione. Una brevissima considerazione: nella vicenda Parco a mio
avviso aveva avuto una importanza fondamentale il discorso che
riguardava non solo la destinazione del castello di Aymavilles a
sede prestigiosa per i servizi del Parco, ma direi che la quasi
contestuale decisione di mettere mano al piano del Parco aveva
lanciato all'esterno alcuni segnali che erano positivi. In allora,
fra le luci e le ombre di questa vicenda, questi due fatti vanno
inquadrati in un senso positivo.
Questo atteggiamento, ho già avuto modo di dirlo non solo in
questa sede ma anche in altre occasioni, di destinare anche solo
parzialmente questo bene culturale ad altro, è un atteggiamento sul
piano psicologico estremamente sbagliato.
È chiaro che la vicenda del Parco non si esaurisce certamente
nel destinare o meno un castello ai sevizi del Parco stesso;
evidente che una politica di piccoli passi può portare ad una
soluzione complessiva. Se anziché i piccoli passi essere
indirizzati nel senso giusto, sono indirizzati nel senso sbagliato,
la soluzione del problema del Parco e la soluzione soprattutto
delle popolazioni che vivono in esso, si allontana nel tempo con un
danno che non è solo di carattere economico, ma di carattere
sostanziale, nel senso che questa nostra Regione proietta
all'esterno una immagine che nella coscienza della gente non viene
accettata. Quando si parla del Parco c'è un senso di differenza nei
confronti dell'Amministrazione regionale e nei nostri
atteggiamenti.
Se poi gli atteggiamenti sono questi, di astenersi anche su
questa mozione, che ha il pregio di essere estremamente
equilibrata, ognuno fa le sue riflessioni sul giudizio che deve
dare della Giunta regionale. Su questo problema riteniamo che la
Giunta abbia un atteggiamento che è ancora insufficiente, pur
rendendoci conto della complessità dei problemi, quindi la
sollecitiamo ad assumere una veste nuova, se possibile, in asse con
i tempi anche, tenendo conto della esigenza primaria delle
popolazioni che vivono all'interno del Parco, tenendo conto anche
di una diversa coscienza ecologica che è maturata nell'opinione
pubblica. E poi lo vedremo oggi su altri argomenti quanto questa
coscienza ecologica si sia accentuata. Di questo fatto bisogna
tener conto nell'affrontare la vicenda del Parco.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.) -
Pour réaffirmer que les forces de la
majorité s'abstiendront sur cette motion, et pour dire que dans ma
réponse je n'avais pris en considération que le problème du château
d'Aymavilles. Au contraire j'ai entendu reprendre dans son ensemble
le discours du Parc. Alors, moi je répète encore une fois que si on
veut reprendre le discours sur le Parc, il y a les Commissions et
j'avais déjà souhaité qu'on puisse reprendre ce discours. On est en
train d'attendre les réponses de la part du Gouvernement afin qu'il
y ait la possibilité de discuter sur le protocole d'entente.
Tout ce qu'à fait l'Administration régionale à propos du Parc
n'est pas peu de chose. On a prévu un projet de loi, on est dans
l'attente d'avoir des réponses à toute une série de problèmes et
par conséquent je crois que l'Administration régionale ne reste pas
inactive par rapport à ces problèmes; mais j'avais répondu
uniquement sur le problème du château d'Aymavilles et non pas sur
le problème dans son ensemble du Parc, qui est un problème qu'on ne
peut pas aborder dans deux minutes, comme quelqu'un voudrait faire,
autrement on risque de donner des réponses qui ne sont pas
complètes.
PRESIDENTE:
Pongo in votazione la mozione in oggetto:
ESITO DELLA VOTAZIONE
Presenti 31
Votanti 12
Favorevoli 12
Astenuti 19 (Beneforti, Bondaz, Borbey, Chabod, De Grandis,
Faval, Fosson, Lanièce, Lanivi, Maquignaz, Marcoz, Martin, Pedrini,
Perrin, Ricco, Rollandin, Stévenin, Tamone, Voyat)
Il Consiglio non approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK