Consiglio Regionale della Valle d'Aosta - Oggetto del Consiglio n. 1379 del 8 giugno 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
COMMERCIO
Fiere, mostre e mercati
Precedente
Successivo
Resoconto integrale del dibattito dell'aula
Oggetto del Consiglio n. 1379 del 8 giugno 2000 - Resoconto
OGGETTO N. 1379/XI Disegno di legge: "Nuova disciplina delle
manifestazioni fieristiche. Abrogazione della legge regionale 16
febbraio 1995, n. 6".
Articolo 1 (Finalità)
1. La Regione, nell'esercizio delle proprie competenze in
materia di fiere, in applicazione dell'articolo 2, comma primo,
lettera t), della legge costituzionale 26 febbraio 1948, n. 4
(Statuto speciale per la Valle d'Aosta), e degli articoli 26, 27 e
29 del decreto del Presidente della Repubblica 22 febbraio 1982, n.
182 (Norme di attuazione dello statuto speciale della regione Valle
d'Aosta per l'estensione alla regione delle disposizioni del
decreto del Presidente della Repubblica 24 luglio 1977, n. 616 e
della normativa relativa agli enti soppressi con l'articolo 1-bis
del decreto-legge 18 agosto 1978, n. 481, convertito nella legge 21
ottobre 1978, n. 641), disciplina, con la presente legge, le
manifestazioni fieristiche.
Articolo 2 (Definizioni)
1. Per manifestazioni fieristiche si intendono:
a) le manifestazioni aventi carattere promozionale nei confronti
di uno o più settori economici produttivi oppure di tutti i settori
economici, riferiti ad un ambito territoriale definito, sia su area
privata che su area pubblica, riservate ai produttori, industriali,
artigianali od agricoli; in tali manifestazioni la presenza di
operatori commerciali è consentita esclusivamente per la
realizzazione di servizi accessori;
b) le manifestazioni a carattere commerciale che si svolgono su
area privata.
2. Non sono manifestazioni fieristiche le fiere di cui alla
legge regionale 2 agosto 1999, n. 20 (Disciplina del commercio su
aree pubbliche e modifiche alla legge regionale 16 febbraio 1995,
n. 6 (Disciplina delle manifestazioni fieristiche)) che si svolgono
su area pubblica, caratterizzate:
a) dalla presenza di operatori commerciali, se non
esclusivamente come prestazione di servizi accessori;
b) dall'afflusso di operatori commerciali in occasione di
particolari ricorrenze, eventi, festività.
3. I servizi accessori prestati da operatori commerciali,
Aziende di promozione turistica, pro-loco o altre associazioni e
comitati legalmente riconosciuti sono ammessi solo se previsti nel
programma della manifestazione fieristica e se disciplinati dal
provvedimento di autorizzazione.
4. Non sono manifestazioni fieristiche le mostre e le
esposizioni a carattere artistico, scientifico, naturalistico o
culturale non finalizzate alla promozione economica.
5. Le manifestazioni fieristiche possono avere cadenza periodica
e non possono durare più di quindici giorni.
Articolo 3 (Qualifica)
1. Le manifestazioni fieristiche possono essere qualificate di
rilevanza nazionale, regionale o locale in relazione al loro grado
di rappresentatività del settore o dei settori economici produttivi
cui la manifestazione è rivolta, al programma ed agli scopi
dell'iniziativa, alla provenienza degli espositori e dei visitatori
ed all'influenza economica di cui è suscettibile la manifestazione
fieristica.
2. Per la qualificazione delle manifestazioni fieristiche a
rilevanza nazionale e regionale la struttura regionale competente
in materia di manifestazioni fieristiche, di seguito denominata
Struttura, può indire una conferenza di servizi ai sensi del capo V
della legge regionale 2 luglio 1999, n. 18 (Nuove disposizioni in
materia di procedimento amministrativo, di diritto di accesso ai
documenti amministrativi e di dichiarazioni sostitutive.
Abrogazione della legge regionale 6 settembre 1991, n. 59).
Articolo 4 (Requisiti per l'attribuzione della qualifica)
1. L'attribuzione o la conferma della qualifica sono effettuate
dall'amministrazione competente, sulla base di un progetto
dettagliato della manifestazione presentato dal soggetto
richiedente, che contenga i seguenti elementi:
a) le caratteristiche dell'area espositiva e l'idoneità dei
servizi fieristici offerti agli espositori ed ai visitatori;
b) il settore o i settori economici e produttivi cui
l'iniziativa si rivolge e il programma complessivo dell'attività
fieristica, compresi eventuali servizi accessori;
c) le dimensioni del mercato dei beni e dei servizi
rappresentati dagli espositori;
d) la consistenza numerica, la provenienza geografica e le
caratteristiche degli espositori e dei visitatori;
e) il grado di specializzazione della manifestazione
fieristica;
f) la periodicità e i risultati conseguiti nelle precedenti
edizioni.
Articolo 5 (Soggetti organizzatori)
1. Possono richiedere l'autorizzazione allo svolgimento di
manifestazioni fieristiche:
a) gli enti pubblici;
b) le associazioni costituite con atto pubblico;
c) le Aziende di promozione turistica e le pro-loco di cui ai
titoli III e IV della legge regionale 29 gennaio 1987, n. 9
(Riforma dell'organizzazione turistica della Regione),
limitatamente alle manifestazioni fieristiche a rilevanza
locale;
d) le imprese iscritte al registro delle imprese di cui
all'articolo 8 della legge 29 dicembre 1993, n. 580 (Riordinamento
delle camere di commercio, industria, artigianato e agricoltura),
aventi come attività denunciata l'organizzazione di manifestazioni
fieristiche.
Articolo 6 (Istanza di attribuzione della qualifica e di
autorizzazione allo svolgimento delle manifestazioni
fieristiche)
1. Le istanze dirette ad ottenere l'attribuzione della qualifica
e l'autorizzazione per lo svolgimento delle manifestazioni
fieristiche, oltre agli elementi di cui all'articolo 4, devono
contenere i seguenti elementi:
a) denominazione della manifestazione;
b) indicazioni circa il luogo in cui si intende svolgere la
manifestazione:
1) se su area espositiva coperta occorre allegare planimetria
dei locali;
2) se su area espositiva scoperta occorre indicare la superficie
totale;
c) periodo ed orari di apertura;
d) costo dell'ingresso ed eventuali limitazioni in caso di
manifestazioni riservate agli operatori del settore;
e) ditta, ragione o denominazione sociale e sede del soggetto
organizzatore.
2. L'attribuzione della qualifica e l'autorizzazione per lo
svolgimento delle manifestazioni fieristiche sono rilasciate:
a) dal Comune del territorio interessato, per le manifestazioni
a carattere locale;
b) dal dirigente della Struttura, per le manifestazioni a
carattere regionale o nazionale, sentito il Comune interessato. Il
parere del Comune deve essere reso nel termine di quarantacinque
giorni dalla richiesta; in caso di decorrenza del termine senza che
sia stato comunicato il parere è in facoltà dell'amministrazione
richiedente di procedere indipendentemente dall'acquisizione del
parere.
3. L'autorizzazione per lo svolgimento delle manifestazioni
fieristiche deve contenere tutti gli elementi indicati al comma
1.
Articolo 7 (Manifestazioni fieristiche a rilevanza
nazionale)
1. Le istanze per la realizzazione di manifestazioni fieristiche
a rilevanza nazionale devono pervenire alla Struttura entro il 30
settembre del primo dei due anni precedenti la data prevista per lo
svolgimento della manifestazione.
2. Al fine della pubblicazione del calendario annuale nazionale,
entro il 31 gennaio di ogni anno, la Struttura invia al Ministero
dell'industria, del commercio e dell'artigianato l'elenco delle
manifestazioni a rilevanza nazionale autorizzate per l'anno
successivo, con l'indicazione delle categorie e dei settori
merceologici interessati e delle date di svolgimento.
3. Le manifestazioni fieristiche di rilevanza nazionale devono
svolgersi all'interno di quartieri fieristici dotati di idonei
requisiti strutturali ed infrastrutturali nonché di servizi
adeguati per qualità e quantità al rilievo della
manifestazione.
4. Non possono essere organizzate manifestazioni fieristiche a
rilevanza nazionale nel periodo 15 gennaio - 15 febbraio.
Articolo 8 (Manifestazioni fieristiche a rilevanza
regionale)
1. Le istanze per la realizzazione di manifestazioni fieristiche
a rilevanza regionale devono pervenire alla Struttura entro il 30
giugno dell'anno precedente la manifestazione.
Articolo 9 (Manifestazioni fieristiche a rilevanza locale)
1. Le istanze per la realizzazione di manifestazioni fieristiche
a rilevanza locale devono pervenire al Comune sul cui territorio è
previsto lo svolgimento.
2. Il Comune, verificate la rispondenza dell'istanza a quanto
disposto dagli articoli 4, 5 e 6 e l'insussistenza di concomitanza
con altre manifestazioni, come disciplinata dall'articolo 11, comma
1, autorizza lo svolgimento della manifestazione.
3. Il Comune, entro trenta giorni dal rilascio, provvede a
trasmettere copia delle autorizzazioni alla Struttura.
Articolo 10 (Calendario)
1. Entro il 31 ottobre di ogni anno la Struttura provvede alla
pubblicazione del calendario annuale delle manifestazioni a
rilevanza regionale autorizzate per l'anno successivo.
2. Non possono svolgersi manifestazioni a carattere regionale
non inserite nel calendario.
3. In appendice al calendario annuale delle manifestazioni a
rilevanza regionale, la Struttura pubblica l'elenco delle
manifestazioni a carattere locale autorizzate e comunicate entro il
30 settembre dell'anno precedente la manifestazione.
Articolo 11 (Concomitanza)
1. Non possono essere autorizzate nella regione, per lo stesso
settore produttivo, manifestazioni a rilevanza locale nelle stesse
giornate in cui si svolge una manifestazione a rilevanza regionale
o nazionale.
2. Non possono essere autorizzate nella regione più
manifestazioni a rilevanza regionale nelle stesse giornate.
3. Non possono essere autorizzate nella regione, per lo stesso
settore produttivo, manifestazioni a rilevanza regionale nelle
stesse giornate in cui si svolge una manifestazione a rilevanza
nazionale.
Articolo 12 (Partecipazione alle manifestazioni fieristiche)
1. Possono partecipare alle manifestazioni fieristiche:
a) le imprese produttrici di beni e servizi iscritte nel
registro delle imprese di cui all'articolo 8 della l. 580/1993;
b) le imprese esercenti attività di commercio iscritte nel
registro delle imprese di cui all'articolo 8 della l. 580/1993,
limitatamente alla partecipazione a manifestazioni fieristiche a
carattere commerciale che si svolgono su area privata o alla
realizzazione di servizi accessori nelle manifestazioni fieristiche
di cui all'articolo 2, comma 1, lettera a);
c) i coltivatori diretti ed i proprietari o esercenti aziende di
allevamento di cui all'articolo 2, comma 3, della legge 25 marzo
1997, n. 77 (Disposizioni in materia di commercio e di camere di
commercio);
d) i produttori di beni fabbricati con lavorazione
prevalentemente manuale, limitatamente alle manifestazioni
fieristiche di artigianato di tradizione;
e) le Aziende di promozione turistica, le pro-loco e le altre
associazioni o comitati legalmente riconosciuti, limitatamente alla
realizzazione di servizi accessori nelle manifestazioni
fieristiche, di cui all'articolo 2, comma 1, lettera a).
2. All'attività di vendita esercitata dagli espositori durante
il periodo di svolgimento delle manifestazioni fieristiche
regolarmente autorizzate e relativa alle sole merci oggetto della
manifestazione non si applicano le norme relative alla disciplina
del commercio di cui al decreto legislativo 31 marzo 1998, n. 114
(Riforma della disciplina relativa al settore del commercio, a
norma dell'articolo 4, comma 4, della l. 15 marzo 1997, n. 59) e
alla legge regionale 7 giugno 1999, n. 12 (Principi e direttive per
l'esercizio dell'attività commerciale).
Articolo 13 (Vigilanza)
1. La vigilanza sul corretto svolgimento delle manifestazioni
fieristiche a rilevanza nazionale, regionale o locale è esercitata
dal Comune sul cui territorio si svolge la manifestazione. A tal
fine la Struttura trasmette ai Comuni interessati copia delle
autorizzazioni relative alle manifestazioni con qualifica regionale
e nazionale.
Articolo 14 (Sanzioni)
1. In caso di svolgimento di manifestazioni fieristiche senza
autorizzazione, il Sindaco dispone l'immediata chiusura della
manifestazione. Si applica altresì una sanzione amministrativa da
lire due milioni (euro 1.032,91) a lire venti milioni (euro
10.329,14). I soggetti organizzatori non possono proporre una nuova
istanza per due anni.
2. In caso di svolgimento con modalità diverse da quelle
autorizzate, si applica una sanzione da lire un milione (euro
516,46) a lire dieci milioni (euro 5.164,57). I soggetti
organizzatori non possono proporre una nuova istanza per un
anno.
3. L'accertamento delle infrazioni compete al Sindaco del Comune
nel quale si svolge la manifestazione fieristica; le sanzioni sono
irrogate dal Presidente della Giunta regionale per le
manifestazioni a carattere regionale e nazionale e dal Sindaco per
quelle a carattere locale, ai sensi della legge 24 novembre 1981,
n. 689 (Modifiche al sistema penale).
Articolo 15 (Abrogazioni)
1. Sono abrogate le seguenti disposizioni regionali:
a) la legge regionale 16 febbraio 1995, n. 6;
b) l'articolo 21 della legge regionale 2 agosto 1999, n. 20.
Articolo 16 (Norme transitorie)
1. Le autorizzazioni già rilasciate ai sensi della l.r. 6/1995
per le manifestazioni che si svolgono nell'anno 2000 restano
valide.
2. Ulteriori istanze per lo svolgimento di manifestazioni
fieristiche a rilevanza nazionale per l'anno 2001 possono essere
presentate alla Struttura entro sessanta giorni dall'entrata in
vigore della presente legge.
3. Il calendario annuale delle manifestazioni fieristiche, già
pubblicato al momento dell'entrata in vigore della presente legge,
resta valido.
4. Il Comitato Incremento Fiera di Sant'Orso di Donnas, in
deroga a quanto stabilito dall'articolo 5, comma 1, è autorizzato
ad organizzare le fiere del legno di Donnas per gli anni 2001 e
2002.
Président
Au sujet du projet de loi n° 73 je rappelle
qu'il a reçu l'avis favorable unanime de la IV
ème
Commission et l'avis favorable à la majorité de la II
ème
Commission du Conseil. Sur ce même projet de loi le Conseil
permanent des collectivités locales a exprimé son avis
favorable.
La parole au rapporteur, Conseiller Fiou.
Fiou (GV-DS-PSE) La relazione allegata al disegno di legge in
esame credo proponga tutta una serie di elementi importanti che
inquadrano l'evoluzione e il significato di questo provvedimento,
quindi a me basta aggiungere alcune considerazioni generali per
completare un ragionamento più politico su di esse.
Il presente disegno di legge si inserisce in un quadro di
rinnovamento della normativa che regola le attività commerciali e
promozionali, anche alla luce della riforma del commercio seguita
alla "legge Bersani" e all'emanazione da parte della Regione Valle
d'Aosta di norme relative a tale materia e in particolare al
commercio su area pubblica.
I dati relativi al totale delle autorizzazioni nel corso degli
ultimi anni nella nostra Regione evidenziano come le manifestazioni
fieristiche e commerciali siano cresciute. Ciò risponde anche alla
logica di promuovere il territorio in una regione che ha
un'indubbia vocazione turistica.
Infatti: nel 1995 le manifestazioni autorizzate sono state 14 a
carattere regionale e 26 a carattere locale. Nel 1996 passano
rispettivamente a 5 e 54; nel 1997 a 6 e 52; nel 1998 a 5 e 72,
quindi, nel corso di quattro anni, le manifestazioni a carattere
locale sono quasi triplicate.
Nel 1999 la maggiore selezione introdotta dalla normativa
relativa alla riforma del commercio fa ridiscendere il numero delle
manifestazioni a 5 di carattere regionale e 56 di carattere locale,
dati sostanzialmente riconfermati nel 2000 (8 e 49) e che
evidenziano una consolidata tradizione nel ricorso alle
manifestazioni stesse.
Molte di queste sono cresciute anche qualitativamente e per
dimensioni: pensiamo soprattutto alla Fiera di San Orso, alle
manifestazioni estive legate all'artigianato tipico o alla
promozione dei prodotti agricoli.
Questo sviluppo si è particolarmente manifestato negli ultimi
anni e ciò impone di andare a ridisegnare regole anche se le stesse
erano state fissate in epoca recente (la legge che disciplina
attualmente le manifestazioni fieristiche è del 1995).
Nell'ambito della riforma della normativa in materia di
commercio si intende dare una definizione inequivocabile delle
manifestazioni fieristiche, volendo con ciò affermare l'importanza
di tali eventi nell'ottica di uno sviluppo qualitativo del prodotto
locale, sia esso alimentare o artistico, riconoscendo che esse sono
il miglior volano pubblicitario in quanto consentono ai numerosi
turisti di conoscere direttamente il prodotto e, in particolare per
i prodotti dell'artigianato tipico, di apprezzarne il valore e
l'impegno e l'evoluzione artistica degli artigiani.
Lo sviluppo delle manifestazioni ha inciso anche favorevolmente
sulla produzione artigianale facendola diventare vera e propria
professione per un numero sempre maggiore di operatori del
settore.
Si tratta pertanto, è questo l'obiettivo principale della
proposta in esame, di difendere i progressi che il prodotto locale
ha segnato e di tutelare l'operato degli organizzatori di queste
manifestazioni.
A tal fine, per prima cosa si specifica con precisione cosa è e
cosa non è manifestazione fieristica, distinguendo fra il commercio
su area pubblica, i mercati e mercatini, che hanno tutta la loro
importanza e la loro dignità, ma che non possono essere confusi,
data la loro essenza meramente commerciale, con le attività di
promozione, siano esse realizzate dall'ente pubblico o dai privati,
del prodotto valdostano.
Rispetto alla norma della quale oggi si propone l'abrogazione,
il presente disegno di legge ha il vantaggio, a mio avviso, di
essere estremamente più chiaro, di dare definizioni che non
lasciano spazio a difficoltà di interpretazione e quindi a
possibili fenomeni di elasticità esplicativa, ponendo nelle
migliori condizioni gli enti locali che sono da un lato chiamati
anche ad organizzare sul proprio territorio di competenza le
manifestazioni fieristiche che ritengono di proporre e dall'altro a
vigilare sullo svolgimento delle manifestazioni fieristiche nel
complesso (sia quelle a livello locale che quelle regionali e
nazionali).
È questo un elemento importante che si iscrive nella logica più
volte affermata in questo contesto di assegnare ruolo e competenze
agli enti territoriali.
Président
La discussion est ouverte.
La parole au Conseiller Marguerettaz.
Marguerettaz (Aut) Premesso che non ho approfondito molto questo
disegno di legge, credo che comunque nasca da delle necessità
evidenti quali quelle che sono state espresse dal relatore.
Ripeto, frutto comunque di un non approfondimento, ma per questo
motivo vorrei porre alcune domande alle quali mi auguro che il
relatore o l'Assessore competente voglia rispondere.
Se partiamo da una necessità evidente, che è quella di
regolamentare questo settore, anche perché credo che nel passato,
remoto e recente, di esempi negativi ne abbiamo tutti in mente, da
una lettura del disegno di legge si ha come una sensazione che si
sia passati da un'eccessiva "deregulation" a un'eccessiva
"regulation".
In particolare, alcuni di questi articoli, ho in mente gli
articoli 10 e 11, quelli che concernono il calendario e le
concomitanze, sembrano essere troppo rigidi. Penso ad esempio
all'impossibilità di modificare un calendario di manifestazioni
fieristiche da un anno all'altro perché, se non ho capito male, di
questo si tratta, nel senso che entro il 31 ottobre di ogni anno
vengono calendarizzate le fiere dell'anno successivo; ora che
nell'arco di 15 mesi, perché tali sono i tre mesi che vanno dal 31
ottobre alla fine dell'anno più tutto l'anno successivo, che in
tutti i 15 mesi successivi non possa essere prevista in nessun modo
nessuna forma di deroga al divieto tassativo di poter inserire
manifestazioni ulteriori diverse, che potrebbero rivelarsi anche di
un certo interesse per la nostra Regione, mi sembra davvero una
posizione molto rigida.
Così come l'articolo 11, che ha chiaramente un suo fondamento
perché è evidente che bisogna cercare di coordinare, cosa che non è
peraltro molto difficile nella nostra regione essendo note le sue
dimensioni, le manifestazioni di diversa tipologia, quindi a
carattere regionale, nazionale e locale, ma anche qui si ha come la
sensazione che, per come è scritto il disegno di legge, per come è
scritto l'articolo in particolare, vi sia una rigidità eccessiva,
ad esempio nel comma 3 dell'articolo 11:
"Non possono essere
autorizzate nella Regione per lo stesso settore produttivo
manifestazioni a rilevanza regionale nelle stesse giornate in cui
si svolge una manifestazione a rilevanza nazionale"
.
Fra l'altro bisogna chiarirlo questo comma perché può avere due
interpretazioni: l'una che, essendoci in Valle d'Aosta una
manifestazione fieristica che riguarda - dico la prima cosa che mi
viene in mente - le ceramiche e che riveste un carattere nazionale,
essendo organizzata in regione questo tipo di manifestazione,
contemporaneamente non può essere organizzata una manifestazione
con identico fine di carattere regionale, se questa è la lettura, è
chiaro che ci vede d'accordo, ma è persino pleonastico date le
dimensioni della nostra regione; viceversa si può dare un altro
tipo di lettura e cioè se in Italia esistono nello stesso periodo
delle manifestazioni fieristiche in un determinato settore, in
Valle d'Aosta non possono essere organizzate manifestazioni
fieristiche a carattere regionale aventi le stesse finalità.
Se è questa la chiave di lettura, lo pongo come domanda, non ci
troverebbe d'accordo perché, se quello a carattere nazionale fosse
organizzato in Sicilia, credo che una fiera sulla stessa tipologia
di mercato, organizzata su scala regionale in Valle d'Aosta non
provocherebbe alcun disturbo per il settore, anzi potrebbe
inserirsi sull'onda di quella che potrebbe essere la promozione
della concomitante manifestazione a livello nazionale.
Questo intervento solo per esprimere alcune perplessità che
nascono da una lettura superficiale del disegno di legge, quindi
prendete le osservazioni che ho fatto con beneficio di inventario e
cercate di darmi conforto con risposte adeguate alle questioni che
ho sollevato.
Président
Si personne ne demande la parole, la discussion
générale est fermée.
La parole à l'Assesseur à l'industrie, à l'artisanat et à
l'énergie, Ferraris.
Ferraris (GV-DS-PSE) Come ha detto il Consigliere Fiou nella sua
relazione l'obiettivo di questo disegno di legge è, tenuto conto
dell'esperienza legata alla legge n. 6/95, quello di risolvere tre
problemi: conciliare questa legge con la riforma del commercio che
è stata votata dal Consiglio regionale, applicare il principio di
sussidiarietà, trasferendo alcune funzioni ai comuni e, il terzo,
di procedere ad una semplificazione amministrativa.
Il Consigliere Marguerettaz ha sollevato un problema che è
quello relativo a un'ipotizzata eccessiva rigidità negli articoli
10 e 11 della legge stessa.
Il testo, così come viene proposto, ricalca quello del 1995, un
testo relativamente recente, ma rispetto al quale si è fatta una
sufficiente sperimentazione, dalla quale non sono stati evidenziati
problemi di gestione.
Semmai nel testo che viene proposto oggi in aula c'è una
maggiore semplificazione rispetto al precedente perché, per quanto
riguarda la concomitanza fra manifestazioni nazionali e regionali
dello stesso settore, prima era sancita l'impossibilità di
organizzare manifestazioni negli otto giorni precedenti o
successivi alle manifestazioni stesse che avvengono a livello
regionale o nazionale, per cui la rigidità era ancora maggiore.
Il problema della concomitanza fra manifestazioni regionali e
nazionali non c'è mai stato, il problema eventualmente c'è rispetto
alle manifestazioni di carattere regionale appartenenti allo stesso
settore. A questo riguardo, stante le dimensioni della nostra
regione e le esperienze del passato, il fatto della concomitanza ha
già creato dei problemi, di conseguenza il testo che viene proposto
è il risultato dell'esperienza acquisita.
Viene prevista una possibilità in più per quanto riguarda la
gestione di tutta una serie di fiere e mostre a carattere locale
che potranno ora essere seguite direttamente dalle pro-loco e dalle
APT, cosa che nel passato non era possibile, o da associazioni
riconosciute con diritto pubblico. Pertanto si risolve tutta una
serie di questioni che sono state poste dall'Associazione dei
comuni e dal Celva.
La semplificazione va anche nella direzione di un miglioramento
nella gestione complessiva delle manifestazioni. Finora c'era una
commissione regionale composta da rappresentanti dell'Assessorato,
rappresentanti delle associazioni (Associazione industriali,
Associazione dei commercianti, Associazione degli artigiani) che si
riuniva e decideva il calendario delle manifestazioni. Questa
gestione era oltremodo farraginosa, soprattutto per quanto riguarda
le manifestazioni di carattere locale, in quanto c'era spesso la
difficoltà di raggiungere il numero legale nella commissione,
mentre, oltretutto, non aveva senso che la manifestazione di
carattere locale che interessava un comune venisse decisa
centralmente dalla Regione. Il disegno di legge risolve questo
problema.
Direi che sulla base dell'esperienza che si è verificata oggi
elementi di rigidità non li vediamo in quanto sulla base della
sperimentazione questi problemi non si sono creati.
Il fatto di prevedere la non concomitanza nella stessa giornata
di manifestazioni di carattere regionale, tenuto conto
dell'esperienza che c'è stata in regione e delle dimensioni della
regione stessa, ha una sua motivazione.
Président
La parole au Conseiller Fiou pour sa
réplique.
Fiou (GV-DS-PSE) Era per aggiungere alcune precisazioni, se mi
posso permettere, rispetto alle risposte date dall'Assessore.
Tutti i meccanismi sono collegati fra di loro, tenete conto che
chi partecipa a queste fiere, che deve fare domanda al comune,
eccetera, eccetera, ha la possibilità di partecipare tre volte a
manifestazioni a carattere locale e al massimo sei complessivamente
come manifestazioni.
Questo introduce l'esigenza di avere delle manifestazioni
differenziate nel tempo, altrimenti si tolgono delle possibilità a
chi vuole partecipare di partecipare a tutte le manifestazioni che
vorrebbe scegliere.
La concomitanza non gli permette di partecipare a due
manifestazioni contemporaneamente.
La rigidezza del calendario è dovuta a due fatti: il primo
perché tutti gli enti interessati possano determinare il
calendario, quindi tutto deve essere proposto prima e
calendarizzato proprio perché non ci siano le concomitanze; il
secondo perché c'è una normativa generale nazionale che prevede che
questi calendari vengano inviati al ministero, quindi diventa anche
un problema di procedura.
Dicevo questo per dire che ci sono delle concatenazioni che
rendono più rigido tutto il percorso, ma che permettono un percorso
estremamente più regolarizzato.
Président
La parole au Conseiller Marguerettaz pour
déclaration de vote.
Marguerettaz (Aut)
Annuncio l'astensione del mio gruppo in
quanto alle due problematiche che ho posto è stata data una
risposta che mi ha convinto solo parzialmente, perché se ho capito
le motivazioni sulle perplessità da me sollevate sull'articolo
riguardante la concomitanza delle manifestazioni?, non mi ha
convinto invece l'aspetto della calendarizzazione delle stesse.
Perché dicevo che a mio avviso si sarebbe dovuto pensare a
qualche forma di deroga?
Con la scadenza tassativa al 31 ottobre, con un arco di tempo
davanti di 15 mesi in cui diventa impossibile organizzare
manifestazioni che non siano state preventivate prima del 31
ottobre, senza nessuna forma di deroga, la cosa mi lascia ancora
perplesso perché immagino che possano esserci dei tempi di
realizzazione di avvenimenti anche importanti, di manifestazioni
fieristiche di un certo rilievo che richiedono un tempo inferiore
ai 15 mesi e che quindi, a fronte di un'iniziativa che potrebbe
essere avanzata come proposta, ad esempio, al 31 novembre e da
realizzarsi 10 mesi dopo, questa legge in questo caso lo
impedirebbe.
Ecco perché si poteva pensare, fatte salve quelle giuste
difficoltà che potrebbero esserci e che ha fatto presente il
collega Fiou, però laddove invece queste difficoltà non dovessero
riscontrarsi, dicevo che si poteva pensare, soprattutto per taluni
tipi di manifestazioni, a una deroga in questo senso.
Approfitto della parola per la dichiarazione di voto, per fare
una considerazione a margine della legge che però tocca sempre
l'aspetto fieristico promozionale e che non investe qui gli enti
pubblici, le APT, le pro-loco e quant'altro, ma invece investe
l'Assessorato.
Vorrei invitare l'Assessore, se posso permettermi, ad effettuare
un controllo maggiore sulle partecipazioni dell'Assessorato a
manifestazioni di questo genere, in modo particolare manifestazioni
che vengono fatte all'estero.
Invito l'Assessore ad un maggiore controllo perché ho come
l'impressione che vi siano partecipazioni della Regione tramite
l'Assessorato dell'artigianato e del commercio consolidate da
alcuni anni che, almeno a quanto mi risulta, non è che danno scarsi
risultati, ma danno risultati nulli e ciononostante, ma non voglio
accusare l'Assessore, l'impressione che ho io è che si sia
instaurata all'interno dell'Assessorato una sorta di routine di
partecipazione a determinate manifestazioni promozionali e/o
fieristiche, per le quali si continua ad aderire di anno in anno
chiedendo ad alcuni operatori della Valle di recarsi a queste
manifestazioni per promuovere la Regione e loro stessi e devo dire
che, a quanto mi risulta, perlomeno non tutte fra queste hanno un
riscontro positivo.
Quindi, annunciando l'astensione del mio gruppo, invito
l'Assessore a una maggiore vigilanza in questo senso.
Président
La parole à l'Assesseur à l'industrie, à
l'artisanat et à l'énergie, Ferraris.
Ferraris (GV-DS-PSE) La dichiarazione di voto ovviamente è
favorevole.
Per quanto riguarda le questioni poste dal Consigliere
Marguerettaz, premesso che questa normativa è regolata dalla legge
n. 12, vorrei fare due precisazioni.
La materia è in via di riesame tenuto conto del fatto che stiamo
rivedendo le leggi di incentivazione alle imprese alla luce delle
nuove norme definite dall'Unione Europea, agenda 2000-2006.
Per quanto riguarda le manifestazioni, soprattutto quelle che
sono state fatte all'estero, queste sono state organizzate
coinvolgendo gli imprenditori interessati alle manifestazioni
stesse.
Prevalentemente negli ultimi tempi le manifestazioni si sono
svolte in Francia sia per il mercato della subfornitura sia per il
mercato dell'oggettistica e i ritorni che abbiamo avuto sono stati
positivi.
Pensavamo anche a manifestazioni per il settore agroalimentare
in Germania, in particolare una manifestazione che si chiama "Anuga
Spezial" che è stata però soppressa.
In ogni caso farò un'ulteriore verifica sulla base del
suggerimento che mi è stato indicato dal Consigliere
Marguerettaz.
Président
On procède à la votation article par article du
projet de loi.
Je soumets au vote l'article 1
er
:
Conseillers présents: 29
Votants: 23
Pour: 23
Abstentions: 6 (Collé, Lanièce, Lattanzi, Marguerettaz, Tibaldi,
Viérin M.)
Le Conseil approuve.
Je soumets au vote l'article 2:
Conseillers présents: 29
Votants: 23
Pour: 23
Abstentions: 6 (Collé, Lanièce, Lattanzi, Marguerettaz, Tibaldi,
Viérin M.)
Le Conseil approuve.
Je soumets au vote l'article 3:
Conseillers présents: 29
Votants: 23
Pour: 23
Abstentions: 6 (Collé, Lanièce, Lattanzi, Marguerettaz, Tibaldi,
Viérin M.)
Le Conseil approuve.
Je soumets au vote l'article 4:
Conseillers présents: 29
Votants: 23
Pour: 23
Abstentions: 6 (Collé, Lanièce, Lattanzi, Marguerettaz, Tibaldi,
Viérin M.)
Le Conseil approuve.
Je soumets au vote l'article 5:
Conseillers présents: 29
Votants: 23
Pour: 23
Abstentions: 6 (Collé, Lanièce, Lattanzi, Marguerettaz, Tibaldi,
Viérin M.)
Le Conseil approuve.
Je soumets au vote l'article 6:
Conseillers présents: 29
Votants: 23
Pour: 23
Abstentions: 6 (Collé, Lanièce, Lattanzi, Marguerettaz, Tibaldi,
Viérin M.)
Le Conseil approuve.
Je soumets au vote l'article 7:
Conseillers présents: 29
Votants: 23
Pour: 23
Abstentions: 6 (Collé, Lanièce, Lattanzi, Marguerettaz, Tibaldi,
Viérin M.)
Le Conseil approuve.
Je soumets au vote l'article 8:
Conseillers présents: 29
Votants: 23
Pour: 23
Abstentions: 6 (Collé, Lanièce, Lattanzi, Marguerettaz, Tibaldi,
Viérin M.)
Le Conseil approuve.
Je soumets au vote l'article 9:
Conseillers présents: 29
Votants: 23
Pour: 23
Abstentions: 6 (Collé, Lanièce, Lattanzi, Marguerettaz, Tibaldi,
Viérin M.)
Le Conseil approuve.
Je soumets au vote l'article 10:
Conseillers présents: 29
Votants: 23
Pour: 23
Abstentions: 6 (Collé, Lanièce, Lattanzi, Marguerettaz, Tibaldi,
Viérin M.)
Le Conseil approuve.
Je soumets au vote l'article 11:
Conseillers présents: 29
Votants: 23
Pour: 23
Abstentions: 6 (Collé, Lanièce, Lattanzi, Marguerettaz, Tibaldi,
Viérin M.)
Le Conseil approuve.
Je soumets au vote l'article 12:
Conseillers présents: 29
Votants: 23
Pour: 23
Abstentions: 6 (Collé, Lanièce, Lattanzi, Marguerettaz, Tibaldi,
Viérin M.)
Le Conseil approuve.
Je soumets au vote l'article 13:
Conseillers présents: 29
Votants: 23
Pour: 23
Abstentions: 6 (Collé, Lanièce, Lattanzi, Marguerettaz, Tibaldi,
Viérin M.)
Le Conseil approuve.
Je soumets au vote l'article 14:
Conseillers présents: 29
Votants: 23
Pour: 23
Abstentions: 6 (Collé, Lanièce, Lattanzi, Marguerettaz, Tibaldi,
Viérin M.)
Le Conseil approuve.
Je soumets au vote l'article 15:
Conseillers présents: 29
Votants: 23
Pour: 23
Abstentions: 6 (Collé, Lanièce, Lattanzi, Marguerettaz, Tibaldi,
Viérin M.)
Le Conseil approuve.
Je soumets au vote l'article 16:
Conseillers présents: 29
Votants: 23
Pour: 23
Abstentions: 6 (Collé, Lanièce, Lattanzi, Marguerettaz, Tibaldi,
Viérin M.)
Le Conseil approuve.
Je soumets au vote la loi dans son ensemble:
Conseillers présents: 29
Votants: 23
Pour: 23
Abstentions: 6 (Collé, Lanièce, Lattanzi, Marguerettaz, Tibaldi,
Viérin M.)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK