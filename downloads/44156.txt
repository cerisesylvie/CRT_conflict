Consiglio Regionale della Valle d'Aosta - Oggetto del Consiglio n. 1218 del 27 gennaio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1218 del 27 gennaio 2022 - Resoconto
OGGETTO N. 1218/XVI - Interpellanza: "Azioni volte a
verificare la vendita a prezzo calmierato delle mascherine FFP2 su
tutto il territorio valdostano".
Marguerettaz (Presidente) -
Punto 39 all'ordine
del giorno. La parola al collega Ganis.
Ganis (LEGA VDA) -
Vista la recrudescenza in corso della
pandemia, il Governo, con l'ultimo decreto, ha varato l'uso della
maschera FFP2 rendendola obbligatoria per poter accedere ai mezzi
pubblici e per poter partecipare a una serie di attività,
partecipare ai concerti, spettacoli, teatri e, nel caso nostro, a
tutti gli sciatori che utilizzano funivie e cabinovie chiuse.
Queste mascherine garantiscono un potere filtrante maggiore
rispetto alle chirurgiche e sono diventate obbligatorie anche per i
bambini dai 6 anni in poi. Credo che sarebbe importante diffondere
un
vademecum
sull'utilizzo di queste mascherine perché non
tutti sono a conoscenza che queste mascherine possono essere
indossate per non oltre otto ore e, se usate correttamente, il
rischio di contrarre il virus si riduce allo 0,1 percento. Infatti,
da un recente studio pubblicato su una famosa rivista di medicina,
la capacità di filtraggio raggiungerebbe il 98,4 percento.
L'intento di questa interpellanza però è un altro, ossia quello
di far sì che gli organi competenti vigilino attentamente sulla
vendita delle mascherine FFP2, dato che è stato fissato, grazie
alla struttura commissariale guidata dal generale Figliuolo,
d'intesa con il Ministero della salute e sentito l'Ordine dei
farmacisti, un prezzo calmierato di euro 0,75 l'una, questo per
renderle accessibili a tutti.
Fatte queste premesse, chiediamo all'Assessore competente quali
azioni intenda porre in essere l'Amministrazione regionale affinché
si vigili su tutto il territorio valdostano per evitare che
l'utilizzo delle mascherine tipo FFP2 non diventi un business per
pochi a danno dei nostri cittadini valdostani.
Presidente -
Per la risposta, ha chiesto la parola
l'assessore Barmasse.
Barmasse (UV) -
Grazie consigliere Ganis per permettermi
di portare anche delle informazioni riguardo appunto a questo
accordo che è stato fatto. Come lei ha ricordato, il protocollo
d'intesa tra il Commissario straordinario per l'attuazione e il
coordinamento delle misure di contenimento e contrasto
dell'emergenza epidemiologica da Covid-19, il Ministro della
salute, Federfarma, Assofarm e Farmacia Unite, ai sensi
dell'articolo 3 del decreto-legge 30 dicembre 2021, sottoscritto
dalle parti in data 4 gennaio 2022, ha reso valido sino al 31 marzo
2022, oltre ad aver definito i requisiti minimi e le
caratteristiche tecniche cui devono rispondere i dispositivi di
protezione delle vie respiratorie tipo FFP2, ha stabilito che le
farmacie aderenti al protocollo - il concetto è proprio di aderire
al protocollo medesimo - si impegnano a praticare a ciascuna
mascherina FFP2 venduta in confezione singola e integra un prezzo
finale di vendita al pubblico superiore a 0,75 centesimi, IVA al 5
percento compresa, e a praticare offerte migliorative rispetto al
prezzo finale di vendita per il singolo acquisto nel caso di
acquisti multipli, comunque in confezioni singole o multiple
integre. Il protocollo d'intesa specifica che l'adesione è su base
volontaria e che tale adesione sarà resa disponibile alla Struttura
commissariale per l'emergenza Covid-19 anche ai fini della
pubblicazione sul proprio sito
Internet
istituzionale.
Stante quanto premesso, informo che la struttura complessa di
farmacia dell'Azienda USL della Valle d'Aosta ha svolto una
ricognizione per il tramite dei rappresentanti di categoria di
Federfarma Valle d'Aosta e Assofarm Valle d'Aosta per aggiornare lo
stato dell'arte circa l'adesione al suddetto protocollo d'intesa.
Più precisamente sono state contattate 34 farmacie private
convenzionate su 40; delle 34 contattate è risultato che 27
garantiscono il prezzo calmierato pur non avendo aderito tutte in
modo formale al protocollo, mentre 6 hanno informato di applicare
un prezzo pari a 1 euro e 1 di praticare un prezzo di 1,50 euro.
Alle 34 farmacie di cui sopra si aggiungono le 5 farmacie comunali
dell'APS, che hanno aderito formalmente al protocollo e le 2
dell'Envers che vi hanno invece aderito pur non in senso formale.
Attualmente, dunque, il numero di adesioni formali non è un dato da
considerarsi del tutto esaustivo, è infatti prevalente un'adesione
di fatto da parte di farmacie, che, pur senza averlo formalizzato,
garantiscono le mascherine FFP2 a prezzo calmierato. Questo trova
conferma anche nell'assenza oggi di segnalazioni da parte di
cittadini circa difficoltà a reperire mascherine FFP2 al prezzo
previsto dal suddetto protocollo.
Infine, informo che Federfarma ha già diffuso una locandina che
pubblicizza bene il prezzo calmierato per le mascherine FFP2, che,
unitamente alla pubblicazione dell'elenco delle farmacie aderenti
sul sito della struttura commissariale, consentirà alla
cittadinanza di individuare prontamente le farmacie che
garantiscono le condizioni di vendita agevolate.
Presidente -
Per la replica, ha chiesto la parola il
collega Ganis.
Ganis (LEGA VDA) -
Grazie Assessore per la risposta.
Credo che aderire da parte delle farmacie al protocollo sia il
minimo in un momento di pandemia.
Inoltre, come ho detto, bisognerebbe fare anche un po' di
chiarezza sull'utilizzo di queste mascherine. Sarebbe opportuno da
parte della sanità valdostana stilare una sorta di
vademecum
sull'obbligo e in quali luoghi vada utilizzata. Credo che esista
ancora poca informazione, infatti utilizzare la mascherina FFP2 da
solo in macchina fa presagire aduna mancanza di informazione, come
anche il fatto di portarla solo a coprire in parte la bocca e non
il naso. Tutto questo conferma che tutti noi siamo in parte
impreparati nei confronti di questa pandemia: ecco perché soltanto
una sanità efficiente, organizzata e lungimirante può aiutarci a
uscirne. Grazie per gli sforzi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK