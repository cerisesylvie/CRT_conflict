Consiglio Regionale della Valle d'Aosta - Oggetto del Consiglio n. 14 del 13 gennaio 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 14 del 13 gennaio 1981 - Resoconto
OGGETTO N. 14/81 - RIAPPROVAZIONE, CON MODIFICAZIONI, DEL
DISEGNO DI LEGGE CONCERNENTE: "NORME PER LA DISCIPLINA
DELL'ESTRAZIONE DI MINERALI E FOSSILI".
Presidente
- Relatore è l'Assessore all'Agricoltura e
Foreste Marcoz, che ha facoltà di svolgere la relazione.
Marcoz
(UV)
- La Commissione di coordinamento ha
fatto rilevare all'art. 5 della legge, che prima recitava: "Sono
incaricati della sorveglianza e dell'applicazione della presente
legge gli agenti del Corpo Forestale Valdostano, gli organi di
polizia locale e, su richiesta del Presidente della Giunta, gli
organi di pubblica sicurezza", che era superfluo mettere
quest'ultima parte, che addirittura dicono sia censurabile. Quindi,
come Giunta, chiediamo la riapprovazione del disegno di legge con
la modifica all'art. 5 e col testo che segue: "Sono incaricati
della sorveglianza e dell'applicazione della presente legge gli
organi del Corpo Forestale Valdostano e gli Organi di polizia
locale".
Presidente
- È aperta la discussione generale. Trattasi
di disegno di legge modificato. Lo riapproviamo in tutti i suoi
articoli. Qualcuno chiede la parola in sede di discussione
generale?
Ci sono dichiarazioni di voto? Non vi sono dichiarazioni di
voto, passiamo all'articolato.
Presidente
- Do lettura dell'art. 1:
"Ai fini di una migliore conservazione del paesaggio e del
patrimonio naturalistico della Regione, ferme restando le vigenti
norme in materia di miniere, cave e torbiere, l'estrazione e
l'asportazione di minerali e fossili a fini diversi da quelli
indicati negli artt. 1 e seguenti del R.D. 29 luglio 1927, n. 1443
è disciplinata dalle norme della presente legge".
Presidente
- Pongo in votazione l'art. 1.
Presenti, votanti e favorevoli: 25
Il Consiglio approva all'unanimità.
Presidente
- Do lettura dell'art. 2:
"L'estrazione di minerali e fossili ai fini di cui all'art. 1
della presente legge è consentita subordinatamente all'osservanza
delle disposizioni di cui agli articoli seguenti.
Resta salva e impregiudicata la necessità del consenso del
proprietario o titolare d'altro diritto reale o del conduttore del
fondo per l'estrazione e l'asportazione dei minerali e
fossili".
Presidente
- Pongo in votazione l'art. 2.
Presenti, votanti e favorevoli: 25
Il Consiglio approva all'unanimità.
Presidente
- Do lettura dell'art. 3:
"Il Presidente della Giunta regionale, previa deliberazione
della Giunta stessa, può vietare o limitare l'estrazione di
minerali e fossili in determinate zone, con eventuale deroga per
motivi di studio, sentito il parere degli Ufficio competenti e, se
ritenuto necessario, di un esperto in materia".
Presidente
- Pongo in votazione l'art. 3
Presenti, votanti e favorevoli: 25
Il Consiglio approva all'unanimità.
Presidente
- Do lettura dell'art. 4:
"Nell'estrazione di minerali e fossili è consentito l'impiego
dell'usuale attrezzatura costituita da mazze e martelli fino a Kg.
3, scalpelli fino a 40 cm., badili, piccozze ed altri utensili con
lunghezza non superiore a mt. 1,60 con esclusione di macchine
perforatrici, materiali esplosivi e leve idrauliche, salvo
particolare autorizzazione dell'Assessore Regionale all'Agricoltura
e Foreste per la raccolta per comprovati motivi scientifici e
didattici.
Il luogo di estrazione deve essere rimesso in pristino stato
dopo ogni accesso con l'obbligo della ricomposizione del manto
vegetale e di ogni altro opportuno rimodellamento da adeguarsi alle
particolari caratteristiche della zona".
Presidente
- Pongo in votazione l'art. 4
Presenti, votanti e favorevoli: 25
Il Consiglio approva all'unanimità.
Presidente
- Do lettura dell'art. 5 nella versione
modificata:
"Sono incaricati della sorveglianza e dell'applicazione della
presente legge gli agenti del Corpo Forestale Valdostano e gli
organi di polizia locale".
Presidente
- Pongo in votazione l'art. 5 così
modificato.
Presenti, votanti e favorevoli: 25
Il Consiglio approva all'unanimità.
Presidente
- Do lettura dell'art. 6:
"Per la violazione delle disposizioni della presente legge,
oltre al ritiro dell'eventuale autorizzazione e alla confisca
amministrativa dei minerali estratti e dell'attrezzatura non
consentita, fatte salve le norme in materia di esplosivi, si
applicano le seguenti sanzioni amministrative:
a) da £. 20.000 a £. 60.000 per l'estrazione di minerali o
fossili senza il consenso del proprietario o titolare di altro
diritto reale e del conduttore del fondo;
b) da £. 500.000 a £. 1.500.000 per l'estrazione di minerali
o fossili con l'impiego di macchine perforatrici, materiale
esplosivo e leve idrauliche;
c) da £. 50.000 a £. 150.000 per l'estrazione di minerali o
fossili con l'impiego di altre attrezzature non consentite dalle
norme della presente legge;
d) da £. 50.000 a £. 150.000 per chi, nell'estrazione di
minerali o fossili, non abbia provveduto alla ricomposizione del
manto vegetale e di ogni altro rimodellamento da adeguarsi alle
particolari caratteristiche della zona.
Con successivo decreto del Presidente della Giunta verrà di
volta in volta stabilita la destinazione o l'impiego del materiale
sequestrato".
Presidente
- Pongo in votazione l'art. 6.
Presenti, votanti e favorevoli: 25
Il Consiglio approva all'unanimità.
Presidente
- Do lettura dell'art. 7:
"Per l'accertamento delle infrazioni e l'irrogazione delle
relative sanzioni, si applicano le disposizioni della legge statale
24 dicembre 1975, n. 706.
I proventi delle sanzioni amministrative sono introitati dai
Comuni qualora l'accertamento dell'infrazione sia avvenuto ad opera
di agenti comunali e, negli altri casi, dalla Regione".
Presidente
- Pongo in votazione l'art. 7.
Presenti, votanti e favorevoli: 25
Il Consiglio approva all'unanimità.
Presidente
- Do lettura dell'art. 8:
"I proventi delle sanzioni amministrative di spettanza
regionale saranno introitati al Capitolo 7700 'Proventi pene
pecuniarie per contravvenzioni' della parte Entrata del Bilancio di
previsione della Regione per l'anno 1980 ed ai corrispondenti
capitoli di Bilancio per gli anni successivi.
La presente legge sarà pubblicata nel Bollettino Ufficiale
della Regione.
È fatto obbligo a chiunque spetti di osservarla e di farla
osservare come legge della Regione Valle d'Aosta".
Presidente
- Pongo in votazione l'art. 8.
Presenti, votanti e favorevoli: 25
Il Consiglio approva all'unanimità.
Presidente
- Il Consiglio è chiamato ad esprimersi per
votazione segreta sul complesso del disegno di legge.
Votazione segreta
Esito della votazione:
Presenti, votanti e favorevoli: 29
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK