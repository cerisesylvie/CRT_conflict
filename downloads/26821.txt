Consiglio Regionale della Valle d'Aosta - Oggetto del Consiglio n. 149 del 15 giugno 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 149 del 15 giugno 1972 - Resoconto
OGGETTO N. 149/72 - Concessione di contributi alle Aziende
Autonome di Soggiorno dei Comuni di Courmayeur e di Saint-Vincent
nelle spese per l'ampliamento e la sistemazione dei locali sede
delle aziende stesse.
Milanesio (P.S.I.)
- È tutto contenuto nell'allegato, si
tratta di dare dei contributi, così come è stato fatto in
precedenza, a due Aziende Autonome per la sistemazione della loro
sede sia a Courmayeur che a Saint Vincent. Hanno ottenuto dal
Comune dei locali adeguati e decorosi, si trattava di sistemarli e
di renderli idonei alla nuova bisogna. Interveniamo con un
contributo pari al 70% della spesa globale sostenuta, sia nell'uno
che nell'altro caso.
Fosson (U.V.)
- Una questione che vorrei sottoporre al
Presidente del Consiglio ed è praticamente, qui nella relazione
c'è: "il rendiconto e il materiale fotografico riguardante
l'avvenuta esecuzione dei lavori di cui si tratta sono a
disposizione dei Signori Consiglieri presso gli Uffici
dell'Assessorato regionale del Turismo".
Io chiedo al Presidente del Consiglio che eventualmente quando
ci sono delle questioni che i Consiglieri devono prendere visione
per il Consiglio siano presso il Consiglio stesso, perché c'è anche
un altro fatto, che qualunque dei Consiglieri si fosse presentato,
io non sono andato personalmente, quindi, ma qualunque Consigliere
fosse andato alle 18, e siccome molti Consiglieri lavorano e non
possono andare nelle ore, nelle altre ore, ma anche alle 18 presso
gli uffici dell'Assessorato al Turismo avrebbe trovato la porta
chiusa e non avrebbe potuto prendere visione questo, se non
prendeva gli accordi in precedenza.
Quindi, i Consiglieri se vogliono approfondire, in questo caso
come in altri casi, abbiano a disposizione presso la sala o presso
gli uffici della Presidenza del Consiglio la possibilità di vedere
queste cose.
Caveri (U.V.)
- À propos de ce qui a été dénoncé par M.
Fosson, je voudrais demander au Président de la Junte pour quel
motif les bureaux qui sont dans le palais Narbonne ont un horaire
pour le public différent que l'horaire qui a vigueur pour ce
palais; au moins c'est Fosson qui me l'a dit. Je ne sais ne pas
s'il a dit une chose exacte, mais il parait, M. Fosson s'était
présenté là, et tu as trouvé la porte fermée ?
Fosson (U.V.)
- À six heures il était fermé.
Caveri (U.V.)
- Oui va bien, à six heures c'est fermé, et
pourquoi c'est fermé? J'aimerais bien savoir, parce que à Aoste il
n'y a pas deux bureaux publics qui ont le même horaire, le bureau
du Cadastre a un horaire, le bureau du Génie Civil a un autre
horaire, la Sezione Tecnica Erariale a un autre horaire,
l'Intendance des Finances un autre encore, et avec ses systèmes le
public ne sait jamais à quelle heure il doit aller dans un
bureau.
Or, je voudrais savoir pourquoi il y a deux horaires, un pour ce
palais et l'autre pour le palais Milanesio-Narbonne.
Montesano (P.S.D.I.)
- Altri interventi? Un attimo
Milanesio, vediamo un po' se ci sono altri che chiedono qualcosa,
ecco ci sono il Consigliere Bancod e poi dopo il Consigliere
Balestri.
Bancod (U.V.)
- Io sulla validità dell'intervento che
l'Azienda di Soggiorno di Saint Vincent abbia bisogno, questo non
dubito insomma, ha bisogno senz'altro, insomma; però, bisogna
riflettere un pochettino, stamattina al Comune di Aosta sono stati
concessi quasi per un miliardo insomma, concessione quasi per un
miliardo praticamente; oggi praticamente, sempre al Comune di Saint
Vincent, se prendiamo insieme la funicolare, il tiro a volo, la
chiesa, quanti milioni, quante centinaia di milioni diamo? Andiamo
su a centinaia di milioni, necessario non discuto, ma se noi
intervenissimo in proporzione anche negli altri Comuni, anche negli
altri Comuni ci sono delle necessità, il turismo non è solo in un
posto o due, il turismo è tutta la Valle, è questo che io voglio
portare a conoscenza, insomma di reclamare un pochettino, perché
per esempio noi, giustamente l'altro giorno l'Assessore Maquignaz è
stato molto gentile, è venuto giù e ha visitato e si è reso conto
della situazione che si trovano i boschi, insomma 68 ettari di
boschi bruciati, praticamente che non hanno ancora avuto un
intervento consistente insomma. L'Assessore ha promesso insomma che
in un certo qual modo avrebbe fatto qualcosa, quello è turismo, è
inutile che uno vada a Saint Vincent a vedere una bella sede o di
qua o di là, per poi vedere tutti quei boschi bruciati, incendiati,
dice: "ma cosa fanno qui?".
Io mi ricordo, adesso non è per fare, quando Savioz era
Assessore, io modesto Sindaco di Chambave, quando ho chiesto: è
stata riparata la Chiesa, abbellita insomma, scrostato tutto quanto
e riportata alla sua naturale bellezza, in cima al paese sono stati
fatti lavori, pulito il torrente, al bivio dell'incrocio delle
strade di Saint Denis e Verrayes è stato aggiustato, tutto quanto,
e credo che per tanti altri Comuni abbia fatto lo stesso, adesso
non si vede più nessun intervento dell'Assessore al Turismo per i
piccoli Comuni, diciamolo francamente, dove? Io non so, io voglio
un po' portare all'attenzione del Consiglio perché altrimenti dove
andiamo a finire? Non è che siamo contrari allo sviluppo di Saint
Vincent, di Aosta di nessuna parte, però bisogna venire incontro, i
Comuni dell'Envers, adesso c'è qui l'Assessore Rollandoz ha
promesso fin dopo le elezioni che avrebbe portato la strada
dell'Envers, ma finora non si è visto niente, è inutile, è
inutile...
(Voce dell'Assessore Rollandoz)
...È inutile, e allora
non si promette...
Rollandoz (D.P.)
- ... al prossimo Consiglio
regionale...
Bancod (U.V.)
- Già allora avete detto al prossimo
Consiglio regionale.
Rollandoz (D.P.)
- ...tragedie...
Bancod (U.V.)
- ...tragedie? Non per 15 giorni, si tratta
di mesi, si va sempre a finire così!
Balestri (P.S.I.)
- Io volevo solo fare al Consiglio una
raccomandazione, quello che non è mai stato fatto: va bene per
questo se è possibile fare uno stanziamento preventivo dei sussidi
per le Aziende Autonome all'inizio degli anni, in modo che ognuna
possa farsi autonomamente il programma per l'anno e, specialmente,
per la stagione estiva, che non è mai stato fatto, questo lo
riconosco, insomma, sarebbe opportuno farlo.
Savioz (P.C.I.)
- Volevo solo chiedere un'informazione
per quanto concerne l'Azienda di Soggiorno di Saint Vincent, e cioè
qui dice, dunque, dunque, dov'è che l'ho visto, l'ho visto in un
comma qui, dove il Comune di Saint Vincent si obbliga a lasciare
perpetuamente o perennemente questa sede. Volevo solo chiedere se
questo è stato fatto mediante un atto pubblico o mediante una
deliberazione di Giunta o di Consiglio. Di Consiglio? Quindi, il
Consiglio comunale di Saint Vincent si è impegnato a lasciare
perché spendiamo 11 milioni più uno e mezzo che gli era già stato
dato più quello che spenderà l'Azienda, naturalmente, e quindi
volevo solo assicurarmi che quei locali rimanessero poi per
l'Azienda di Soggiorno.
Montesano (P.S.D.I.)
- Nessun altro chiede la parola?
Allora prima di dare la parola all'Assessore Milanesio, io prendo
atto dell'osservazione del Vice Presidente Fosson per la
documentazione richiesta e giro la sua osservazione sotto forma di
preghiera ai diversi Assessori che forniscono qui, in sede di
Consiglio, anche soprattutto per l'Assessorato al Turismo che è un
po' distante, la documentazione eventuale per gli oggetti che
bisogna trattare.
Milanesio (P.S.I.)
- Sulla prima osservazione maliziosa
del Consigliere Fosson, lui dice "ma noi se arriviamo dopo le 18
troviamo chiuso", e beh io voglio ricordare al Vice Presidente
Fosson che qui presso questo palazzo, presso questo palazzo però
esiste un usciere piantone sotto, per cui la porta del palazzo è
sempre aperta e i Consiglieri, gli Amministratori possono entrare
quando vogliono, il pubblico però non può accedere agli uffici dopo
una certa ora, non può accedere prima delle 9 del mattino e dopo le
12,30, non può accedere dopo le 18, ma dalle 15 alle 18.
Purtroppo, nel nuovo palazzo Narbonne, visto che siamo dei
fratelli separati, poiché questa Regione stava prendendo
proporzioni gigantesche e abbiamo dovuto andare in un altro
palazzo, non abbiamo ancora avuto l'onore e il piacere di avere un
usciere al piano terreno e quindi per non trovarci dei cittadini,
degli ambulanti negli uffici dopo l'orario dell'ufficio, alle ore
12 chiudiamo il portone e alle 18 chiudiamo il portone, c'è la
porta aperta laterale che viene utilizzata dagli amministratori e
dai funzionari, non abbiamo voluto ricorrere ad un altro sistema
anche per ragioni di sicurezza e di ordine; non appena ci verrà
fornito un usciere, tenuto conto che c'è l'Assessorato al Turismo e
anche diciamo così, parte dell'Assessorato all'Industria e
Commercio, non appena ci verrà fornito un usciere al piano terreno
terremo aperto come per l'Amministrazione regionale sede
centrale.
Io non ho nessuna difficoltà ad aderire alla richiesta del
Presidente del Consiglio, noi trasmetteremo i nostri allegati, ogni
qualvolta saranno in visione, al Presidente del Consiglio affinché
siano a disposizione dei Signori Consiglieri.
Il Consigliere Balestri ha fatto una osservazione giusta e
difatti abbiamo fatto una riunione proprio ieri, combinazione, con
le Aziende Autonome, cercheremo di dare preventivamente dei fondi
almeno per la gestione ordinaria di queste Aziende.
Il Consigliere Bancod si lamenta di un problema che preoccupa
tutti noi, però qui si tratta di intervenire a favore della
sistemazione di locali di centri turistici che hanno già un certo
sviluppo e per conservarlo o per aumentarlo hanno bisogno di una
attrezzatura e di una organizzazione di base che può solo essere
fornita dalla locale Azienda di Soggiorno e questi locali che i
Comuni hanno messo a disposizione delle Aziende di Soggiorno sono
dei locali finalmente decorosi, sia nel caso di Courmayeur e
finalmente decorosi sia nel caso di Saint Vincent.
Assicuro ancora al Consigliere Savioz che da parte del Comune di
Saint Vincent l'uso perpetuo è stato dato come non poteva che
essere fatto attraverso regolare deliberazione di Consiglio.
Fosson (U.V.)
- Io prendo atto di quanto ha detto il
Presidente del Consiglio e le assicurazioni date dall'Assessore;
tengo però a precisare che la mia richiesta era una richiesta di
principio e non avevo nessuna intenzione di fare una domanda
maliziosa, perché la situazione poi è stata confermata
dall'Assessore Milanesio giustificando i motivi, però io non ho
detto niente di malizioso, ho fatto una constatazione di fatto e
quindi non voglio assolutamente, non accetto assolutamente che Lei
mi dica che ho fatto una domanda maliziosa, perché ho detto quello
che corrisponde al vero, le ragioni per cui questo, le
giustificazioni che ha dato, le possiamo anche prendere per buone,
non dico mica niente, però è, quello che a me premeva era solo la
questione di principio, proprio perché con lo spostamento di certi
Assessorati fuori da questo palazzo i vari Amministratori se
dovessero andare dovrebbero fare il giro, speriamo che non ce ne
siano altri che si spostino in altri uffici, ma altrimenti i
Consiglieri regionali dovrebbero ogni volta, prima del Consiglio,
se devono prendere visione di qualche cosa, fare il giro dei vari
Assessorati , quello che non ritengo sia logico.
D'altra parte, io ho avuto le assicurazioni, io ne ho basta, ho
fatto solo questa osservazione di principio.
Montesano (P.S.D.I.)
- Nessun altro interviene? Allora
chi approva la delibera alzi la mano. Contrari? Astenuti? Il
Consiglio approva.
C'è l'ultimo argomento, oggetto n. 25.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK