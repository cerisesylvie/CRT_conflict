Consiglio Regionale della Valle d'Aosta - Oggetto del Consiglio n. 2655 del 24 ottobre 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Personale medico e paramedico
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2655 del 24 ottobre 2012 - Resoconto
OGGETTO N. 2655/XIII - Interpellanza: "Ricorso dell'Azienda
USL alle prestazioni aggiuntive da parte dei dirigenti medici
ospedalieri della "libera professione agevolata"."
Interpellanza
Constatato che l'informazione regionale ha portato
all'attenzione dei valdostani il fenomeno della lievitazione degli
stipendi tabellari dei dirigenti medici ospedalieri per effetto
della cosiddetta "libera professione agevolata";
Appreso che le prestazioni aggiuntive fornite su richiesta
dell'Azienda USL vengono pagate in misura maggiorata rispetto alle
retribuzioni base;
Considerata l'inderogabile necessità di produrre risparmi
sulla spesa sanitaria regionale e l'esigenza di garantire un
corretto carico di lavoro per professioni che implicano
l'assunzione di grandi responsabilità nei confronti della salute
dei cittadini;
i sottoscritti Consiglieri regionali
Interpellano
l'Assessore competente per sapere:
1) in cosa consiste la "libera professione agevolata", quando
e per quali motivazioni vi si ricorre;
2) se esistono limiti orari o di spesa per il ricorso a tale
prassi;
3) a quanto ammonta la spesa annuale complessiva per tale
prestazione e quale incidenza percentuale ha la maggiorazione di
retribuzione dovuta;
4) quali sono le intenzioni rispetto al ricorso a tale
modalità di servizio in considerazione della necessità di ridurre
la spesa sanitaria.
F.to: Patrizia Morelli - Cerise - Chatrian
Presidente
- La parola alla Consigliera Patrizia
Morelli.
Morelli (ALPE)
- Merci Président.
Di quelli che i
media
hanno definito i medici "paperoni"
ci eravamo già occupati lo scorso anno in sede di discussione del
bilancio e avevamo segnalato come poco coerente con la spesa
sanitaria la presenza di dirigenti medici dell'ospedale che
percepivano retribuzioni che superavano ampiamente i 200.000 euro
annui, partendo da uno stipendio tabellare medio di 43.000 euro. Da
parte della Giunta e dell'Assessore non vi era stata nessuna
replica puntuale, ma una sorta di silenzio-assenso, o come tale lo
avevo interpretato, ma dobbiamo constatare che il problema si
ripropone anche per il 2011, grosso modo con gli stessi
protagonisti. Tutti i cittadini possono verificarlo sul sito
dell'USL, in cui è stato fatto un certo sforzo di trasparenza,
peraltro obbligatorio, perché vi compaiono tutte le tabelle delle
retribuzioni di tutti i dirigenti: quelli medici, quelli sanitari
non medici, quelli amministrativi, quelli veterinari, quelli
tecnici, degli ultimi tre anni e vi è a corredo una nota
esplicativa della Direzione dell'USL, che specifica le modalità di
formazione delle singole voci, allora: dallo stipendio tabellare,
che è mediamente di 43.625 euro; dalla posizione di parte fissa,
che viene data in base alle qualifiche; dalla posizione di parte
variabile attribuita ai dirigenti con un'anzianità superiore a
cinque anni, in cui si estrinseca la graduazione delle funzioni e
la pesatura degli incarichi; dalla retribuzione di risultato, che è
legata al raggiungimento degli obiettivi, e da una colonna "altro",
che comprende, oltre a varie indennità (fra cui quella di
bilinguismo), gli straordinari, la pronta disponibilità e la libera
professione a favore dell'azienda. La tabella non comprende la
libera professione intramoenia e non vi compare una colonna totale,
che riassuma la situazione totale, cosa che in certi casi potrebbe
risultare molto significativa.
È sulla libera professione a favore dell'azienda, quella che ho
chiamato nella premessa libera professione agevolata, riprendendo
una definizione utilizzata in un articolo comparso di recente, che
la nostra interpellanza pone l'attenzione. Per effetto di questa
colonna "altro", la retribuzione di almeno il 30 percento dei
dirigenti medici sanitari si ritrova maggiorata di cifre comprese
fra i 40.000 euro, pari all'incirca allo stipendio tabellare, e i
100.000 euro, con gradazioni crescenti (40.000-60.000- 70.000-
80.000) fino a superare per una decina di casi i 100.000 euro e per
un caso, il più eclatante, i 200.000 euro. Francamente ci è
sembrata un'anomalia che perdura nel tempo e su cui chiediamo di
avere dei chiarimenti: in cosa consiste questa libera professione
agevolata o a favore dell'azienda e in quali casi vi si fa ricorso;
"se esistono dei
limiti orari o di spesa per il ricorso a
tale prassi"
; a quanto ammonta la spesa annuale complessiva
legata a questa modalità e quale incidenza ha la maggiorazione
legata a questa modalità rispetto alla retribuzione di base dovuta;
infine come si concilia questa modalità con la necessità di ridurre
la spesa sanitaria.
Presidente
- La parola all'Assessore alla sanità, salute
e politiche sociali, Albert Lanièce.
Lanièce A.
- Grazie Presidente.
Per quanto riguarda la prima domanda, peraltro una questione
molto complicata questa della libera professione nell'interesse
dell'azienda, perché l'affermazione "Libera professione agevolata"
era apparsa su qualche articolo di giornale. Richiamo un po' di
normativa perché la materia è non di facile comprensione
all'inizio. Il contratto collettivo nazionale per l'area medica del
3 novembre 2005 inseriva all'articolo 14, comma 6, la possibilità
di richiedere al personale la prestazione di attività aggiuntive
individuandone la remunerazione in 60 euro orarie (richiamando
l'articolo 55 del contratto collettivo nazionale dell'8 giugno
2000, laddove si prevedeva la partecipazione ai proventi di
attività professionali richieste da terzi all'azienda, anche al
fine di consentire la riduzione dei tempi di attesa secondo
programmi predisposti dall'azienda stessa, di intesa con
l'
équipe
dei servizi interessati. Questo era il motivo per
cui è nata la libera professione parallela, quindi per ridurre le
liste di attesa).
Si considerano prestazioni erogate nel suddetto regime anche le
prestazioni richieste in via eccezionale, temporanea e ad
integrazione dell'attività istituzionale, dalle aziende ai propri
dirigenti allo scopo di ridurre le liste di attesa o di acquisire
prestazioni aggiuntive. L'effettuazione di tali prestazioni, come
emerge da consolidata dottrina giuslavoristica, non costituisce un
obbligo di servizio per il dipendente, ma solo una facoltà di
adesione, pertanto, laddove il dipendente non accetti di rendere la
prestazione aggiuntiva a fronte di tale remunerazione, l'azienda
non può esercitare alcun potere coercitivo in merito.
In relazione alla questione sollevata dall'interpellanza, la
Giunta regionale con delibera n. 4259/2006 è intervenuta stabilendo
che, in deroga a quanto previsto dall'articolo 14 del contratto
collettivo nazionale dell'area medica del 2005, le attività
aggiuntive rese dal personale al sistema sanitario regionale
possono essere remunerate con specifica valorizzazione per
prestazione o pacchetti di prestazioni limitatamente ai casi in cui
venga accertato da parte della direzione il minor costo in caso di
acquisto delle prestazioni medesime all'interno rispetto a quello
sostenuto con risorse esterne. L'azienda, alla luce delle
disposizioni sopracitate, ha disciplinato in materia con
regolamenti aziendali approvati con deliberazione del Direttore
generale n. 134/2007 e n. 893/2007: la prima per la dirigenza e la
seconda per il comparto.
Sul secondo punto si deve precisare che il limite complessivo
viene indicato all'inizio dell'anno dalla Giunta, quando si
stabilisce l'entità dello specifico fondo vincolato, quindi la
delibera che dà indicazioni all'azienda su tutta l'attività, che
per il 2012 era stato quantificato definitivamente (e con
l'applicazione della
spending review
) in 2.100.000 euro,
contro i 2.503.000 nel 2011, per cui si è già registrata una
riduzione del 16%.
Per quanto riguarda il limite di orario per il comparto esiste
un limite massimo annuale di prestazioni extraorarie complessive
(fra straordinario e libera professione per l'azienda) di 250 ore
pro capite, mentre tale limite non è applicato per il personale
dirigente, essendo tale personale svincolato dai limiti orari
annuali oltre a quelli normati dalla legislazione europea.
Punto tre:
"a quanto ammonta la spesa complessiva..."
.
Per le prestazioni rese con la valorizzazione a prestazione ovvero
a pacchetti di prestazioni (laddove l'azienda calcola il risparmio
fra tariffa da nomenclatore e il costo della LPA in un risparmio
medio del 60%, oltre al fatto che vengono utilizzate al massimo le
tecnologie esistenti da parte dei sanitari che le usano
abitualmente). Questo è un altro aspetto importante, è chiaro che,
usufruendo dalle LPA, si utilizzano al massimo le tecnologie
soprattutto nella diagnostica per immagine, radiologia, eccetera,
che è quella che è più coinvolta in tutto il meccanismo delle liste
di attesa, quindi è quella che abbiamo sempre cercato di spingere
di più, perché è lì che si hanno più problematiche di liste di
attesa. L'incremento dipende dai volumi delle prestazioni rese dal
prestatore, quindi il lavoro viene effettivamente effettuato e
questo è un punto importante, perché c'è la radiologa che è stata
sui giornali con tanto di nome e cognome, ha fatto un quantitativo
enorme di ore in ospedale e la differenza è dovuta alla prestazione
effettuata dal medico. Per le prestazioni rese a tariffa oraria, la
maggiorazione nella differenza fra il relativo valore dell'ora
straordinaria contrattuale, che poi dipende dalla fascia oraria e
dalla giornata settimanale di prestazione, e la tariffa convenuta,
quindi 60% per la dirigenza e 32% per il comparto, perché, come
sapete, molte di queste prestazioni vengono effettuate alle
9,00-10,00 di sera per ridurre le liste di attesa nel programma che
è stato concordato con l'azienda.
"Quali sono le intenzioni rispetto al ricorso a tale modalità
di servizio in considerazione della necessità di ridurre la spesa
sanitaria"
: la riduzione è già stata applicata nel 2012 con una
riduzione di circa 400.000 euro (da 2.503.000 del 2011 a 2.100.000
del 2012) e la spesa per questa causale sarà ulteriormente
razionalizzata nel 2013, lo vedremo nella discussione sul bilancio,
a condizione che le esigenze che l'hanno determinata vengano
comunque soddisfatte;
questo è uno dei mezzi per offrire delle prestazioni aggiuntive
alla popolazione. È chiaro che ci sono delle riduzioni nel campo
della spesa sanitaria di cui dovremo tenere conto.
Non voglio essere più realista del re, ma sono a disposizione
per fare una seduta della V Commissione sul meccanismo della libera
professione per l'azienda rispetto a quella
intramoenia
e
extramoenia
, perché è un argomento complicato, quindi sono
disponibile a fare una commissione ad hoc e venire a spiegare come
funziona il meccanismo.
Presidente
- La parola alla Consigliera Patrizia
Morelli.
Morelli (ALPE)
- Merci Président.
Assessore, lei ci ha spiegato bene quali sono i casi nei quali
si ricorre a questa modalità di servizio. Ci ha detto che la
motivazione principale è ridurre le liste di attesa, dobbiamo però
registrare che nella diagnostica il nostro sistema sanitario ha
ancora importanti liste di attesa, basta verificarlo sul sito
dell'USL: per una risonanza magnetica ci vogliono 84 giorni di
attesa, quindi questa non è forse la risposta più opportuna.
Ci ha fornito un dato molto interessante, che dovrebbe farci
riflettere: questo tipo di prestazione è retribuita con 60 euro
all'ora. La radiologa di cui si è parlato nei giornali nella
colonna "altro" ha 208.330 euro, diviso 60 - io non sono brava in
matematica -, se il parametro medio che lei ci ha fornito è quello,
vuol dire - me lo dice il collega Chatrian che è bravo in
matematica - quasi 4.000 ore, vuol dire che sono stati sforati
completamente i tempi e gli orari di servizio a cui i medici credo
siano tenuti. Se lei ci dice che è diverso, acquisiamo volentieri
la documentazione con cui lei ci spiega qual è il meccanismo che
porta a queste cifre, perché ci sembra necessario
approfondirlo.
È necessario porre dei limiti orari e dei limiti di spesa ad una
pratica che è profondamente sperequativa. È vero che dipende dal
dirigente medico aderire o meno alle richieste dell'azienda, ma ci
sono situazioni in cui queste richieste sono molto più alte
rispetto ad altre creando opportunità che non sono uguali per
tutti. Fra l'altro, è un fenomeno che ci sembra tutto valdostano,
che non ha rispondenza in nessuna delle altre aziende sanitarie; ci
siamo presi la briga di andare a verificare sui siti delle aziende
sanitarie di Milano, Torino, Bologna, Palermo, Napoli, Reggio
Calabria, dove, per effetto della trasparenza, ci sono queste
tabelle retributive, ma non esiste in nessuna di queste situazioni
una colonna che riporti la voce "altro" neppure al di sopra dei
100.000 euro.
Le chiediamo quindi un impegno a normalizzare questa situazione
che tanto normale non è. Apprezziamo come sempre la sua
disponibilità a venire in V Commissione, perché riteniamo che sia
un argomento da approfondire. Tengo a precisare che non ho fatto
confusione fra questa metodologia di servizio e la possibilità
della libera professione
intramoenia
, sono due cose diverse
che non rientrano in tale tipo di metodologia. Riteniamo che sia un
argomento da approfondire e con molto interesse credo che in V
Commissione potremo farlo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK