Consiglio Regionale della Valle d'Aosta - Oggetto del Consiglio n. 2935 del 18 dicembre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2935 del 18 dicembre 1991 - Resoconto
OGGETTO N. 2935/IX Concessione di un contributo di lire
8.000.000 a favore dell'Associazione "Mondo gatto" sezione della
Valle d'Aosta - Approvazione, impegno e liquidazione di
spesa.
Presidente
Do lettura del testo della
delibera:
Deliberazione Il Consiglio delibera
1) di approvare la concessione di un contributo di lire
8.000.000 a favore della Sig.ra Annamaria Milanesio, legale
rappresentante della sezione "Mondo gatto" della Valle D'Aosta per
la cura ed il controllo del randagismo dei piccoli felini (gatti)
relativamente all'anno 1991;
2) approvare ed impegnare la relativa spesa di lire 8.000.000
(ottomilioni) con imputazione della stessa al capitolo 60820 del
bilancio di previsione della Regione per l'anno 1991 "Contributi
per interventi nel settore della sicurezza sociale", che presenta
la necessaria disponibilità;
3) di stabilire che alla liquidazione della spesa si provveda su
presentazione di idonea documentazione da parte della sezione
"Mondo Gatto" di Aosta, ai sensi dell'articolo 58 della legge
regionale 27 dicembre 1989, n. 90.
Si dà atto che il Consigliere Milanesio non partecipa alla
discussione e alla votazione dell'oggetto.
Presidente
Ha chiesto di parlare l'Assessore alla Sanità e
Assistenza Sociale Beneforti, ne ha facoltà.
Beneforti (DC)
Credo che la relazione al
provvedimento che la Giunta propone alla ratifica del Consiglio sia
ampia e chiara. Infatti in questa relazione si illustrano in forma
analitica le spese che sono state sostenute dall'associazione,
nonché gli interventi effettuati per eliminare e controllare il
randagismo dei piccoli felini, illustra le cure e il ricovero degli
stessi, mette in evidenza l'attività che si prefigge l'Associazione
"Mondo gatto" nel suo insieme.
Lo stesso servizio di veterinaria dell'USL ha confermato
l'importanza che riveste l'opera di questa associazione in questo
momento, tanto da far richiedere la messa a disposizione da parte
dell'USL di un veterinario proprio per le piccole categorie di
animali domestici. Comunque questo è un provvedimento che sana una
certa situazione.
Per il futuro il problema sarà risolto tramite la legge
regionale sul randagismo, che è in via di definizione nel mio
Assessorato, legge che viene presentata in attuazione della legge
nazionale n. 281 dell'agosto del 1991. Quindi se oggi passiamo
questo provvedimento, in seguito tutta la materia sarà
regolamentata da questo disegno di legge in via di definizione da
parte del nostro Assessorato.
Presidente
E' aperta la discussione generale.
Nessun Consigliere chiede di intervenire?
Pongo in votazione la delibera in oggetto.
Esito della votazione:
Presenti: 25
Votanti: 24
Favorevoli: 24
Astenuti: 1 (Maquignaz)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK