Consiglio Regionale della Valle d'Aosta - Oggetto del Consiglio n. 172 del 1° aprile 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 172 del 1° aprile 1981 - Resoconto
OGGETTO N. 172/81 - CONCESSIONE ALLA BANDA MUSICALE "LA LYRETTA"
DI NUS DI UN CONTRIBUTO PER L'ORGANIZZAZIONE DEL NONO RADUNO DELLE
BANDE MUSICALI VALDOSTANE.
Presidente -
Do lettura del testo della delibera:
La banda musicale "La Lyretta" di Nus ha presentato una
richiesta tendente ad ottenere da parte dell'Amministrazione
regionale un contributo nelle spese da sostenersi per
l'organizzazIone del IX° raduno delle bande musicali valdostane,
che si terrà a Nus il 17 maggio c.a.
Fa presente che il suddetto sodalizio ha provveduto ad
inviare il preventivo di spesa per un ammontare di L.
7.240.000.
Quanto sopra premesso la Giunta propone che il Consiglio
regionale:
DELIBERI
1) di approvare la concessione alla banda musicale "La
Lyretta" di Nus la somma di L. 4.000.000 a titolo di contributo
nelle spese per il motivo in premessa specificato;
2) di approvare e impegnare la spesa di L. 4.000.000 sul cap.
del bilancio preventivo della Regione per l'anno 1981
corrispondente al cap. 37200 del bilancio per l'anno 1980
(contributi e sussidi ad Aziende di soggiorno, pro loco, enti ed
altri organismi pubblici e privati per attività nel settore del
turismo e del tempo libero), che presenta la necessaria
disponibilità;
3) di stabilire che alla liquidazione del contributo di cui
si tratta si provveda, ai sensi dell'art. 57 della L.R. 7 dicembre
1979, n. 68, a richiesta dell'Assessore al Turismo, a
manifestazione avvenuta.
Presidente -
Relatore è l'Assessore al Turismo,
Urbanistica e Beni Culturali, Pollicini, il quale ha facoltà di
svolgere la relazione.
Pollicini (DP) -
Come tutti gli anni, anche quest'anno
viene organizzato il convegno delle bande musicali; abbiamo
mantenuto fermo il contributo già concesso lo scorso anno anche in
considerazione delle situazioni di carattere finanziario in cui si
trova il Bilancio regionale.
Posso dirvi che ci sono 12 bande nella nostra Regione e che le
persone interessate a questo convegno, cioè gli attori di questo
hobby della musica sono 450, e che quindi è un ritrovarsi insieme
una volta all'anno di persone, che indubbiamente nei confronti
della società, attraverso questa loro capacità artistica, hanno ben
meritato.
Presidente -
Colleghi Consiglieri, prima di dare la
parola e mettere in approvazione la delibera, vi faccio presente
che al punto 2) della deliberazione si fa ancora riferimento al
bilancio preventivo, corrispondente al bilancio per l'anno 1980.
Siccome è stato approvato il bilancio per il 1981, si può fare
chiaro riferimento al capitolo del bilancio della Regione per
l'anno 1981, cancellando quindi
"Corrispondente al capitolo
37200 del bilancio per l'anno 1980"
. È una correzione formale,
che possiamo fare perché nel frattempo si è avuta l'approvazione
del bilancio e quindi non c'è bisogno di riferimento all'anno
precedente.
Ci sono dichiarazioni di voto?
Presidente -
Metto in approvazione la delibera nel testo
modificato.
Esito della votazione:
Presenti: 19
Votanti: 18
Astenuti: 1 (Viberti)
Favorevoli: 18
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK