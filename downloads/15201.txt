Consiglio Regionale della Valle d'Aosta - Oggetto del Consiglio n. 1722 del 20 dicembre 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CAVE, MINIERE E TORBIERE
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 1722 del 20 dicembre 1995 - Resoconto
SEDUTA POMERIDIANA DEL 20 DICEMBRE 1995
OGGETTO N. 1722/X Acquisto di immobili siti in Comune di Cogne
di proprietà della società Sofinpar S.p.A. da destinare al recupero
funzionale del villaggio minerario di Cogne. Approvazione ed
impegno di spesa. Delega alla Giunta.
Deliberazione Il Consiglio
Preso atto che sono state recentemente concluse le trattative
per l'acquisto di immobili siti in Comune di Cogne, di proprietà
della società Sofinpar S.p.A., con sede in Roma, per il prezzo a
corpo di Lire 9.300.000.000, valore ritenuto congruo dalle perizie
di stima dell'ufficio patrimoniale regionale in data 20 ottobre
1995 e in data 21 novembre 1995;
Rilevato che si tratta di immobili così composti:
1° lotto: due fabbricati, con ampio parco di pertinenza della
superficie di circa metri quadrati 20.000, denominati "Villa Est" e
"Villa Ovest", ubicati all'uscita del paese, lungo la vecchia
strada comunale Cogne - Gimillan;
2° lotto: fabbricato denominato "Casa Champlong" e due piccoli
appezzamenti di terreno, posizionati a margine del "sentiero
passeggiata degli inglesi" tra il capoluogo e la frazione Lillaz,
all'interno del Parco Nazionale;
3° lotto: complesso immobiliare, costituente il nucleo abitativo
per operai ed impiegati dell'ex miniera, composto da vari
fabbricati denominati "ex mensa", "ex uffici", "Stura Centrale",
"Stura Valle", "Stura Monte", "Fresia", "Ponte Latina" e
"Lavatoio";
4° lotto: terreni ubicati nei pressi della ex discarica in
frazione Crétaz, in parte in zona agricola ed in parte in zona
vincolata ad area verde, della superficie complessiva di circa
26.100 metri quadrati;
5° lotto: terreni sparsi ubicati in zona agricola della
superficie complessiva di circa metri quadrati 5.100;
6° lotto: terreni ubicati in località Monrod ubicati in parte in
zona agricola ed in parte in zona edificabile della superficie
complessiva di metri quadrati 7.700;
7° lotto: terreni ubicati tra il capoluogo ed il villaggio
"Cogne" ubicati in zona di rispetto della superficie complessiva di
circa metri quadrati 6.400;
8° lotto: terreni costituenti le concessioni minerarie "Liconi"
e "Larsinaz", ubicati in zona agricola, della superficie di circa
metri quadrati 127.900;
9° lotto: terreni posti nelle vicinanze della linea ferroviaria
Cogne-Acque Fredde, ubicati in zona agricola della superficie
complessiva di circa metri quadrati 1.600;
Tenuto presente che i fabbricati denominati "Fresia", "ex
uffici", "Stura Monte", "Ponte Latina" e "Casa Champlong" sono
locati in parte a terzi, ma che la Sofinpar ha disdettato tutti i
contratti in scadenza al 31 dicembre 1995, salvo uno che ha
scadenza al 31 dicembre 1997;
Preso atto che la società Sofinpar S.p.A. con nota in data 31
agosto 1995, si è dichiarata disponibile ad alienare in blocco gli
immobili di cui si tratta per il prezzo a corpo di Lire
9.300.000.000 alle seguenti condizioni:
- stipula del rogito notarile entro il 29 dicembre 1995;
- pagamento del prezzo di acquisto dilazionato in tre anni,
senza interessi, così suddiviso: Lire 300.000.000 e l'importo
I.V.A. alla data del rogito notarile, Lire 3 miliardi entro il 30
giugno 1996; Lire 3 miliardi entro il 28 febbraio 1997 e Lire 3
miliardi entro il 31 gennaio 1998;
Atteso che la Presidenza della Giunta, con nota in data 3
ottobre 1995, prot. 5261/GAB., faceva presente alla Sofinpar che il
pagamento della 3° rata doveva intendersi rinviata, per motivi
tecnico-contabili, al 28 febbraio 1998 e che la società venditrice,
con successiva nota del 21 novembre 1995, rif. IGP 1784/95, ha
comunicato che il Consiglio di Amministrazione nella seduta del 21
novembre ha deliberato la vendita alle condizioni previste nella
citata nota del 3 ottobre 1995;
Tenuto conto che la spesa che dovrà sopportare complessivamente
l'Amministrazione regionale ammonta a complessive Lire
9.300.000.000, oltre I.V.A. al 19 percento pari a Lire
1.713.434.896 per gli immobili che non sono ubicati in zona
agricola e Lire 180.000.000 per l'imposta ipotecaria dovuta per
l'iscrizione dell'ipoteca legale, a garanzia della Sofinpar, per il
pagamento dilazionato del prezzo (2 percento su Lire 9
miliardi):
Preso atto che la costruzione dei fabbricati è iniziata in data
anteriore al 1° settembre 1967 e che successivamente a tale data
non sono intervenute modificazioni;
Considerato che gli immobili da acquisire come risulta dalla
nota della Presidenza della Giunta regionale in data 24 novembre
1995, prot. 6103/Gab, verranno adibiti al recupero funzionale del
villaggio minerario di Cogne, come evidenziato nella relazione
redatta dall'arch. Corrado Binel in data 6 novembre 1995 nel quadro
delle ipotesi di riuso degli edifici ed in parte al recupero di
fabbricati per la realizzazione di un caseificio cooperativistico,
come risulta dalla nota dell'Assessorato dell'Agricoltura in data
16 giugno 1995, prot. 6540/Agr.;
Ricordato che l'Amministrazione regionale aveva già convenuto
con la Società Nazionale Cogne, dante causa dell'attuale Sofinpar,
d'informarla in merito alle alienazioni del proprio patrimonio sito
nel territorio regionale nonché di dare priorità per le vendite
all'Amministrazione regionale;
Atteso che in tale ottica, prima la Società Cogne e poi le
Società derivanti da fusione hanno sempre informato
l'Amministrazione regionale della loro politica di smobilizzo di
immobili siti in Valle d'Aosta;
Atteso altresì che l'Amministrazione, informata dalle varie
Società che si sono succedute, ha acquistato, tra l'altro, l'intero
patrimonio, delle predette Società, sito in Comune di La Thuile e
in Comune di Aosta, nonché parte del patrimonio sito in Comune di
Cogne o in altri comuni;
Precisato che nella vendita in questione la Società Sofinpar ha
dichiarato la sua disponibilità a vendere solo in blocco gli
immobili e conseguentemente l'Amministrazione non ha potuto che
condurre la trattativa per l'intero complesso;
Ricordato che, come si evince dalla soprarichiamata nota della
Presidenza della Giunta in data 24 novembre 1995, il recupero
funzionale del villaggio minerario di Cogne coinvolge non solamente
gli immobili oggetto di proposta di acquisto, ma rilevanti unità
immobiliari già di proprietà della Regione (ex Cogne) il cui
recupero funzionale è in stretto rapporto complementare con gli
immobili oggetto di proposta dell'acquisto;
Richiamata, al riguardo, la deliberazione di Giunta in data 7
dicembre 1995 con la quale è stato approvato il progetto di massima
per il recupero funzionale dell'ex villaggio minerario di
Cogne;
Atteso altresì che per alcuni immobili per i quali è stata
individuata una destinazione a "edilizia pubblica" gli stessi, una
volta acquisiti al patrimonio regionale saranno ceduti a valore di
acquisto al Comune o agli attuali conduttori, non potendo essere
operata direttamente l'alienazione a favore di questi soggetti in
quanto la Sofinpar ha manifestato l'intenzione di effettuare una
vendita totale e non parziale;
Visto il parere favorevole di legittimità rilasciato dal
Dirigente del Servizio Affari Generali e Legali della Presidenza
della Giunta regionale, ai sensi dell'articolo 72 della legge
regionale n. 3/1956 e successive modificazioni, e del combinato
disposto degli articoli 13 - comma 1 - lett. e) e 59 - comma 2 -
della legge regionale n. 45/1995, sulla presente deliberazione;
Visto il parere della II Commissione consiliare permanente;
Delibera
1) di acquistare gli immobili siti in Comune di Cogne, di
proprietà della "Società Finanziaria di Partecipazioni - "Sofinpar
S.p.A.", con sede in Roma, Via Abruzzi, 3 (codice fiscale
00576560551 e Partita I.V.A. 04546121007), per il prezzo a corpo di
Lire 9.300.000.000 (novemiliarditrecentomilioni), meglio
individuati nell'allegato alla presente deliberazione che ne
costituisce parte integrante e sostanziale, da destinare al
recupero funzionale del villaggio minerario di Cogne;
2) di prendere atto che la vendita è effettuata a corpo e che
gli immobili vengono trasferiti nello stato di fatto e di diritto
in cui si trovano;
3) di prendere atto che i seguenti immobili sono locati a terzi:
F. 50 n. 56, F. 42 n. 464 sub 11, F.42 n. 440 sub. 4, F. 42 n. 394
sub. 2-3-4-5-6-7-9-10 e 11 e F.42 n. 418 sub. 2;
4) di stabilire che il prezzo di acquisto senza il pagamento di
interessi, verrà corrisposto alle seguenti scadenze:
- Lire 300.000.000 (trecentomilioni) oltre l'intero importo
I.V.A. al 19 percento (per gli immobili che non sono ubicati in
zona agricola) pari a Lire 1.713.434.896= al momento della
stipulazione del rogito notarile di acquisto;
- Lire 3.000.000.000 (tremiliardi) entro il 30 giugno 1996;
- Lire 3.000.000.000 (tremiliardi) entro il 28 febbraio
1997;
- Lire 3.000.000.000 (tremiliardi) entro il 28 febbraio
1998;
5) di prendere atto che, ai sensi dell'articolo 2817 codice
civile, verrà iscritta ipoteca legale per Lire 9.000.000.000 sugli
immobili oggetto di acquisto di cui al precedente punto 1), a
favore della Sofinpar S.p.A., a garanzia del pagamento dilazionato
del prezzo;
6) di approvare e di impegnare la spesa complessiva di Lire
11.193.434.896=
(undicimiliardicentonovantatremilioniquattrocento-trentaquattromilaottocentonovantasei),
di cui Lire 281.921.600 per gli immobili ubicati in zona
urbanistica agricola, Lire 9.018.078.400, oltre I.V.A. al 19
percento pari a Lire 1.713.434.896, per i restanti immobili e Lire
180.000.000 per l'imposta ipotecaria, con imputazione:
- di Lire 2.193.434.896 sul capitolo 35060 ("Spese per
l'acquisto di beni patrimoniali") del bilancio di previsione della
Regione per l'anno finanziario 1995 che presenta la necessaria
disponibilità;
- Lire 3.000.000.000 sul corrispondente capitolo del bilancio di
previsione per l'anno finanziario 1996;
- Lire 3.000.000.000 sul corrispondente capitolo del bilancio di
previsione per l'anno finanziario 1997;
- Lire 3.000.000.000 sul corrispondente capitolo del bilancio di
previsione per l'anno finanziario 1998;
7) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di trasferimento degli immobili di cui si tratta
e, in particolare, per la designazione del Notaio rogante, per la
liquidazione delle relative spese, nonché per gli eventuali
accertamenti circa la consistenza, l'intestazione catastale e
l'esatta superficie degli immobili da acquisire;
8) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera d), del decreto legislativo 22
aprile 1994,
n. 320.
Allegati
(...omissis...)
Presidente Ha chiesto la parola il Presidente della Giunta,
Viérin Dino.
Viérin D. (UV) Quelques précisions concernant cette proposition
d'achat, compte tenu et de l'importance de l'achat et du montant
qui est à la base de cette opération.
Tout d'abord il s'agit de compléter l'achat des propriétés, qui
appartenaient à l'ILVA, des propriétés qui sont à côté d'immeubles
qui appartiennent déjà à l'Administration régionale et pour
lesquels nous avons déjà approuvé un projet de faisabilité en vue
de la réhabilitation de tous ces bâtiments qui font partie de
l'ancien village des mineurs de Cogne.
Deuxièmement, il s'agit d'une requête spécifique, d'une
sollicitation, qui nous est adressée depuis quelques années par la
commune de Cogne, dans le but d'éviter que la vente à des
particuliers de cette zone puisse donner lieu à d'autres
opérations, compte tenu des finalités pour lesquelles
l'Administration municipale a demandé l'intervention de
l'Administration régionale.
La société nous a proposé d'acheter les propriétés en bloc, donc
il n'y a pas eu de possibilité de séparer les différentes parties
et l'utilisation des ces immeubles est diverse: il s'agit, d'une
part, de répondre à des finalités des actuels locataires d'une
partie de ces immeubles; nous exprimons la volonté d'acheter nous,
compte tenu des conditions de vente, mais de revendre par la suite
aux actuels locataires les appartements qu'ils occupent déjà.
Deuxième utilisation, la commune de Cogne voudrait récupérer, une
partie de ces immeubles afin de les utiliser pour en faire des
logements, pour faire face donc à des exigences de logement des
habitants de Cogne, compte tenu de la diminution des zones
constructibles et, donc, pour avoir la possibilité d'offrir un
logement aux nouveaux foyers.
Ensuite l'on pourra donner une réponse positive à une requête
qui a été sollicitée tout dernièrement aussi par M. Lanièce, à
savoir la localisation de la fromagerie de Cogne.
Nous avons enfin des possibilités d'échange avec d'autres
immeubles, afin de mieux réaliser ces objectifs, tout en
considérant évidemment les liens avec le projet de valorisation de
cette aire de l'ancien village des mineurs.
En tout cas, pour permettre à tous ceux qui le désirent d'avoir
une connaissance de la situation générale de cette zone, je peux
mettre à leur disposition ce plan, où tous les immeubles qui font
partie de cette zone, y compris les immeubles qui sont encore
propriété de l'ILVA, sont indiqués avec les différentes
utilisations prévues par ce plan.
Il s'agit donc d'un achat important, d'un achat que nous
estimons nécessaire pour éviter des utilisations diverses et
différentes de cette zone et pour répondre aux requêtes spécifiques
qui nous ont été adressées notamment par la communauté de
Cogne.
Presidente E' aperta la discussione generale. Ha chiesto la
parola il Consigliere Collé.
Collé (PpVA) Credo sia giusto fare alcune considerazioni su
questo acquisto, direi rilevante per il suo importo (stiamo
parlando di 9,3 miliardi oltre IVA).
La prima che voglio fare è che questo oggetto all'ordine del
giorno ci è arrivato nell'ordine aggiuntivo, quindi una richiesta
che avrei fatto è quella di potermi rendere conto di cosa stiamo
parlando, a quale intervento si sta facendo riferimento con questo
oggetto.
Ma soprattutto volevo fare alcune considerazioni su quello che
sarà il futuro dell'ex villaggio dei minatori, in modo particolare
volevo fare riferimento al progetto di massima che è stato
approvato con la Giunta del 7 dicembre 1995. Ma direi che bisogna
andare oltre a questa deliberazione e bisognerebbe tornare al 1992,
quando per la prima volta l'Amministrazione regionale ha dato
incarico all'ing. Binel di uno studio di fattibilità per il
recupero e la riqualificazione e la rivitalizzazione dell'ex
villaggio dei minatori di Cogne.
Successivamente, nel 1993, c'è stata un'altra deliberazione che
cita: progetto esecutivo completo e dettagliato in tutte le sue
parti, contenente gli elaborati tecnici ed amministrativi
indispensabili per l'appalto e la perfetta esecuzione, eccetera;
tutto questo doveva essere consegnato in breve termine (come citato
qui nella delibera).
Le considerazioni che mi permetto di fare sono le seguenti.
Questo progetto è passato sì in commissione, ma è passato in II
Commissione per l'aspetto finanziario, riferendosi in modo
particolare a quello che è l'acquisto di cui oggi trattiamo. Ora mi
chiedevo, per quanto riguarda invece il progetto approvato dalla
Giunta, se questo non deve passare nella commissione competente,
cosa che fino ad oggi non credo sia avvenuta.
Mi risulta che nell'anno ?76 l'Amministrazione regionale diede
un incarico all'arch. Rosenthal per vedere quali possibilità vi
erano per il villaggio dei minatori; volevo sapere se questo
progetto, che data ormai quasi venti anni, è stato preso in
considerazione, se aveva degli aspetti validi o meno che oggi sono
stati presi in considerazione.
Dico questo perché ho acquisito gli atti a cui mi era permesso
accedere, sto parlando della relazione fatta da Binel: "Quadro
delle ipotesi del riuso degli edifici" del novembre 1995, dove
obiettivamente - come vedremo nel dettaglio - mi pare di capire che
non ci siano le idee ben chiare su quello che si intende fare
dell'ex villaggio dei minatori, a parte alcune idee di cui dal 1992
si parla, in particolare questa del Museo minerario.
Mi permetto quindi di fare alcune considerazioni su questa
relazione, presentata dal Binel, che dovrebbe essere la relazione
che accompagna il progetto di massima e che è stato approvato dalla
Giunta pochi giorni fa.
Mi pare di capire che siamo lontani da quanto stabilito nel
1993, da quel progetto esecutivo completo e dettagliato che la
Giunta aveva richiesto; mi pare anche di capire che siamo lontani
da un progetto di massima approvato qualche giorno fa dalla Giunta
stessa. In particolare, nell'edificio 1 Binel ci dice: "Ai piani
superiori è prevista l'entrata in funzione di una unità
sperimentale provvisoria del centro di educazione ambientale.
Nell'edificio 2 ci sarà l'insediamento della sede definitiva del
centro di educazione ambientale"; volevo capire cosa si realizzerà
nell'edificio 1, visto che si annuncia una situazione sperimentale
provvisoria di questo centro di educazione ambientale e poi non si
fa più riferimento a quello che invece dovrà essere una sede
definitiva di questo edificio.
Poi l'edificio 3 è destinato ad ospitare provvisoriamente il
centro visitatori del parco; volevo capire anche qui, dopo il
provvisorio, il definitivo cosa sarà, se è possibile saperlo.
Per quanto riguarda l'edificio 4, questo è destinato a diventare
la sede definitiva del Museo minerario. Oltre all'edificio 4, per
quanto riguarda diventare la sede definitiva del Museo minerario,
avremo anche gli edifici 10, 5 e 7; credo che tutto questo porti ad
una superficie di circa 900 metri quadrati.
Una considerazione che mi permetto di fare è questa: attualmente
abbiamo il Museo minerario che occupa una superficie di 300 metri
quadrati, mi sembra che siano uscite anche delle polemiche su
questo ampliamento notevole dell'utilizzo per il Museo minerario;
volevo chiedere se tutto questo è giustificato, e in caso
affermativo da che cosa. Anche perché nella relazione di Binel c'è
un punto interessante, il punto 13, che parla di una gestione che
non gravi sull'ente pubblico, quindi sul Comune, sulla Regione,
eccetera.
Ho delle difficoltà a capire come questo potrà verificarsi
quando il Museo minerario di Cogne l'estate scorsa, che è il
periodo di maggiore affluenza, ha avuto 8500 visitatori e un
incasso di 34 milioni. Considerando che la superficie triplica,
considerando le spese di riscaldamento, il personale che ci sarà in
più, i costi fissi eccetera, mi chiedo come potrà questa situazione
stare in piedi economicamente, quindi cosa ha pensato la Giunta di
fare oltre al Museo minerario, quali sono le idee per far stare in
piedi questa struttura. E visto che parlo di questo, sempre nella
relazione si parla di una eventuale gestione di questo complesso
con imprenditori locali.
A questo proposito volevo chiedere se questa ipotesi si è già
fatta strada, se sono già stati presi dei contatti, se ci sono
possibilità reali, o se è una semplice ipotesi messa sulla carta da
Binel e la cosa è ancora tutta da discutere.
Sempre all'insegna del "tutto possibile", al punto 6 si parla
dell'edificio n. 6 che attualmente ospita l'officina meccanica
dell'ILVA, e qui si dice che nel caso di futura disponibilità i
fabbricati verranno usati per... Anche qui vorrei capire se questa
disponibilità ci sarà, o se invece non ci sarà.
Sempre nella relazione, al punto 15, c'è una proposta fatta dal
progettista per un eventuale cambio di edifici con l'Onarmo, anche
qui vorrei sapere se c'è già qualcosa di concreto a questo
proposito o se, come per il resto, sono punti messi lì sulla carta.
La cosa importante che vorrei capire oggi è il riferimento dei 5,5
miliardi che viene fatto a cosa si riferisce in modo particolare;
quindi questi 5,5 miliardi per cosa verranno spesi, se è una prima
spesa, a quanto si ipotizza ammonterà la spesa complessiva e, in
ultimo, volevo sapere per quanto riguarda il problema della strada
e dei parcheggi se sono già state studiate delle alternative, delle
possibilità concrete per risolvere questi due problemi che credo
siano da evidenziare.
L'ultima cosa riguarda il centro di accoglienza del parco;
volevo chiedere se riteniamo che sia questa la zona più idonea per
il centro di accoglienza, visto che il parco praticamente si trova
dalla parte opposta. Volevo chiedere se la Giunta ritiene che
questa sia la cosa più giusta da fare, perché ho alcune perplessità
in merito.
In conclusione, mi auguro che da parte della Giunta arrivino
alcune risposte alle domande che ho fatto; il nostro pensiero è
favorevole all'acquisto di questo complesso, tuttavia crediamo che,
se parliamo di amministrazione fatta in maniera seria, dobbiamo
anche avere le idee chiare, nel momento in cui viene fatto un
acquisto, su cosa si va ad ubicare in quella zona e soprattutto su
quelli che saranno una gestione e un rapporto socioeconomico per la
comunità di Cogne.
Si dà atto che, dalle ore 17,33, presiede il Vicepresidente
Aloisi.
Presidente Altri intendono intervenire in sede di discussione
generale? Se nessuno chiede la parola, dichiaro chiusa la
discussione generale. Ha chiesto la parola il Presidente della
Giunta, Viérin Dino.
Viérin D. (UV) Je pense qu'il est nécessaire d'apporter quelques
précisions, parce que si l'on fait référence uniquement au rapport
de Binel, on risque de perdre de vue que ce même rapport prend en
considération toute la zone, mais qu'à l'intérieur de cette zone il
y a des immeubles qui font partie de 3 propriétés différentes.
Quant au projet de faisabilité qui a été approuvé par le
Gouvernement, il s'agit simplement, pour l'instant, d'un projet de
faisabilité; donc, des orientations d'ordre général nous ont été
soumises, nous avons exprimé notre avis favorable sur ces
orientations, les techniciens peuvent maintenant passer à une phase
de projet, par la suite nous serons à même d'examiner ces
hypothèses d'intervention. Mais ce projet de faisabilité se
rapporte uniquement aux propriétés actuelles de l'Administration
régionale, donc les immeubles 1, 2, 3, 4, 5 et 7; c'est tout.
Par la suite M. Binel formule des hypothèses, en tenant compte
également des autres immeubles qui se trouvent à l'intérieur de
cette zone, dont une partie fait l'objet de la proposition d'achat
aujourd'hui, et je peux, à ce propos, faire référence aux immeubles
13, 18, 19, 20 et 21; ce sont ces immeubles que nous allons acheter
aujourd'hui. D'autres immeubles: 6, 8, 9, 10, 11, 12, 17, sont
encore propriété de l'ILVA, les immeubles 15 et 16 sont propriété
de l'Onarmo. Donc, c'est de ce point de vue que nous pouvons
fournir des réponses, et je pense que l'assessorat des travaux
publics pourra mettre à la disposition de M. Collé le projet de
faisabilité pour qu'il puisse vérifier quelles sont les hypothèses,
quelles sont les utilisations qui sont prévues par ce même
projet.
Moi, je peux aujourd'hui répondre quant à l'utilisation des
immeubles que nous allons acheter, en les insérant dans ce projet
global de récupération de toute cette zone qui devrait devenir une
espèce de vitrine de présentation de toutes les activités qui ont
trait à ce qui représente une richesse pour la communauté de Cogne;
d'une part, les activités de culture matérielle, à savoir la mine
de Cogne avec tout ce qui en découle, avec les projets qui sont
liés aux initiatives du Musée minier, d'autre part la présence du
Parc du Grand-Paradis.
Et s'il y a cette prévision d'utiliser l'une des deux villas que
nous allons acheter pour l'affecter à un centre pour le parc, c'est
sur une indication que nous avons eue de la part de la communauté
de Cogne, de la municipalité, de tous ceux qui s'intéressent au
problème du Grand-Paradis et des responsables du Grand-Paradis.
Donc ce n'est pas un choix de l'Administration régionale
uniquement, cela découle de la volonté de faire de cette zone une
espèce de vitrine de toutes les différentes activités qui sont
liées à ces différentes initiatives: parc, donc environnement, ou
bien exploitation de ce patrimoine minier qui représente une
opportunité supplémentaire pour la communauté de Cogne.
C'est dans cette optique que nous allons acheter ces immeubles
et que nous les insérons dans cette vision générale d'utilisation
de cette zone.
Le rapport auquel fait référence M. Collé est un rapport rédigé
par M. Binel sur la base d'une étude générale que M. Binel a faite
et qui nous fournit des orientations pour ce qui est des immeubles
que nous allons acheter. Là, également, il faisait référence à
cette proposition d'échange d'immeubles avec l'Onarmo, de façon à
pouvoir rationaliser l'utilisation des immeubles. En voyant sur le
plan la localisation de ces immeubles, on comprend bien quelle en
est l'utilité, parce qu'ils nous permettent de créer une zone
résidentielle unique. Donc, ce sont là les finalités qui sont à la
base de cette proposition d'échange.
En tout cas, je suis entièrement à la disposition de M. Collé,
et pour ce qui est du plan de faisabilité, et pour ce qui est de ce
plan d'utilisation des différents immeubles, de façon qu'il puisse
avoir une vision générale des interventions qui sont prévues sur
cette zone.
Presidente Ha chiesto la parola il Consigliere Collé per
dichiarazione di voto.
Collé (PpVA) Indubbiamente, lo avevo già detto io nella
premessa, il recupero funzionale di questo villaggio è sicuramente
una grossa opportunità per la comunità di Cogne e nessuno lo mette
in discussione. Forse ho fatto anche confusione, ma come ripeto
questo ordine del giorno ci è arrivato pochi giorni fa ed ho avuto
pochissimo tempo per mettere insieme queste carte. Devo dire che
fra gli atti che mi sono stati consegnati per questo oggetto
all'ordine del giorno c'era anche questa relazione; obiettivamente
quanto ti danno una relazione di questo tipo ed hai un oggetto che
prevede l'acquisto, logica conseguenza è quella di fare uno più
uno, e ad un certo punto pensavo che tutto quanto previsto in
questa relazione di Binel andasse ad occupare quegli acquisti che
oggi si vengono a fare.
Tuttavia, alla luce di quanto ha dichiarato il Presidente della
Giunta, siccome credo questa sia una cosa interessante non solo per
la comunità di Cogne, ma per tutta la Valle d'Aosta, vorrò
sicuramente venire a conoscenza di quello che è questo primo
progetto e successivamente le indicazioni che verranno date per il
prosieguo di questa trattativa.
Presidente Vi è un emendamento, approvato dalla II Commissione,
che recita:
Emendamento Si modifica il punto 4) della parte dispositiva del
provvedimento nel modo seguente:
"4) di stabilire che il prezzo di acquisto senza il pagamento di
interessi, verrà corrisposto alle seguenti scadenze:
- Lire 300.000.000 (trecentomilioni) oltre l'intero importo
I.V.A. al 19 percento (per gli immobili che non sono ubicati in
zona agricola) pari a Lire 1.713.434.896= al momento della
stipulazione del rogito notarile o in altra data successiva che la
Società venditrice stabilirà nel rogito notarile;
- Lire 3.000.000.000 (tremiliardi) entro il 30 giugno 1996;
- Lire 3.000.000.000 (tremiliardi) entro il 28 febbraio
1997;
- Lire 3.000.000.000 (tremiliardi) entro il 28 febbraio
1998;"
Presenti: 25
Votanti e favorevoli: 24
Astenuti: 1 (Tibaldi)
Pongo in votazione la delibera nel testo così emendato:
Deliberazione Il Consiglio
Preso atto che sono state recentemente concluse le trattative
per l'acquisto di immobili siti in Comune di Cogne, di proprietà
della società Sofinpar S.p.A., con sede in Roma, per il prezzo a
corpo di Lire 9.300.000.000, valore ritenuto congruo dalle perizie
di stima dell'ufficio patrimoniale regionale in data 20 ottobre
1995 e in data 21 novembre 1995;
Rilevato che si tratta di immobili così composti:
1° lotto: due fabbricati, con ampio parco di pertinenza della
superficie di circa metri quadrati 20.000, denominati "Villa Est" e
"Villa Ovest", ubicati all'uscita del paese, lungo la vecchia
strada comunale Cogne - Gimillan;
2° lotto: fabbricato denominato "Casa Champlong" e due piccoli
appezzamenti di terreno, posizionati a margine del "sentiero
passeggiata degli inglesi" tra il capoluogo e la frazione Lillaz,
all'interno del Parco Nazionale;
3° lotto: complesso immobiliare, costituente il nucleo abitativo
per operai ed impiegati dell'ex miniera, composto da vari
fabbricati denominati "ex mensa", "ex uffici", "Stura Centrale",
"Stura Valle", "Stura Monte", "Fresia", "Ponte Latina" e
"Lavatoio";
4° lotto: terreni ubicati nei pressi della ex discarica in
frazione Crétaz, in parte in zona agricola ed in parte in zona
vincolata ad area verde, della superficie complessiva di circa
26.100 metri quadrati;
5° lotto: terreni sparsi ubicati in zona agricola della
superficie complessiva di circa metri quadrati 5.100;
6° lotto: terreni ubicati in località Monrod ubicati in parte in
zona agricola ed in parte in zona edificabile della superficie
complessiva di metri quadrati 7.700;
7° lotto: terreni ubicati tra il capoluogo ed il villaggio
"Cogne" ubicati in zona di rispetto della superficie complessiva di
circa metri quadrati 6.400;
8° lotto: terreni costituenti le concessioni minerarie "Liconi"
e "Larsinaz", ubicati in zona agricola, della superficie di circa
metri quadrati 127.900;
9° lotto: terreni posti nelle vicinanze della linea ferroviaria
Cogne-Acque Fredde, ubicati in zona agricola della superficie
complessiva di circa metri quadrati 1.600;
Tenuto presente che i fabbricati denominati "Fresia", "ex
uffici", "Stura Monte", "Ponte Latina" e "Casa Champlong" sono
locati in parte a terzi, ma che la Sofinpar ha disdettato tutti i
contratti in scadenza al 31 dicembre 1995, salvo uno che ha
scadenza al 31 dicembre 1997;
Preso atto che la società Sofinpar S.p.A. con nota in data 31
agosto 1995, si è dichiarata disponibile ad alienare in blocco gli
immobili di cui si tratta per il prezzo a corpo di Lire
9.300.000.000 alle seguenti condizioni:
- stipula del rogito notarile entro il 29 dicembre 1995;
- pagamento del prezzo di acquisto dilazionato in tre anni,
senza interessi, così suddiviso: Lire 300.000.000 e l'importo
I.V.A. alla data del rogito notarile, Lire 3 miliardi entro il 30
giugno 1996; Lire 3 miliardi entro il 28 febbraio 1997 e Lire 3
miliardi entro il 31 gennaio 1998;
Atteso che la Presidenza della Giunta, con nota in data 3
ottobre 1995, prot. 5261/GAB., faceva presente alla Sofinpar che il
pagamento della 3° rata doveva intendersi rinviata, per motivi
tecnico-contabili, al 28 febbraio 1998 e che la società venditrice,
con successiva nota del 21 novembre 1995, rif. IGP 1784/95, ha
comunicato che il Consiglio di Amministrazione nella seduta del 21
novembre ha deliberato la vendita alle condizioni previste nella
citata nota del 3 ottobre 1995;
Tenuto conto che la spesa che dovrà sopportare complessivamente
l'Amministrazione regionale ammonta a complessive Lire
9.300.000.000, oltre I.V.A. al 19 percento pari a Lire
1.713.434.896 per gli immobili che non sono ubicati in zona
agricola e Lire 180.000.000 per l'imposta ipotecaria dovuta per
l'iscrizione dell'ipoteca legale, a garanzia della Sofinpar, per il
pagamento dilazionato del prezzo (2 percento su Lire 9
miliardi);
Preso atto che la costruzione dei fabbricati è iniziata in data
anteriore al 1° settembre 1967 e che successivamente a tale data
non sono intervenute modificazioni;
Considerato che gli immobili da acquisire come risulta dalla
nota della Presidenza della Giunta regionale in data 24 novembre
1995, prot. 6103/Gab, verranno adibiti al recupero funzionale del
villaggio minerario di Cogne, come evidenziato nella relazione
redatta dall'arch. Corrado Binel in data 6 novembre 1995 nel quadro
delle ipotesi di riuso degli edifici ed in parte al recupero di
fabbricati per la realizzazione di un caseificio cooperativistico,
come risulta dalla nota dell'Assessorato dell'Agricoltura in data
16 giugno 1995, prot. 6540/Agr.;
Ricordato che l'Amministrazione regionale aveva già convenuto
con la Società Nazionale Cogne, dante causa dell'attuale Sofinpar,
d'informarla in merito alle alienazioni del proprio patrimonio sito
nel territorio regionale nonché di dare priorità per le vendite
all'Amministrazione regionale;
Atteso che in tale ottica, prima la Società Cogne e poi le
Società derivanti da fusione hanno sempre informato
l'Amministrazione regionale della loro politica di smobilizzo di
immobili siti in Valle d'Aosta;
Atteso altresì che l'Amministrazione, informata dalle varie
Società che si sono succedute, ha acquistato, tra l'altro, l'intero
patrimonio, delle predette Società, sito in Comune di La Thuile e
in Comune di Aosta, nonché parte del patrimonio sito in Comune di
Cogne o in altri comuni;
Precisato che nella vendita in questione la Società Sofinpar ha
dichiarato la sua disponibilità a vendere solo in blocco gli
immobili e conseguentemente l'Amministrazione non ha potuto che
condurre la trattativa per l'intero complesso;
Ricordato che, come si evince dalla soprarichiamata nota della
Presidenza della Giunta in data 24 novembre 1995, il recupero
funzionale del villaggio minerario di Cogne coinvolge non solamente
gli immobili oggetto di proposta di acquisto, ma rilevanti unità
immobiliari già di proprietà della Regione (ex Cogne) il cui
recupero funzionale è in stretto rapporto complementare con gli
immobili oggetto di proposta dell'acquisto;
Richiamata, al riguardo, la deliberazione di Giunta in data 7
dicembre 1995 con la quale è stato approvato il progetto di massima
per il recupero funzionale dell'ex villaggio minerario di
Cogne;
Atteso altresì che per alcuni immobili per i quali è stata
individuata una destinazione a "edilizia pubblica" gli stessi, una
volta acquisiti al patrimonio regionale saranno ceduti a valore di
acquisto al Comune o agli attuali conduttori, non potendo essere
operata direttamente l'alienazione a favore di questi soggetti in
quanto la Sofinpar ha manifestato l'intenzione di effettuare una
vendita totale e non parziale;
Visto il parere favorevole di legittimità rilasciato dal
Dirigente del Servizio Affari Generali e Legali della Presidenza
della Giunta regionale, ai sensi dell'articolo 72 della legge
regionale n. 3/1956 e successive modificazioni, e del combinato
disposto degli articoli 13 - comma l - lett. e) e 59 - comma 2 -
della legge regionale n. 45/1995, sulla presente deliberazione;
Visto il parere della II Commissione consiliare permanente;
Delibera
1) di acquistare gli immobili siti in Comune di Cogne, di
proprietà della "Società Finanziaria di Partecipazioni - "Sofinpar
S.p.A.", con sede in Roma, Via Abruzzi, 3 (codice fiscale
00576560551 e Partita I.V.A. 04546121007), per il prezzo a corpo di
Lire 9.300.000.000 (novemiliarditrecentomilioni), meglio
individuati nell'allegato alla presente deliberazione che ne
costituisce parte integrante e sostanziale, da destinare al
recupero funzionale del villaggio minerario di Cogne;
2) di prendere atto che la vendita è effettuata a corpo e che
gli immobili vengono trasferiti nello stato di fatto e di diritto
in cui si trovano;
3) di prendere atto che i seguenti immobili sono locati a terzi:
F. 50 n. 56, F. 42 n. 464 sub 11, F.42 n. 440 sub. 4, F. 42 n. 394
sub. 2-3-4-5-6-7-9-10 e 11 e F.42 n. 418 sub. 2;
4) di stabilire che il prezzo di acquisto senza il pagamento di
interessi, verrà corrisposto alle seguenti scadenze:
- Lire 300.000.000 (trecentomilioni) oltre l'intero importo
I.V.A. al 19 percento (per gli immobili che non sono ubicati in
zona agricola) pari a Lire 1.713.434.896= al momento della
stipulazione del rogito notarile o in altra data successiva che la
Società venditrice stabilirà nel rogito notarile;
- Lire 3.000.000.000 (tremiliardi) entro il 30 giugno 1996;
- Lire 3.000.000.000 (tremiliardi) entro il 28 febbraio
1997;
- Lire 3.000.000.000 (tremiliardi) entro il 28 febbraio
1998;
5) di prendere atto che, ai sensi dell'articolo 2817 codice
civile, verrà iscritta ipoteca legale per Lire 9.000.000.000 sugli
immobili oggetto di acquisto di cui al precedente punto 1), a
favore della Sofinpar S.p.A., a garanzia del pagamento dilazionato
del prezzo;
6) di approvare e di impegnare la spesa complessiva di Lire
11.193.434.896=
(undicimiliardicentonovantatremilioniquattrocento
trentaquattromilaottocentonovantasei), di cui Lire 281.921.600 per
gli immobili ubicati in zona urbanistica agricola, Lire
9.018.078.400, oltre I.V.A. al 19 percento pari a Lire
1.713.434.896, per i restanti immobili e Lire 180.000.000 per
l'imposta ipotecaria, con imputazione:
- di Lire 2.193.434.896 sul capitolo 35060 ("Spese per
l'acquisto di beni patrimoniali") del bilancio di previsione della
Regione per l'anno finanziario 1995 che presenta la necessaria
disponibilità;
- Lire 3.000.000.000 sul corrispondente capitolo del bilancio di
previsione per l'anno finanziario 1996;
- Lire 3.000.000.000 sul corrispondente capitolo del bilancio di
previsione per l'anno finanziario 1997;
- Lire 3.000.000.000 sul corrispondente capitolo del bilancio di
previsione per l'anno finanziario 1998;
7) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di trasferimento degli immobili di cui si tratta
e, in particolare, per la designazione del Notaio rogante, per la
liquidazione delle relative spese, nonché per gli eventuali
accertamenti circa la consistenza, l'intestazione catastale e
l'esatta superficie degli immobili da acquisire;
8) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera d), del decreto legislativo 22
aprile 1994,
n. 320.
Presenti: 25
Votanti e favorevoli: 24
Astenuti: 1 (Tibaldi)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK