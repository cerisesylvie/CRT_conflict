Consiglio Regionale della Valle d'Aosta - Oggetto del Consiglio n. 2569 del 17 aprile 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
INFORMAZIONE
Radiotelecomunicazioni
Precedente
Successivo
Resoconto integrale del dibattito dell'aula
Oggetto del Consiglio n. 2569 del 17 aprile 2002 - Resoconto
OGGETTO N. 2569/XI Incarico ad un'azienda francese per il
funzio­namento del sito internet della Regione.
(Interrogazione)
Interrogazione Premesso:
- che la Giunta regionale ha affidato ad un'azienda francese di
Lione, a fronte di una previsione di spesa di € 12.700, l'incarico
di "collaborare per la selezione e l'elaborazione degli argomenti
da trattare nel sito? dell'amministrazione regionale ad
integrazione delle pagine in francese attualmente presenti;
- che l'incarico prevede che sia la società incaricata a
selezionare le immagini grafiche, diapositive e testi "sulla base
degli interessi primari del turista? francese;
i sottoscritti Consiglieri regionali
Interrogano
la Giunta regionale per sapere:
1) con quali costi e procedure viene aggiornato il sito
www.regione.vda.it;
2) per quali motivi si è reso necessario l'incarico di cui in
premessa e in particolare quali sono "gli interessi primari del
turista? francese;
3) con quali criteri è stata individuata la società di Lione e
se in essa vi sono soci italiani.
F.to: Frassy - Tibaldi - Lattanzi
Président
La parole à l'Assesseur au tourisme, aux
sports, au commerce et aux transports, Lavoyer.
Lavoyer (SA)
Per quanto concerne il punto primo
dell'interrogazione, possiamo dire che, per quanto riguarda la
Sezione turismo del sito, gli aggiornamenti vengono effettuati
attraverso la banca dati ARIA, che garantisce il collegamento in
tempo reale fra tutte le AIAT e l'Ufficio regionale di informazioni
turistiche, e direttamente dal personale dell'Assessorato addetto
all'informazione, quindi senza costi aggiuntivi, qualora invece si
debba integrare il sito con progetti particolari o foto, sono da
conteggiare i costi di realizzazione grafica e di produzione di
supporti idonei ad essere trasferiti sul sito.
Per quanto attiene al punto due, l'affidamento dell'incarico in
questione si è reso necessario al fine di uniformare le azioni di
comunicazione intraprese sul mercato francese. A tale scopo
l'Assessorato del turismo, d'intesa con il DSI, ha coinvolto i
propri consulenti al fine di individuare le migliori strategie per
la sensibilizzazione degli internauti francesi verso "il prodotto
Valle d'Aosta". Da un'indagine svolta dall'Agenzia DDB, incaricata
allo scopo con delibera di Giunta n. 1040/2001, è emerso infatti
che il turista francese che si presentava sul sito restava
perplesso in quanto non riusciva a comprendere come servirsene e
come giungere alle informazioni in esso contenute. L'impressione
era accentuata dal fatto che numerose rubriche erano presentate
solo in italiano, anche effettuando la scelta del francese, da qui
la proposta di nuova "arborescenza" con ingresso privilegiato alla
Sezione turismo mediante creazione di nuovo indirizzo e di
arricchimento dei contenuti, con specifici riferimenti alla
Francia: accesso, carta esplicativa, eccetera.
Punto tre: la ditta ARNOVA di Lione è stata interpellata in
quanto realizzatrice dei materiali di comunicazione creati nel
corso delle campagne condotte per l'Assessorato dall'Agenzia DDB
Nouveau Monde, aggiudicataria della gara di appalto indetta per
l'individuazione del consulente pubblicitario per il mercato
francese. Tale scelta ha permesso di ottimizzare gli interventi
effettuati sul mercato con notevoli risparmi sui costi di
acquisizione e produzione. Infine vi informo che, nell'ambito delle
società DDB Nouveau Monde e ARNOVA, non vi sono soci di nazionalità
italiana.
Président
La parole au Conseiller Frassy.
Frassy (FI)
Prendiamo atto della risposta parziale che
l'Assessore ci ha fornito, tant'è che nell'interrogazione avevamo
per l'appunto indicato la Giunta regionale nel suo complesso come
interlocutore di questa vicenda, anche perché ci rendiamo conto che
il sito della Regione non può essere imputato unicamente a quella
che è la gestione dell'Assessorato del turismo, anche se
sicuramente è una sezione importante del sito stesso. Di
conseguenza ci sembra di aver capito che la risposta fornitaci
dall'Assessore Lavoyer si limiti alla parte che è inerente al suo
Assessorato e che non esista una gestione complessiva del sito
regionale perché, se abbiamo colto nel segno la risposta fornitaci,
l'Assessorato del turismo gestisce direttamente con le sue
strutture gli aggiornamenti chiamiamoli "più elementari" e ricorre
ad incarichi esterni per quel che riguarda i progetti particolari
di arricchimento del sito.
È una procedura quanto meno curiosa perché normalmente chi ha un
sito sa bene che esiste un gestore del sito, un qualcuno che ha -
quella che si può definire in maniera impropria, ma che rende
l'idea - la manutenzione del sito, invece qui ci sembra di aver
capito che ogni assessorato si muove autonomamente e forse è
proprio qui, Assessore, uno dei problemi del sito della Regione su
quella che lei definiva la difficoltà di capire ciò che contiene il
sito e di capire come si arriva a ciò che si cerca, proprio perché
la sensazione è che manchi un'articolazione di insieme che dia un
percorso lineare al cittadino, francese, italiano o inglese. Siamo
perplessi sulla necessità di addivenire a questo incarico sul
presupposto di individuare gli interessi primari del turista
francese che mi sembra che non siano ben delineati nella delibera
oggetto dell'incarico, ma che non siano stati neppure delineati
dall'Assessore nel rispondere alla domanda che abbiamo posto, anche
perché riteniamo che sia un po' difficile forse definire gli
interessi primari del turista francese rispetto a quelli che
possono essere gli interessi primari del turista italiano o del
turista inglese.
Il discorso è diverso se parliamo di interessi primari in base a
quelle che sono determinate categorie di turisti e allora chi fa il
trekking può parlare inglese, francese o italiano, ma ha un
interesse ben definibile; chi pratica lo sci, indipendentemente
dalla nazionalità, ha un interesse ben definibile, di conseguenza
si può predisporre un determinato tipo di progetto, ma sostenere,
in un contesto di globalizzazione, in un momento in cui il concetto
di Europa è sempre più sentito, che bisogna addivenire ad un
incarico per capire quali sono gli interessi primari del turista
francese, Assessore, lo riteniamo sorprendente, di conseguenza
avremo la curiosità, a completamento di questo incarico, di capire
quali sono gli interessi primari che qualcuno ha ritenuto essere
differenti da quelli che sono gli interessi dei turisti in
generale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK