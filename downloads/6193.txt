Consiglio Regionale della Valle d'Aosta - Oggetto del Consiglio n. 636 del 7 giugno 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 636 del 7 giugno 1984 - Resoconto
OGGETTO N. 636/VIII - CRITERI PER IL CONFERIMENTO DELLE
SUPPLENZE NELLE SCUOLE DELLA REGIONE PER GLI ANNI SCOLASTICI
1984-1985 E 1985-1986. (Interpellanza).
PRESIDENTE:
Do lettura dell'interpellanza presentata dai
Consiglieri Torrione, Breuvé e Pascale:
INTERPELLANZA
Con ordinanza in data 9.5.1984, prot. n. 8778, l'Assessore alla
Pubblica Istruzione ha stabilito i criteri per il conferimento
delle supplenze nelle scuole materne, elementari e negli istituti
di istruzione secondaria ed artistica della Valle d'Aosta per gli
anni scolastici 1984/85 e 1985/86.
Fra i titoli cosiddetti preferenziali, ai fini della
determinazione dei punteggi acquisibili per la nomina, figura anche
la residenza in Valle d'Aosta a cui si attribuisce la valutazione
di punti 0,50 per ciascun periodo non inferiore a tre mesi di
residenza appunto nella Regione, fino ad un massimo di punti
30.
Il fatto che un elemento così estemporaneo ed aleatorio possa
formare oggetto di una specifica attribuzione di punteggio, alla
stessa stregua di un corso di specializzazione o di aggiornamento
professionale, non soltanto è di difficile percezione ma anche di
discutibile accettazione.
Quello della residenza infatti è un dato puramente casuale
legato a motivazioni che non hanno nulla a che vedere con la
meritocrazia o con l'opportunità di considerare benemerito un
individuo soltanto perchè residente in
Valle d'Aosta a
differenza di un altro che abbia stabilito la propria residenza in
qualsiasi altra località per motivi spesso indipendenti dalla
propria volontà (nascita, lavoro, ecc.).
In effetti poi può forse anche essere significativo valutare che
la Costituzione della nostra Repubblica stabilisce che un cittadino
è libero di stabilire la propria dimora in qualsiasi parte del
territorio nazionale per cui appare discutibile sul piano della
costituzionalità una disposizione che consideri la residenza in
terra valdostana un elemento di tale prestigio da essere ritenuto
degno di una valutazione particolare per l'ottenimento di un posto
di lavoro.
Per assurdo è come se si potesse ipotizzare un trattamento
preferenziale, per chi ha i capelli biondi o gli occhi
azzurri....
Tutto ciò premesso i sottoscritti Consiglieri
regionali
INTERPELLANO
l'Assessore regionale competente per conoscere:
quali sono i motivi che hanno portato a ritenere legittima ed
opportuna la considerazione di attribuire una speciale valutazione
al requisito della residenza in Valle d'Aosta per il conferimento
delle supplenze di cui trattasi;
se non si ritiene tale valutazione una forzatura del concetto
della "specialità valdostana" la cui tutela non può essere certo
affidata ad un fattore occasionale e non certo meritorio quale la
residenza nella nostra Regione;
c) se non si valuta invece che attraverso una serie di
meccanismi sempre più cervellotici ed anche artificiosi non si
rischi di creare una griglia selettiva così rigida da provocare un
progressivo impoverimento dell'intera scuola valdostana.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Con un'ordinanza emessa in data
9.5.1984 l'Assessore alla Pubblica Istruzione ha stabilito i
criteri per il conferimento delle supplenze nelle scuole materne,
elementari e negli Istituti di istruzione secondaria artistica per
gli anni scolastici 1984/85 e 1985/86. Fra i titoli che vengono
valutati è stata introdotta quest'anno una novità, ed è la
valutazione della residenza in Valle d'Aosta.
All'art. 7 della ordinanza in questione si dice: "Agli aspiranti
residenti nella Valle d'Aosta sono attribuiti punti 0,50 per
ciascun periodo non inferiore a tre mesi di residenza nella Regione
fino ad un massimo di punti 30".
Il dato della residenza viene messo sullo stesso piano di un
altro titolo che può essere invece valutato, quale la frequenza a
stages di aggiornamento o altri titoli di merito, come in tutti i
concorsi della Regione.
Il discorso ci lascia perplessi perchè il dato della residenza è
aleatorio e non certo imputabile ad un certo tipo di meritocrazia.
La stessa Costituzione italiana dice che ognuno di noi può fissare
la dimora dove ritiene più opportuno. In effetti l'aleatorietà di
questo elemento è data dal fatto che o uno è nato in un certo
posto, oppure ci si è trasferito per motivi di lavoro, ma il fatto
fisico di risiedere in una certa località non fa acquisire delle
benemerenze ad un individuo.
Allora ci viene da meditare su questo argomento perchè il
valutare certi altri elementi può essere un dato di fatto utile
anche per il funzionamento della scuola valdostana, che in effetti
è già, per una serie di motivazioni che non stiamo qui a spiegare,
un po' ingabbiata, nel senso che esistono, per venire ad insegnare
in Valle, una serie di elementi di valutazione che fanno sì che ci
sia una determinata soluzione. Il cosiddetto sbarramento del
francese è un elemento che serve a tutelare un certo tipo di
professionalità tipicamente locale.
L'inserire l'elemento della residenza a noi sembra eccessivo,
per tutti i motivi che ho cercato di spiegare, anche perchè se il
criterio venisse generalizzato, ci potrebbe essere la ricerca di
essere iscritti in Valle d'Aosta per risiedervi per un certo numero
di anni e per poi farsi valutare questo dato di fatto, che, ripeto,
non attiene assolutamente a concetti di meritocrazia.
L'elemento su cui vogliamo chiedere dei chiarimenti
all'Assessore è il fatto che il valutare la residenza serve ad
aumentare quella griglia che esiste per quanto riguarda la scuola
valdostana, che può portare con un elemento artificioso come questo
della residenza ad un ulteriore impoverimento, in quanto la
selezione rischia di avvenire fra un numero sempre più ristretto di
elementi.
PRESIDENTE:
Ha chiesto di parlare l'Assessore alla
Pubblica Istruzione Faval; ne ha facoltà.
FAVAL - (U.V.):
Avant tout il faut faire un tout petit
peu d'histoire. M. Torrione a parlé d'une école valdôtaine, moi
personnellement je soutiens que l'école valdôtaine n'existe pas,
parce que pour être valdôtaine l'école devrait donner quelque chose
de bien différent de ce qu'elle donne à nos élèves. Et là
évidemment je parle de la question du français qui est absolument
négligé dans notre école, car on n'a pas eu jusqu'ici la
possibilité de donner un peu de substance à ce que le Statut
prévoit, si non à partir de l'année scolaire actuelle dans l'école
maternelle.
Les articles 39 et 40 prévoient de quelle façon on peut
enseigner les langues et de quelle façon surtout certaines matières
doivent être enseignées en langue française, et cela doit être
décidé par une Commission qui doit avoir les représentants de
l'Etat et ceux de la Région. Cette Commission n'a jamais pu se
réunir avant l'année 1976 à cause du fait que l'Etat n'a jamais
nommé ses représentants.
Finalement, à partir de cette date, il y
a eu la
Commission, le travail est en train de se faire, l'école
maternelle, dès l'année scolaire courante, a pu aborder ce
discours.
Au cours de la réunion de la Commission j'ai demandé qu'on
commence le même travail aussi dans l'école primaire et on m'a déjà
donné certains résultats.
Voilà, nous ne parlons pas d'école valdôtaine, nous parlons
d'école en Vallée d'Aoste, et toujours par rapport à ce peu
d'histoire qu'il faut faire, il faut rappeler que la variation de
la résidence en Vallée d'Aoste est présent, à partir de l'année
1963 et 1964, pour l'école moyenne et l'école supérieure. Cette
année, en s'agissant de voir les critères à appliquer, j'ai vu que
la résidence était évaluée uniquement pour l'école moyenne et
l'école supérieure; le problème était alors, ou on va abolir ces
critères ou bien on va les étendre à l'école maternelle et à
l'école primaire.
La proposition que j'ai faite, a été acceptée par la Commission
compétente et va dans la direction d'étendre cette évaluation en
plus que pour l'école moyenne et l'école supérieure, aussi pour
l'école maternelle et primaire. Ceci dans le sens de réserver la
possibilité d'entrer dans l'école en Vallée d'Aoste aux habitants
de la Vallée d'Aoste pour deux motifs: le premier, celui de
chercher d'assurer le travail aux valdôtains dans notre Région; le
deuxième, parce qu'on est convaincu que les citoyens qui résident
en Vallée d'Aoste depuis longtemps, devraient pouvoir connaître
mieux la culture et le milieu valdôtain, et de cette façon ce
serait mieux dans l'école pour faire de façon que finalement nous
ayons une école valdôtaine et non pas seulement une école en Vallée
d'Aoste.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Chiedo scusa all'Assessore ma non è
assolutamente questo il caso che volevamo fare, anche perché ci
riserviamo di tornare su questo argomento, di aprire un dibattito
sul problema della scuola valdostana, problema che mi sembra
indispensabile risolvere per il futuro della nostra
collettività.
Credo che ogni forza politica su questo argomento debba meditare
con estrema serietà, perchè è vero che ci sono responsabilità da
parte di chi ha avuto rappresentanze in questo consesso. Se si
vuole creare una società valdostana di un certo tipo, uno degli
elementi essenziali è l'avere a disposizione una scuola che abbia
la caratteristica della peculiarità valdostana in termini ben più
evidenti di quelli attuali.
Scuola che tra l'altro non assolve totalmente al compito che le
è essenziale, quello non solo di insegnare una doppia lingua, ma
soprattutto di creare una coscienza valdostana, perchè credo che
una delle ragioni essenziali sia quella di dare delle motivazioni
ai giovani perchè non sentano l'autonomia come un elemento estraneo
a loro stessi, ma la sentano come un fatto talmente connaturato con
il loro modo di essere, da uscire convinti che questa peculiarità
va difesa ad ogni costo.
Detto questo, proprio per sgombrare il campo da qualsiasi
equivoco, ritengo, al di là della giustificazione che ha dato
l'Assessore di riservare la possibilità ai valdostani, di poter
condividere il suo punto di vista su questo argomento.
Però l'atteggiamento non mi sembra che debba essere corporativo
e riservato ad una sola categoria di persone, che sono gli
insegnanti (che tra l'altro in questo campo hanno responsabilità
ancora maggiori proprio perché sono a contatto con una realtà che è
quella della scuola, quindi con la responsabilità dell'educatore):
trovo che questo criterio non sia valutabile in termini di
meritocrazia, lo ripeto. Riesaminiamo tutto il discorso e facciamo
che questo elemento venga valutato anche nei concorsi che fa la
Regione.
Ripeto che non sono convinto di questo argomento, mi sembra un
dato fluttuante e poco palpabile, quindi il fatto di dargli un
punteggio specifico mi lascia perplesso.
Non mi lascia perplesso invece il discorso che ha introdotto
l'Assessore perchè è un discorso che una volta per tutto questo
Consiglio dovrà affrontare: quello di cosa si vuol fare della
scuola valdostana proiettandola nel futuro in modo diverso.
Si dà atto che dalle ore 11,41 riassume la Presidenza il
Presidente Giovanni Bondaz.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK