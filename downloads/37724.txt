Consiglio Regionale della Valle d'Aosta - Oggetto del Consiglio n. 1401 del 30 luglio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1401 del 30 luglio 2015 - Resoconto
OGGETTO N. 1401/XIV - Disegno di legge: "Approvazione del
rendiconto generale della Regione per l'esercizio finanziario
2014".
Presidente
- Articolo 1. Ci sono richieste di intervento?
Se non ci sono richieste di intervento, possiamo mettere in
votazione. La votazione è aperta. Avete tutti votato? Possiamo
chiudere la votazione? La votazione è chiusa.
Esito della votazione:
Presenti: 33
Votanti: 33
Favorevoli: 20
Contrari: 13
L'articolo 1 è approvato...non funziona? Riproponiamo la
votazione dell'articolo 1. La votazione è aperta. Vi chiederei un
po' di attenzione sulle votazioni, per cortesia. Ricordo di non
abbandonare l'aula finquando non è designato l'esito della
votazione. La votazione è chiusa.
Esito della votazione:
Presenti: 34
Votanti: 34
Favorevoli: 20
Contrari: 14
L'articolo 1 è approvato.
Articolo 2. Ci sono richieste di intervento? Ha chiesto la
parola il Consigliere Viérin, ne ha facoltà.
Viérin L. (UVP)
- Grazie Presidente.
Una piccola considerazione politica dopo la votazione
dell'articolo n. 1. Prendiamo atto che la vecchia maggioranza oggi
non aveva i numeri, essendo assente per motivi di salute il
Presidente del Consiglio, per approvare il primo articolo del
rendiconto. Fa strano che si voti a favore del rendiconto di un
bilancio sulla cui espressione si era votato contro. Allora, questo
per dire che questi sono - ne discutevamo con qualche collega - i
fondamentali della politica, non vogliamo mettere in dubbio e in
discussione coerenza o altro, ma oggi, lo dico ai colleghi del PD,
stiamo votando il rendiconto del bilancio del 2014, altra cosa è
l'assestamento. Allora, noi diciamo che diventa un po' strano - ma
lo sottolineiamo semplicemente come elemento politico - che si voti
a favore rispetto ad un rendiconto collegato ad un bilancio su cui
ci si era espressi in modo negativo: diciamo questo per dire che
rileviamo con...così, con acutezza che chiaramente la maggioranza,
ex maggioranza, non avendo i voti oggi necessari...probabilmente
implica un voto favorevole e coatto per far passare quest'atto, che
sennò non avrebbe già avuto nel primo articolo un voto favorevole:
è una considerazione politica.
Presidente
- La Consigliera Morelli ha chiesto la parola,
ne ha la facoltà.
Morelli (ALPE)
- Merci Président.
Colgo l'occasione dell'intervento del collega Laurent Viérin per
replicare garbatamente all'Assessore Perron riguardo
all'interpretazione della mia espressione, che lui ha ritenuto
essere offensiva, dell'"utile idiota". Beh, io credo che a chi
conosce l'origine e il significato di quest'espressione adesso
risulti chiaro che quest'espressione non era riferita all'Assessore
Perron e a nessuno dei colleghi dell'Assessore di Giunta a livello
personale...
(interruzione di alcuni Consiglieri, fuori microfono)
...non sono né gli Assessori e neanche i Consiglieri, collega La
Torre, a livello personale ad essere interessati da
quest'espressione, a rischiare di giocare questo ruolo, che è tutto
politico, sia chiaro, e che naturalmente non comporta nessuna
valutazione di tipo personale...credo che adesso possa essere
chiaro a chi con quest'espressione mi riferivo.
Presidente
- Ha chiesto la parola la Consigliera Certan,
ne ha facoltà.
Certan (ALPE)
- Semplicemente per chiedere all'Assessore
Donzel, visto che adesso è Assessore, se vuole prendere la parola e
dire al microfono quanto si permette di sollecitare i colleghi
a...così senza microfono...ma magari così viene registrato.
Presidente
- No, per favore, chiederei all'Assemblea di
ritornare all'ordine del giorno. Articolo 2. Ci sono richieste di
intervento? Non ci sono richieste? Metto in votazione...
(interruzione dell'Assessore Donzel e della Consigliera
Certan, fuori microfono)
...per favore, Consigliera Certan e Assessore Donzel! Articolo
2. La votazione è aperta. Posso dare lo stesso risultato? Stesso
risultato. Ci sono richieste di intervento sull'articolo 3? Posso
dare lo stesso risultato? Metto in votazione l'articolo 3. La
votazione è aperta. Hanno tutti votato? La votazione è chiusa.
Esito della votazione:
Presenti: 34
Votanti: 34
Favorevoli: 20
Contrari: 14
L'articolo 3 è approvato.
Articolo 4. Ci sono richieste di intervento? Posso dare lo
stesso risultato? Stesso risultato. Articolo 5: stesso risultato.
Articolo 6. Ci sono richieste di intervento? Posso dare lo stesso
risultato? Stesso risultato. Articolo 7: stesso risultato. Articolo
8: stesso risultato. Articolo 9: stesso risultato. Articolo 10:
stesso risultato. Articolo 11: stesso risultato. Articolo 12:
stesso risultato. Articolo 13: stesso risultato. Articolo 14:
stesso risultato. Tabella 1: stesso risultato. Allegato: stesso
risultato.
Possiamo mettere in votazione il disegno di legge nella sua
interezza? La votazione è aperta. Votate per cortesia. Posso
chiudere la votazione? La votazione è chiusa.
Esito della votazione:
Presenti: 34
Votanti: 34
Favorevoli: 20
Contrari: 14
Il disegno di legge è approvato.
Punto 33: disegno di legge n. 60.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK