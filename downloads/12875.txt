Consiglio Regionale della Valle d'Aosta - Oggetto del Consiglio n. 3831 del 21 ottobre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3831 del 21 ottobre 1992 - Resoconto
OGGETTO N. 3831/IX Mancata assunzione di operatori nei
servizi in favore di portatori di handicap.
(Interrogazione)
Presidente
Do lettura dell'interrogazione presentata dai
Consiglieri Trione e Lanièce, iscritta al punto 12 dell'ordine del
giorno.
Interrogazione Ricordato che la Giunta regionale con propria
delibera del 18 settembre 1992 aveva disposto l'assunzione di n. 32
operatori nei servizi in favore di portatori di handicap
nell'ambito dell'Assessorato della Sanità ed Assistenza
Sociale;
considerato che tale personale era stato convocato in data 1°
ottobre presso l'Assessorato stesso per l'assunzione e che nella
stessa data tali assunzioni sono state rinviate a data da
definire;
i sottoscritti consiglieri regionali del gruppo della Democrazia
Cristiana
interrogano
la Giunta regionale per conoscere
1) quali sono i motivi che hanno impedito l'assunzione dei 32
operatori;
2) quali determinazioni sono state prese, per sopperire a tale
contrattempo che penalizza pesantemente i fruitori del
servizio.
Presidente
Ha chiesto la parola l'Assessore alla
sanità e assistenza sociale, Cout; ne ha facoltà.
Cout (PCI-PDS)
I motivi che hanno portato alla mancata
assunzione dei trentadue operatori sono stati determinati dalla
richiesta di chiarimenti da parte della Commissione di
Coordinamento sull'immediata eseguibilità di una delibera di Giunta
e sulla presenza di un programma specifico inerente l'integrazione
per l'anno scolastico 1992-93 dei portatori di handicap, da
concordare con i sindacati.
La causa del ritardo lamentato è dovuta al fatto che
praticamente è la prima volta che ci è pervenuta dalla Commissione
di Coordinamento la richiesta di un accordo preventivo tra i
sindacati e l'Amministrazione regionale per l'assunzione di questo
personale.
Comunque, immediatamente dopo la richiesta, esattamente il 2
ottobre si è pervenuti ad una intesa con i sindacati in materia ed
il contenuto della stessa è stato inviato alla Commissione di
Coordinamento, che non ha mosso ulteriori rilievi. Il contrattempo
è stato quindi superato, il corso ha avuto inizio e così abbiamo
potuto procedere alle assunzioni.
Nel contempo abbiamo convocato gli assistenti e le famiglie per
spiegare che il precedente contrattempo era stato determinato da un
incidente di percorso, che si era trattato di una novità per
quest'anno, che però non lo sarà più per l'anno prossimo, perché
sarà cura dell'Amministrazione regionale ricercare al più presto
un'intesa con i sindacati.
Presidente
Ha chiesto la parola il Vicepresidente
Trione; ne ha facoltà.
Trione (DC)
Ringrazio l'Assessore Cout per la
risposta, che mi ha soddisfatto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK