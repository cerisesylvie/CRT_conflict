Consiglio Regionale della Valle d'Aosta - Oggetto del Consiglio n. 2078 del 10 giugno 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2078 del 10 giugno 1986 - Resoconto
OGGETTO N. 2078/VIII - ACQUISTO DEL "MUSEO BECK-PECCOZ" IN
COMUNE DI GRESSONEY -SAINT-JEAN DA DESTINARE A MUSEO DI TROFEI DI
CACCIA E A SEDE DI ASSOCIAZIONI CULTURALI. - APPROVAZIONE ED
IMPEGNO DI SPESA. - DELEGA ALLA GIUNTA.
PRESIDENTE
: Do lettura della delibera in oggetto:
IL CONSIGLIO
DELIBERA
1°) di dichiarare che gli immobili oggetto di acquisto da
parte dell'Amministrazione regionale saranno destinati alla
realizzazione di opere di pubblica utilità.
2°) di approvare l'acquisto per il prezzo di Lire 750.000.000
(settecentocinquantamilioni) del Museo Beck-Peccoz di
Gressoney-Saint-Jean di proprietà dei Signori Beck-Peccoz Maria
Cristina in Bena, Beck-Peccoz Giovanni e Beck-Peccoz Carlo Ernesto
e, più precisamente:
a) per il prezzo di Lire 452.000.000
(quattrocentocinquantaduemilioni)
- e l'edificio denominato museo "BECK-PECCOZ" sito in
Gressoney Saint-Jean, frazione Valdobbia censito al N.C.E.U. di
detto Comune alla PARTITA N. 13 intestata a:
Ditta: BECK-PECCOZ ROBERTO fu ANTO NIO per 1/5
BECK-PECCOZ LUIGI nato a Gressoney- Saint- Jean il 9.6.1909
per 2/5
BECK-PECCOZ CRISTINA maritata BENA nata ad Aosta il 24.7.
1941 per 2/5
F. 17 n. 57 sub 1 Fraz. Valdobbia, 14 (P.T. - 2° - 1° S) Cat.
A/3 cl. U vani 10 R.C. 1220
F. 17 n. 57 sub 2 FRAZ. Valdobbia, 14 (P. 1 °) Cat. A/3 cl. U
vani 9 R.C. 1098;
-
e il terreno
di pertinenza censito al Catasto
Terreni del Comune di Gressoney-Saint-Jean PARTITA N. 1 intestata
a:
Ditta: ENTI URBANI
F. 17 n. 214 mq. 649 Ente Urbano
PARTITA N. 2117
intestata a:
Ditta: BECK-PECCOZ MARIA CRISTINA
F. 17 n. 57 mq. 1006 prato RD 17, 48 RA 18, 21
PARTITA N. 2489
intestata a:
Ditta: BECK-PECCOZ LUIGI proprietario per 500/1000
BECK-PECCOZ CARLO ERNESTO proprietario per 500/1000
F. 18 n. 197 mq. 369 prato RD 4,43 RA 4, 61
b) per il prezzo di Lire 238.000.000
(duecentotrentottomilioni)
- la raccolta venatoria
c) per il prezzo di Lire 60.000.000 (sessantamilioni) gli
oggetti sotto-elencati:
- pregevole raccolta di 27 fucili e 4 pistole da caccia;
- due mobili con vetrine da esposizione;
- grande tavolo con vetrine da esposizione;
- lampadario di corna ed aquila imbalsamate;
- candelieri;
- quadro con incisioni su corna di cervo;
- esemplari di fauna imbalsamati;
- scrittoio;
- ritratto barone Luigi BECK-PECCOZ;
- impianto antifurto di nuova installazione;
- divano.
3°) di approvare ed impegnare la spesa di Lire 750.000.000
(settecentocinquantamilioni) finanziandola con imputazione al
capitolo 23250 del bilancio preventivo della Regione per l'anno
1986 "Spese per l'acquisto di beni patrimoniali", che presenta la
necessaria disponibilità.
4°) di dare atto che i proprietari si sono impegnati ad
estinguere il debito
residuo, relativo al mutuo di Lire
80.000.000 (ottantamilioni), concesso dall'Istituto Bancario San
Paolo di Torino a favore della Società "Euroturistica Gressoney di
Barbara Zoppise C. s.a.s.", prima della stipulazione dell'atto
notarile di compravendita ed a provvedere a proprie spese alla
cancellazione dell'ipoteca gravante sugli immobili oggetto di
acquisizione, iscritta presso la Conservatoria dei Registri
Immobiliari di Aosta in data 3 luglio
1979,
c 3822 a
258.
5°)
di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di compravendita degli immobili, dei mobili e
della universalità di mobili di cui si tratta e, in particolare,
per la designazione del Notaio rogante, per la liquidazione delle
relative spese, per gli eventuali accertamenti circa la
consistenza
e
l'intestazione catastale degli
immobili.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
J'espère que le rapport annexe au
projet de délibération est suffisamment clair. En effet, nous
avions soumis depuis longtemps à l'attention des experts cette
question, afin d'avoir une évaluation tant au sujet de la bâtisse
que du musée pour la collection de cornes.
Il ne devrait rien y avoir d'étonnant à ce propos, au delà des
plaisanteries qui pourraient être faites, car, après Sarre, c'est
l'unique musée dans notre Région susceptible d'accueillir un nombre
si considérable de cornes. Je parle de celles qui sont accrochées
au mur, car pour les autres... chacun a les siennes, du moins je
l'espère.... pour nous enfin, nous sommes disposés à collaborer...
L'évaluation à laquelle ont procédé les différents experts est
suffisante; indubitablement, ceux qui auront l'occasion d'effectuer
une visite sur les lieux pourront se rendre compte personnellement
de l'intérêt que présente ce musée dans son ensemble.
Je crois que cette délibération devrait être approuvée sans
problème; elle est assortie des différentes évaluations des
experts.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
Noi auspichiamo che questa non sia solo
una mossa per cominciare a confondere le idee all'E.N.P.A. romano.
Magari potrebbe essere considerata valida la proposta di dare in
conservazione questi trofei al nuovo Presidente dell'E.N.P.A., non
appena sarà eletto, in modo che li possa conservare con la dovuta
cautela ed attenzione.
Io sono d'accordo sul fatto che questa bellissima collezione
venga acquistata. Chi l'ha vista sa che ci sono corna di tutti i
tipi e per tutti i gusti, dalle più piccole alle più grandi. E'
vero che esse sono state raccolte dal 1700 in poi e che forse hanno
avuto un grosso incentivo quando la regina Margherita saliva a
Gressoney per ammirarle ed anche per farle ammirare.
(...INTERRUZIONE...)
TORRIONE
(fuori microfono): "Vorrei precisarti che
l'attuale commissario dell'E.N.P.A. è anche presidente
dell'Associazione Ornitologica Valdostana".
COUT (P.C.I.):
Quindi non ci sono problemi. Ricordo
comunque che a quei tempi ne sono state raccolte tantissime. Beato
chi, girando il mondo, può collezionarne un così gran numero! Chi
ha potuto vedere questa collezione avrà certamente ammirato anche
una combinazione di corna a divano, che noi abbiamo acquistato. Può
sembrare che le corna non abbiano alcun valore, se non di carattere
personale o affettivo, ma col passare del tempo invece esse ne
acquistano e possono anche essere vendute ad oltre 240 milioni.
Noi, comunque, siamo d'accordo nel considerare la collezione
veramente valida e voteremo a favore dell'acquisto dell'edificio,
di questa collezione e di tutto il patrimonio. Siccome in giro per
la Valle sono sparsi tantissimi altri trofei che potrebbero andare
dispersi, potremmo, e noi lo auspichiamo caldamente, cominciare a
raccogliere anche quelli.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Credo che l'argomento, come già
sottolineato dal Presidente della Giunta e dal Consigliere Cout, si
presti a varie interpretazioni. Io, però, avrei desiderato sentire
qualche parola che giustificasse in qualche modo l'urgenza del
provvedimento, ma non l'ho sentita. Posso immaginare quali siano le
motivazioni d'urgenza, perché, da quando abbiamo come Presidente
della Giunta Augusto Rollandin, la dispersione di certi trofei sul
territorio regionale è notevolmente aumentata, per cui è opportuno
dotarsi di un luogo adatto alla raccolta delle medesime (corna). A
parte questo, che può essere considerato un carattere d'urgenza, ma
non ancora a livello di calamità naturale, sarebbe stato
interessante conoscere i reali motivi dell'urgenza tanto di questo
provvedimento che del successivo. Le cose si possono dire anche
scherzando, ma, ridendo e scherzando, qui facciamo passare una
"sommetta" in via d'urgenza, senza che tutti i Consiglieri si siano
potuti ben rendere conto di che cosa si va ad acquistare.
Scherzi a parte, io vorrei delle delucidazioni sull'urgenza,
perché qui c'è scritto: "Sono iscritti i seguenti oggetti aventi
carattere di urgenza", signor Presidente, e quindi non si tratta di
una mia invenzione. A parte i motivi che tutti conoscono, sarebbe
interessante conoscere anche quelli più concreti e reali che
rendono necessario intervenire con urgenza...
(...INTERRUZIONE...)
VIBERTI (N.S.):
Sarebbe opportuno che, oltre a chi si
interessa di queste cose perché è cacciatore o perché è
appassionato, anche il Consiglio potesse conoscere queste cose per
tempo, senza che si vada a deliberare su cifre così grosse con
relazioni che, anche se sotto un certo profilo consideriamo
migliori che non nel passato, non ci permettono però di fare delle
valutazioni appropriate.
Avremmo partecipato volentieri ad un sopralluogo, ad esempio,
per visionare tanto il fabbricato che la collezione, perché dalla
relazione non è possibile avere ben presente l'oggetto di cui si
parla e l'eventuale sviluppo dell'iniziativa. Data l'attività del
Presidente della Giunta, c'è da preoccuparsi perché, se quelle sale
non sono numerose, saranno ben presto colmate.
PRESIDENTE
: Se nessuno chiede la parola metto in
votazione la delibera in oggetto:
ESITO DELLA VOTAZIONE
Presenti, votanti e favorevoli: 25.
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK