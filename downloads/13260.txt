Consiglio Regionale della Valle d'Aosta - Oggetto del Consiglio n. 4237 del 25 febbraio 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4237 del 25 febbraio 1993 - Resoconto
OGGETTO N. 4237/IX Attuazione della legge regionale recante
l'istituzione del Difensore civico.
(Interpellanza)
Interpellanza Ricordato che il 23 maggio 1991, con voto
unanime, il Consiglio regionale ha approvato la legge istitutiva
del "Difensore civico";
Evidenziato che è ormai un anno che tale legge è entrata in
vigore ma che finora non è ancora stato risolto il problema del
reperimento dei locali in cui collocare tale Ufficio;
Ricordato che l'attuale maggioranza regionale, nel suo documento
programmatico, aveva assunto l'impegno di costituire l'Ufficio del
Difensore civico entro il settembre 1992;
il sottoscritto Consigliere regionale del Gruppo Verde
Alternativo
Interpella
la Giunta regionale per sapere:
1) se è stato individuato il luogo in cui collocare l'Ufficio
del Difensore civico;
2) che cosa si intende fare per rendere operativa in tempi brevi
la legge 2 marzo 1992, n.5.
F.to Elio Riccarand
Presidente
Ha chiesto la parola il Consigliere
Riccarand.
Riccarand (VA)
Il 23 gennaio 1991, con voto unanime, il
Consiglio regionale ha approvato la legge che ha istituito
l'ufficio del Difensore Civico. È quindi ormai più di un anno che
tale legge è entrata in vigore però, non solo l'ufficio vero e
proprio del Difensore Civico non è ancora stato istituito, ma non
ho nemmeno intravisto in questi mesi una iniziativa concreta.
Sappiamo che il primo passo consisteva nell'individuare i
locali, il luogo in cui collocare l'ufficio del Difensore Civico,
in modo da poter mettere in atto gli adempimenti successivi per
avviare la nomina di questo difensore e l'attuazione concreta di
questo servizio che può essere estremamente utile per la
cittadinanza in quanto il difensore civico rappresenta una sorta di
avvocato a difesa dei cittadini nei confronti delle procedure e
delle pratiche della pubblica amministrazione.
Quindi l'interpellanza vuole semplicemente sapere dalla Giunta
che cosa si intende fare per reperire il luogo in cui collocare il
difensore civico, se è stato individuato e di conseguenza quali
adempimenti si vogliono assumere per rendere operativa la
legge.
Presidente della Giunta Lanivi Come ha sottolineato bene
l'interpellante il problema è stato molto legato al reperimento dei
locali. Devo dire che questi ultimi sono stati individuati e mi
dicono i tecnici che è aperta una trattativa che si dovrebbe
concludere nel giro di poco tempo, salvo ripensamenti da parte del
proprietario dei locali con cui sono stati presi gli accordi.
L'operazione di individuazione e locazione di locali idonei, che
sarebbero nelle vicinanze del palazzo regionale, potrebbe avvenire
nel giro di 30-45 giorni. In questi mesi sono state esaminate
parecchie altre soluzioni ma vari problemi di ordine burocratico o
di adeguamento di impianti non in regola o di pareri mancati hanno
fatto saltare una dopo l'altra tutta una serie di alternative.
La più credibile è quella di un alloggio situato nel palazzo
Augusta Praetoria: sono state avviate trattative con il
proprietario che si dovrebbero concludere in questi giorni, se ciò
avverrà l'alloggio potrebbe essere disponibile entro 30-45
giorni.
Voglio raccomandare alla Giunta di seguire con attenzione questa
vicenda perché abbiamo accumulato un notevole ritardo. Ci dispiace
che quest'ufficio del difensore civico non sia ancora in funzione
perché avrebbe meritato un avvio molto più celere.
Comunque io mi auguro che la Giunta rispetti questo impegno in
modo che si arrivi alla fine della legislatura avendo inquadrato
quanto meno la soluzione del problema, così da nominare il
difensore civico all'inizio della prossima.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK