Consiglio Regionale della Valle d'Aosta - Oggetto del Consiglio n. 3285 del 6 febbraio 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SANITÀ VETERINARIA E ZOOTECNIA
Sanità veterinaria
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3285 del 6 febbraio 2008 - Resoconto
OGGETTO N. 3285/XII - Interrogazione: "Attuazione della
direttiva europea relativa alla protezione degli animali negli
allevamenti".
Interrogazione
Richiamati il D.Lgs. 1 settembre 1998, n. 331 "Attuazione
della direttiva 97/2/CE relativa alle norme minime per la
protezione dei vitelli" e il D.Lgs. 26 marzo 2001, n. 146
"Attuazione della direttiva 98/58/CE relativa alla protezione degli
animali negli allevamenti" che stabiliscono precise norme sul
benessere degli animali e più specificatamente su quello dei
vitelli da allevamento;
Appreso che l'A.R.E.V. (Association Régionale Éléveurs
Valdôtains) in collaborazione con il Servizio Veterinario dell'USL,
sta realizzando uno studio sul benessere dei vitelli nelle stalle
valdostane;
il sottoscritto Consigliere regionale
Interroga
l'Assessore competente per sapere:
1) quale rapporto di collaborazione è stato realizzato tra
A.R.E.V. e Servizio Veterinario;
2) quali sono le metodologie di studio del progetto e quante
stalle sono coinvolte;
3) quali sono le finalità del progetto stesso.
F.to: Venturella
Presidente
- La parola all'Assessore alla sanità, salute
e politiche sociali, Fosson.
Fosson (UV)
- È vero, è stata approvata una norma europea
sull'allevamento dei vitelli, soprattutto contro un tipo di
brutalità dell'allevamento che riguardava carni bianche, cioè
vitelli.
Questa norma ha avuto una vita travagliata: prima doveva essere
applicata per i grandi allevamenti, poi è stata recepita ed è
attiva dal 1° gennaio 2008. È una norma sicuramente valida per tipi
di allevamento in grandi industrie, soprattutto vitelli a carne
bianca, in cui c'è un allevamento intensivo. Gli esperti e anche
con l'"AREV", tutti i veterinari, sottolineano alcune difficoltà
all'applicazione di questa legge da noi, perché intanto non
esistono allevamenti di carne bianca intensiva in questo settore
(non c'è il collega Bortot che conosce le stalle Cimberio,
eccetera). Abbiamo delle difficoltà ad applicare una norma di
questo tipo, perché non c'è questa tipologia di allevamenti, ma
soprattutto perché i nostri vitelli, proprio perché vengono fatti
pascolare, hanno una rusticità e una nevrilità particolare, per cui
possono avere una marcata aggressività. La loro paura è, mettendoli
in stalle, che questi si battaglino eccetera. Non solo, ma per la
tipologia dei nostri allevamenti, il vitello di solito nasce fra
novembre e dicembre e viene portato in alpeggio a maggio, e in
alpeggio lei sa com'è la stalla: deve stare alla posta come stanno
le mucche, quindi abituarlo a stare alla posta può essere un aiuto
in questo tipo di allevamento che è tipico della Valle d'Aosta.
Comunque mi sembra molto sensato quanto è stato deciso tra
veterinari e "AREV", di fare uno studio sullo stato di benessere
dei vitelli. Con l'Università di Torino (portiamo la delibera in
questi giorni), su dati ematologici e dosando il cortisolo
salivare, si verificheranno in 3-4 stalle 40 vitelli, e le 3-4
stalle sono scelte con tipologie diverse, a seconda del numero di
vitelli. Presenteremo i dati in breve tempo, per vedere se questo
tipo di allevamento proposto, in cui i vitelli sono liberi in un
box, sia favorevole nella nostra tipologia o crei quei problemi che
i veterinari sottolineano.
Presidente
- La parola al Consigliere Segretario
Venturella.
Venturella (Arc-VA)
- Ringrazio l'Assessore per le
risposte: cerco di vedere se ho capito bene. Esiste un rapporto di
collaborazione fra "AREV", Università di Torino e servizio
veterinario finalizzato a vedere se la direttiva europea e i
decreti legislativi si possono applicare alle nostre stalle; le
stalle coinvolte sono 4 per 40 vitelli.
Volevo solo fare alcuni inviti e osservazioni. Sicuramente
abbiamo un sistema di allevamento diverso rispetto a quello di
pianura, ma crediamo che il giusto adattamento delle direttive alla
realtà dell'allevamento locale, se volete alla dimensione delle
stalle stesse (dimensione delle aziende, modo di allevare,
possibilità per queste bestie di essere monticate in alpeggio)
debba essere apprezzato e applicato, senza però dimenticare che la
direttiva europea parla di benessere animale. L'importante è non
disequilibrare da una parte all'altra: è solo questa l'osservazione
e questo il richiamo dell'interrogazione. La ringrazio per la
risposta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK