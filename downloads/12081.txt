Consiglio Regionale della Valle d'Aosta - Oggetto del Consiglio n. 2955 del 18 dicembre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2955 del 18 dicembre 1991 - Resoconto
OGGETTO N. 2955/IX Creazione di centri-visita del Parco
Nazionale del Gran Paradiso
(Approvazione di
mozione)
.
Presidente
Do lettura della mozione presentata dal
Consigliere Riccarand:
Mozione Premesso che ci sono ormai molti esempi, in Italia e
all'estero, che dimostrano come la presenza di prestigiosi Parchi
naturali rappresenti un'occasione di lavoro e di reddito per le
popolazioni presenti all'interno dei confini delle aree protette o
nelle immediate vicinanze;
Rilevato che la presenza del Parco Nazionale del Gran Paradiso
non è stata adeguatamente valorizzata in Valle d'Aosta;
Evidenziata la grave carenza, sul versante valdostano del Parco,
di Centri di visita (ce n'è uno solo, mal segnalato, a
Rhêmes-Notre-Dame);
Sottolineato che la presenza di Centri-Visita ben organizzati e
ben collocati rappresenta una notevole attrazione turistica ed è
fonte di lavoro e di sviluppo economico;
il Consiglio regionale della Valle d'Aosta
impegna
l'Assessore all'Ambiente, territorio e trasporti:
1) a prendere gli opportuni contatti con l'Ente Parco Nazionale
Gran Paradiso ed i comuni di Cogne e di Valsavarenche per definire
un progetto di creazione a Cogne e Valsavarenche di due Centri
-Visita del Parco Nazionale Gran Paradiso;
2) a riferire, entro 90 giorni, alla Commissione consiliare
permanente assetto del territorio sulla prospettiva del progetto e
sugli accordi intervenuti.
Presidente
Ha chiesto di illustrare la mozione il
Consigliere Riccarand, ne ha facoltà.
Riccarand (VA)
Questa mozione chiede un impegno da
parte della Giunta regionale, perché prenda gli opportuni contatti
con l'Ente Parco Nazionale Gran Paradiso e con i comuni di Cogne e
Valsavarenche, per creare a Cogne e a Valsavarenche due centri
visita del Parco Nazionale Gran Paradiso.
Questi centri visita sono molto importanti per informare i
turisti, coloro che vogliono recarsi nel parco; sono, là dove
esistono (abbiamo presente l'esperienza del Parco Nazionale
d'Abruzzo e di altri parchi), punti di riferimento molto importanti
per il turismo verde, per il turismo legato ai parchi.
In Valle d'Aosta esiste una strut-tura soltanto a
Rhêmes-Notre-Dame, fra l'altro non ben segnalata e non utilizzata
nel migliore dei modi; sicuramente il creare una struttura di
questo genere a Valsavarenche e a Cogne sarebbe molto positivo
rispetto alla utilizzazione delle potenzialità anche dal punto di
vista economico e turistico rappresentate dal Parco.
E' una esigenza che credo sia sentita dall'Ente parco, è una
struttura che potrebbe essere anche interessante dal punto di vista
occupazionale, perché può essere occasione di attività da parte di
giovani e di cooperative; può essere punto di riferimento di tutta
una serie di iniziative di accompagnamento dei visitatori
eccetera.
Non voglio dilungarmi più a lungo, la proposta è che ci sia un
impegno da parte dell'Assessore all'Ambiente per prendere gli
opportuni contatti e vedere se è possibile portare in porto questa
iniziativa.
Presidente
Ha chiesto di parlare l'Assessore
all'Ambiente, Territorio e Trasporti Fosson, ne ha facoltà.
Fosson (DC)
Telegraficamente penso di poter dire
di sì a nome della maggioranza, la proposta è valida, ci
attiveremo. Chiedo di avere magari un mese di più, 120 giorni
invece di novanta.
Presidente
Il Consigliere Riccarand è d'accordo?
Allora pongo in votazione la mozione nel testo così modificato:
Mozione Premesso che ci sono ormai molti esempi, in Italia e
all'estero, che dimostrano come la presenza di prestigiosi Parchi
naturali rappresenti un'occasione di lavoro e di reddito per le
popolazioni presenti all'interno dei confini delle aree protette o
nelle immediate vicinanze;
Rilevato che la presenza del Parco Nazionale del Gran Paradiso
non è stata adeguatamente valorizzata in Valle d'Aosta;
Evidenziata la grave carenza, sul versante valdostano del Parco,
di Centri di visita (ce n'è uno solo, mal segnalato, a
Rhêmes-Notre-Dame);
Sottolineato che la presenza di Centri-Visita ben organizzati e
ben collocati rappresenta una notevole attrazione turistica ed è
fonte di lavoro e di sviluppo economico;
il Consiglio regionale della Valle d'Aosta
impegna
l'Assessore all'Ambiente, territorio e trasporti:
1 ) a prendere gli opportuni contatti con l'Ente Parco Nazionale
Gran Paradiso ed i comuni di Cogne e di Valsavarenche per definire
un progetto di creazione a Cogne e Valsavarenche di due Centri
-Visita del Parco Nazionale Gran Paradiso;
2) a riferire, entro 120 giorni, alla Commissione consiliare
permanente assetto del territorio sulla prospettiva del progetto e
sugli accordi intervenuti.
Esito della votazione:
Presenti, votanti e favorevoli: 25
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK