Consiglio Regionale della Valle d'Aosta - Oggetto del Consiglio n. 2328 del 21 settembre 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2328 del 21 settembre 2016 - Resoconto
OGGETTO N. 2328/XIV - Interpellanza: "Interventi per arginare
l'andamento negativo della gestione della Casa da gioco di
Saint-Vincent".
Farcoz (Président)
-
Point n° 19 de l'ordre du
jour. La parole au Conseiller Chatrian pour l'illustration.
Chatrian (ALPE) -
Collega Perron, prima della pausa
estiva ci eravamo confrontati su questo
dossier
relativo
alla situazione della Casa da gioco, freschi di euforia della nuova
maggioranza: le cose cambieranno in pochissimo tempo, si cambia
marcia, entreremo a gamba tesa su qualsiasi dossier per invertire
la rotta che non andava nella direzione auspicata. Tre mesi fa lei
tenne un profilo mediamente basso dicendo che la situazione non era
così rosea, che si stava cercando di fare qualcosa, in particolare
di migliorare, era un po' questo quello che lei ci disse. Nello
stesso tempo, però, fece anche dei passaggi dal nostro punto di
vista importanti, che abbiamo ripreso nella nostra iniziativa.
Abbiamo dato avvio ad una nuova epoca... sì, l'unica nuova epoca a
cui avete dato il via è che avete buttato decine di milioni di
euro, e faccio un esempio, la Sala Evolution: il duo Scordato-Sommo
ha deciso di non utilizzarla praticamente più, nonostante i milioni
di euro spesi per farla nuova, ristrutturarla, farle l'entrata e
mettere anche dell'arredo al suo interno.
Seconda considerazione. L'azienda immagina - questo però neanche
tre mesi fa - di fare questi interventi (poca roba, perché non
abbiamo la bacchetta magica, ci disse l'Assessore): di poter
ottenere nel lungo periodo un
trend
almeno del 3 percento.
Ad oggi lei conosce meglio di noi, o quanto noi, che non c'è
neanche quella poca roba, questi purtroppo sono i risultati ad
oggi.
Terza considerazione. Il 2015 fa segnare un timido
miglioramento, l'
input
che la proprietà - per quello che ci
riguarda, il Governo - ha dato al
management
durante
l'approvazione del bilancio è molto forte, se le parole hanno una
loro logica: non si può pensare di risanare in modo definitivo,
esistono certamente ancora grandissimi margini di recupero dei
costi che una politica coraggiosa può attuare, ecco l'input che la
politica ha dato.
Al di là di questo due considerazioni, perché le tre domande
alle quali chiediamo all'Assessore di risponderci sono molto
puntuali. Sulla prima in parte qualcosetta ha detto: poco, ma non
credo che non ci saranno ricapitalizzazioni nei prossimi mesi,
vista la situazione, visto il
trend
e visti i conti,
comunque ascolteremo attentamente la risposta dell'Assessore
Perron. Al di là delle poche risorse che citava prima per fare
marketing
e per aggredire il mercato, la cosa che ci
dispiace, ci fa male e che non può stare in piedi - e lei lo sa - è
che all'interno in questi mesi c'è un caos totale! Il caos è totale
e faccio qualche esempio (poi lei mi riprenda se gli esempi che
faccio non sono corretti). Giocatori pesanti, mese di agosto, Valle
d'Aosta piena, sale non vuote ma con poca gente, giocatori
importanti, che stanno giocando delle cifre interessanti: alla
domanda di avere eventualmente una cena o una doppia o una tripla
cena, in quel momento c'è il caos più totale, nessuno ha il margine
o l'operatività per dire chi fa che cosa, quanto si può spendere.
Nel momento in cui l'emozione è alta, il termometro è alto e tutto
si sta scaldando non si può aspettare qualche ora per dare delle
risposte. Nel 2014 avete preso un nuovo dirigente da 180 mila euro
per il marketing; l'anno successivo, nel 2015, avete cambiato il
signor Frigerio con la coppia Scordato-Sommo che non bastava;
adesso è arrivato un Direttore giochi da Venezia. Noi abbiamo
guardato quali sono i risultati portati a casa negli ultimi sei o
sette anni a Venezia dal Direttore giochi e non capiamo per fare
che cosa; oltretutto in queste ultime settimane sono stati messi in
campo doppioni su doppioni, non si riescono neanche a dare delle
risposte quotidiane, orarie, a quei pochi clienti che hanno deciso
di giocare! Verifichi l'esempio che le ho fatto prima perché è
andato in quella direzione: nessuno si è preso la responsabilità,
nonostante le decine di dirigenti e di alti funzionari della Casa
da gioco - mi sembra che solo l'
équipe
costi al sistema più
di 5 milioni di euro l'anno - e la briga di dare una risposta ad
un'esigenza puntuale. Ho fatto un piccolo esempio per dire come
penso non si possa più gestire quell'ordinaria amministrazione. Poi
tre mesi fa ci disse che la dirigenza ha avuto un mandato molto
forte; è molto forte questa esigenza che la politica ha dato alla
dirigenza della Casa da gioco: esplorare tutte le possibilità,
tutte le soluzioni, tutte le idee che possono essere fornite anche
alla proprietà per poter operare delle scelte.
Dato che le parole da lei proferite in aula ci sembrano pesanti,
le chiediamo questo: "se è allo studio un'ulteriore
ricapitalizzazione da parte della Regione autonoma Valle d'Aosta e,
se sì, a quanto ammonta". Ci risulta che stiate studiando per le
prossime ricapitalizzazioni che avverranno fra tre o sei mesi, ma
sinceramente le chiediamo di essere chiaro e di non mentire come è
successo questa mattina su altri dossier, perché poi le bugie hanno
le gambe corte. Ad aprile, quando lei mi rispose sull'impianto che
avete messo in campo per anticipare i soldi sull'annualità 2015,
sapevate che il mondo
campagnard
e agricolo non avrebbe mai
fatto quelle operazioni, lo sapevate! L'unica cosa che chiedo, se
posso permettermi, è: non mentite sapendo di mentire. Pertanto
sulla prima domanda, vista la situazione, io non so se la perdita
di esercizio sul 2016 sarà di 14, 15 o di 13,5 milioni all'incirca;
visto il trend, non so dal punto di vista giuridico se ci saranno
le condizioni nei primi mesi per non fare una ricapitalizzazione,
se non ci sarà un cambio totale. Non sono io, non è Chatrian, il
gruppo ALPE o i colleghi che sono intervenuti prima, sono loro i
professionisti del mestiere che mettono insieme i vari bilanci,
mettono insieme le ultime ricapitalizzazioni che avete fatto, ma
soprattutto mettono insieme le perdite di esercizio degli ultimi
cinque anni... è un po' il segreto di Pulcinella. Se sono andato
fuori tema mi riprenda, Assessore Perron, però chi ci ascolta, sia
i circa 700 lavoratori che comunque lavorano direttamente ancora
all'interno della società, che la comunità valdostana, dal nostro
punto di vista devono sapere cosa sta succedendo.
La seconda domanda chiede: "quali sono le soluzioni, le idee, le
possibilità che in questi mesi la dirigenza ha fatto
pervenire".
La terza chiede: "quali sono le prossime azioni e intenzioni da
mettere in atto per invertire il trend negativo e soprattutto
aumentare il fatturato".
Dalle ore 11:41 riassume la presidenza il Presidente
Rosset
.
Rosset (Presidente) -
Per la risposta ha chiesto la
parola l'Assessore Perron; ne ha facoltà.
Perron (UV) -
Collega Chatrian, lei mi tira per la giacca
su una mia dichiarazione del 15 luglio, quindi mi permetta solo di
riprenderla: dicevo che l'azienda immagina di poter ottenere nel
lungo periodo un
trend
di crescita intorno al 3 percento; ci
sembrava e mi sembrava un trend ragionevole. Mi permetto solo di
dire che da quella data sono passati due mesi, e due mesi non si
possono certo quantificare come un lungo periodo. Affermo questo
per dirle che l'anno finanziario che prenderemo in considerazione,
da luglio dell'anno scorso fino ad agosto di quest'anno, nel suo
complesso è discretamente positivo, nel senso che è cresciuto come
Ebitda nella sua complessità. C'è attualmente un trimestre in calo,
questo lo sappiamo, per vari motivi. Per certi aspetti settembre
non è entusiasmante, ma si sta tornando ad un trend di più moderata
normalità. Le dico quindi che una valutazione nella sua complessità
sul lungo periodo la faremo, certamente non nei due mesi
immediatamente dopo aver fatto quella dichiarazione. Rispondo
puntualmente alle sue domande.
Al punto 1 lei mi chiede "se è allo studio un'ulteriore
ricapitalizzazione" e ribadisco quanto ho detto prima al collega
Cognetta: attualmente non sono allo studio possibili
ricapitalizzazioni da parte dell'azionista, quindi da parte della
Regione.
Sul punto 2: "quali sono le soluzioni", anche qui, collega
Chatrian, io rimando ad un approfondimento in sede di commissione,
perché non si può nei tempi consentiti dal Regolamento declinare
tutto nel dettaglio. Le soluzioni definitive non nascono così, dal
nulla; quando si vuole intervenire su un'azienda di quel genere,
che è strutturata in quel modo, per certi aspetti non si possono
neanche attuare in maniera indolore. La dirigenza sta portando
avanti un piano di lavoro e di ristrutturazione che era stato
presentato in commissione e che - questo è il nostro auspicio,
ovviamente condiviso, perché credo che tutti abbiamo a cuore le
sorti della Casa da gioco di Saint-Vincent - ci auspichiamo
riuscirà ad attuare nella sua completezza, con tenacia e
determinazione. Oggi c'è un'emergenza che si è verificata
maggiormente in questo trimestre: quella di invertire il trend
delle perdite, pertanto sotto questo profilo credo che non si stia
lasciando nulla di intentato. Si sta procedendo ad un'attenta
revisione della spesa di questa azienda, vi sono risparmi sotto
tutti i profili, che non dettaglio; si sta lavorando ad un miglior
utilizzo e ad un miglior funzionamento della produzione e, anche
qui, non dettaglio tutte le azioni che si stanno facendo; si sta
cercando, come ultima linea direttrice, di massimizzare l'uso delle
risorse. Questo è un lavoro interno di riorganizzazione e di
accorpamento dei reparti assolutamente non facile, e lei, che segue
molto da vicino, lo sa. Con le dovute considerazioni sui
budget
disponibili e sulla situazione finanziaria difficile
di questi anni, credo che la proprietà e questo Consiglio regionale
saranno chiamati a ragionare sulle possibili soluzioni da adottare.
Come ho detto in occasione del bilancio, io non escludo alcuna
ipotesi: tutto ciò che si può mettere in campo per portare la Casa
da gioco ad una soluzione sarà sicuramente preso in
considerazione.
Sull'altro aspetto della programmazione del
marketing
, le
risorse che necessariamente sono allocate, a questo sono stabilite
annualmente, seguono il corso previsto dal calendario degli eventi,
delle gare, come ho già avuto modo di annunciare più di una volta.
Si sta lavorando e si continua a lavorare sulle collaborazioni con
i centri di interesse turistico della Valle d'Aosta; ripartirà la
campagna di promozione e di visibilità su tutti i territori
ritenuti di interesse strategico; si sta cercando di rafforzare il
prodotto
slot
attraverso una recentissima - ma credo che lei
lo saprà - implementazione di un nuovo sistema di
Jackpot
e
bonus
; si stanno rinnovando alcuni apparecchi di gioco
elettronico (
slot machine
) che sono stati introdotti in
queste ultime settimane; si sta lavorando per ricercare e per
aumentare la clientela, anche il numero delle collaborazioni
esterne, affinché venga segnalata una nuova clientela con
potenzialità di spesa non soltanto media, ma per quanto possibile
anche alta, andando ad immaginare settori e segmenti di mercato che
finora non sono stati toccati dalla politica di marketing.
Mi fermerei qui. Collega Chatrian, io non sono qui a nascondere
i problemi, ma non ho la lettura di un caos totale dell'interno
della Casa da gioco come lei lo descrive. Per scelta ho deciso di
non intervenire e di non occuparmi di singoli fatti della gestione,
perché ritengo non sia questo il mio e il nostro compito: c'è una
Direzione che è lautamente pagata per gestire e per occuparsi anche
di questi piccoli episodi di disfunzionamento. Lei però cita
giustamente questi episodi e io me li sono segnati con molta cura,
perché mi riservo di verificare e di dare una risposta, se i fatti
che lei citava corrispondono realmente a ciò che è accaduto, a meno
che non sia un messaggio distorto o volutamente amplificato che
viene veicolato all'esterno della Casa da gioco. Assicuro comunque
la massima attenzione - perché non può essere altrimenti - del
Governo regionale nel seguire l'evoluzione all'interno della Casa
da gioco.
Presidente -
Per la replica ha chiesto la parola il
Consigliere Chatrian; ne ha facoltà.
Chatrian (ALPE) -
Assessore, qualche considerazione dopo
aver ascoltato attentamente le sue risposte volutamente molto
generiche, e posso anche capire la sua posizione. Lei sa che in
questi mesi estivi - è di dominio pubblico - avete deciso di
archiviare la "gestione Frigerio" di un anno e mezzo fa, e
praticamente state pensando a come archiviare la coppia
Scordato-Sommo perché i risultati non arrivano, perché i
risultati/non risultati praticamente vi mettono in grossa
difficoltà. Quattro mesi fa i colleghi dell'UVP hanno deciso una
strada diversa e se ne parlò per due mesi, oltretutto si riempirono
pagine su pagine: privatizzazione sì, privatizzazione no, gestione,
ma non vorrei che tutto questo fosse strumentale e scientificamente
messo in campo per deviare l'attenzione di un disastro già
annunciato e che continua, Assessore Perron.
Lei continua a dirci che si risparmia e che cercate di
risparmiare, ma io le dico che ci sono ancora tantissimi sprechi e
potremmo farle un elenco lunghissimo. Su una cosa non siamo però
d'accordo con lei: non state facendo nulla per rilanciare la
società, per incrementare gli introiti. Sappiamo perfettamente che
uno può azzerare e tendere a risparmiare il più possibile, ma
dall'altra parte se non ci sono azioni vere, concrete e robuste per
invertire gli introiti non si va da nessuna parte. Lei oggi ci nega
un'eventuale ricapitalizzazione, ma poi a dicembre ci dirà che la
situazione non è più sotto controllo, è tragica e che la società ha
bisogno di risorse perché altrimenti le banche o altri fattori non
permettono più alla società di operare, e quindi in pochi giorni o
settimane, magari tramite un piccolo articolo nella finanziaria, si
inserisce nuovamente della liquidità.
Il problema non è la liquidità, Assessore, il problema è che
questa liquidità è a seguito di una malagestione, questa ennesima
liquidità è a seguito comunque di superficialità. I due esempi che
prima le citavo non sono stati enfatizzati, glielo assicuro,
all'interno c'è il caos più totale! Non c'è più un responsabile, o
se c'è un responsabile è arrogante, e alla fine il risultato è
pessimo: la toppa è peggiore del buco, non so se mi spiego. Quando
uno si fa terra bruciata attorno poi è il capo di sé stesso, avrà
anche uno stipendio dall'azienda di 200 mila euro lordi annui, ma è
il capo di sé stesso, perché poi i risultati, quando uno è
autoreferenziale e pensa di avere i gradi perché qualcuno glieli ha
dati, ma nessuno gli riconosce quell'autorevolezza che in
quest'aula invece si riconosce a certe persone... magari non si
condividono le strategie e le linee guida, ma lo dico francamente:
io una certa autorevolezza al Presidente Rollandin la riconosco;
non condivido i metodi, non condivido delle linee guida, ma una
certa autorevolezza c'è. È di queste settimane, glielo assicuro:
nel mese di agosto, a livello di Casa da gioco, non c'è nessuno che
abbia dimostrato autorevolezza. Uno pensa di alzare i toni, di fare
il forte con i deboli e di portare a casa dei risultati: coloro che
sono forti con i deboli io già lì li congelerei, in tutti i luoghi
e in tutti i posti, a maggior ragione poi se sono nominati, perché
se sono forti con i deboli solo perché è stato messo loro
eventualmente qualche grado, io penso che siamo fuori strada.
Le assicuro che gli esempi che sto facendo sono giornalieri,
penso che chi segue un po' cosa sta succedendo all'interno della
Casa da gioco sappia che sono all'ordine del giorno. Capisce allora
perché prima le ho detto che mentite sapendo di mentire. Non le
dico di intervenire personalmente, ma andate a vedere cosa sta
succedendo: persone con stipendi altissimi vengono "congelate" a
fare niente tutto il giorno, non sanno cosa fare tutto il giorno (e
sto parlando di dirigenti). E non chiedetemi niente di più perché
io adesso non ho più quelle responsabilità, questa non è la
ronfla
[traduzione letterale dal patois: il ritornello]. Se
poi ho detto delle cose fuori dal seminato mi prendo tutte le
responsabilità, ma così facendo, voi, fra tre mesi, in finanziaria
ci chiederete - e non lo sosterremo assolutamente e prenderemo le
distanze - di rimettere nuovamente del denaro fresco, pubblico,
perché comunque a livello locale della Casa da gioco non si sta
andando nella direzione auspicata. Ci dispiace soprattutto per il
mese di agosto, non possiamo negarlo. La Valle d'Aosta era piena di
ospiti e non siete riusciti ad intercettare, sono i conti e i
grandi giocatori a dirlo, anche chi ha deciso di giocare una parte
del suo stipendio magari sulle
slot
, sono i numeri a dirlo:
non c'era nessuno, e non è Chatrian a dirlo, sono i numeri!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK