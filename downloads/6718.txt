Consiglio Regionale della Valle d'Aosta - Oggetto del Consiglio n. 1201 del 20 marzo 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1201 del 20 marzo 1985 - Resoconto
OGGETTO N. 1201/VIII - COMUNICAZIONI DEL PRESIDENTE DEL
CONSIGLIO.
PRESIDENTE:
Brevissime comunicazioni:
Disegni di legge presentati: - Disegni di legge vistati: -
Disegni di legge non vistati: - Deliberazioni vistate: -
Deliberazioni non vistate: -
Riunioni di Commissioni:
Conferenza Capi Gruppo e Ufficio di Presidenza: 1
II^ Commissione: 1
III^ Commissione: 1
IV^ Commissione: 1
Commissione speciale per l'industria e l'occupazione: 1
Do lettura di una lettera ricevuta ieri sera dal Sen. Fosson con
oggetto:
Protesta per l'esclusione della Valle d'Aosta dagli
investimenti del Fondo di Investimento e d'Occupazione FIO.
In riferimento al suo protocollo n. 387 del 5.3.1985,
dell'accluso ordine del giorno approvato dal Consiglio regionale
della Valle d'Aosta nella seduta del 28 febbraio 1985, desidero
informarla che in seguito alle notizie apprese dalla stampa ero
intervenuto tempestivamente in Commissione Bilancio del Senato
nella seduta del 27 febbraio per elevare una prima protesta per il
mancato finanziamento del progetto presentato dalla Regione e per
chiedere con altri senatori una audizione immediata del Ministro
per ottenere informazioni e spiegazioni in merito ai criteri ed
alle modalità seguite nell'assegnazione del Fondo di Investimenti
ed Occupazione per il 1984. Detta audizione ha avuto luogo
mercoledì 13 marzo 1985.
Mi pregio quindi trasmettere:
1)
fotocopia del resoconto sommario della discussione
avvenuta in seno alla Commissione Bilancio sulla comunicazione del
Ministro Romita;
2)
relazione completa del Ministro alla Commissione
con sette altri allegati costituenti la documentazione
richiesta.
Con la speranza che l'azione svolta renda possibile il
finanziamento della domanda della Regione sui fondi dell'anno 1985,
porgo distinti saluti;
Pierre Fosson
Senatore della Repubblica
Le documentazioni che sono state allegate a questa lettera sono
a disposizione dei Consiglieri se intendono prenderne visione.
Ha chiesto di parlare il Consigliere Mafrica sulle Comunicazioni
del Presidente del Consiglio, ne ha facoltà.
MAFRICA - (P.C.I.):
Vorrei sollecitare il Presidente
della Commissione Affari Generali a iscrivere, nell'ordine del
giorno della Commissione di venerdì, anche la Proposta di Legge n.
44 che il Gruppo comunista ha presentato nel gennaio dello scorso
anno. C'è voluto un anno per completare gli incontri con il
Sindacato, con l'INAIL, con l'INPS, credo che adesso la Commissione
possa esprimere il parere.
Poiché il Presidente aveva preso l'impegno di iscrivere questa
Proposta di Legge alla prima riunione della Commissione, lo invito
a farlo perché possa finalmente arrivare in Consiglio.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Per una protesta nei confronti
del Presidente della Commissione Affari Generali, allargata ai
Capigruppo, perché con questo suo atteggiamento sta tentando di
insabbiare quel lavoro che noi, come membri della Commissione
Affari Generali, dovevamo portare avanti entro il 15 aprile.
Siamo a circa 20 giorni dalla data che il Consiglio regionale
aveva fissato per presentare in Consiglio una relazione sugli
ammanchi al Casinò di Saint-Vincent ed alla SAISET, e fino ad oggi
non c'è stata nessuna riunione su questo argomento. Quindi la mia
vuole essere una denuncia nei confronti di un tentativo di
insabbiamento per far sì che non si venga a scoprire quello che si
è verificato nella società SAISET.
PRESIDENTE:
Ha chiesto di parlare il Consigliere
Beneforti, ne ha facoltà.
BENEFORTI - (D.C.):
Per quanto riguarda il Consigliere
Mafrica, ricordo che già ultimamente avevo detto che la Proposta di
Legge n. 44 sarebbe stata portata nella riunione di venerdì, con un
ordine del giorno aggiuntivo.
Per quanto riguarda il ritardo del parere della Commissione, il
Consigliere Mafrica sa bene che i Sindacati avevano fissato
l'incontro con la Commissione, poi di volta in volta l'hanno
rinviato ed in ultimo hanno dimostrato il loro disinteresse alla
legge presentata dal Consigliere Mafrica in questo Consiglio. Anche
quando sono stati riconvocati nell'ultima riunione, hanno detto
quello che hanno detto, riconfermando praticamente il loro
atteggiamento.
Per ciò che concerne il Consigliere Baldassarre e la Commissione
Affari Generali, chiedo quando i Consiglieri potranno essere
presenti. Non è colpa dei Consiglieri, in quanto non c'è solo la
Commissione Affari Generali per il Casinò: una settimana si va in
Austria, la settimana successiva a Roma, poi c'è il Consiglio
regionale, questa settimana c'è un altro Consiglio regionale
abbinato, cosicché negli ultimi 16-20 giorni non c'è stato un
giorno libero per poter convocare la Commissione Affari Generali in
cui fossero presenti tutti i Consiglieri. Questa è la realtà dei
fatti.
Nella prossima settimana convocherò la Commissione perché oltre
tutto c'è da sentire determinate persone, per finire la terza
relazione da portare in Consiglio.
Quindi respingo il rimprovero che mi viene fatto: non posso
accettarlo in quanto non deriva dalla mia volontà.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK