Consiglio Regionale della Valle d'Aosta - Oggetto del Consiglio n. 1940 del 7 marzo 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1940 del 7 marzo 1991 - Resoconto
OGGETTO N. 1940/IX - Verifica dei parametri degli oli
combustibili utilizzati in Valle in vista di un controllo
dell'inquinamento atmosferico. (
Interrogazione)
Presidente
- Do lettura dell'interrogazione presentata
dai Consiglieri Mafrica e Cristina Monami:
INTERROGAZIONE
Avuta notizia che in numerosi condomini di Aosta sarebbero stati
registrati problemi di combustione dei fluidi (nafta e gasolio)
usati nei bruciatori, a causa di una insufficiente fluidità degli
stessi (in particolare per la nafta) e per l'alto tenore di
paraffine presenti nei combustibili;
i sottoscritti Consiglieri regionali del gruppo PCl-PDS
interrogano
l'Assessore competente per sapere:
1) chi e in quale modo verifica, anche ai fini di un necessario
controllo dell'inquinamento atmosferico, i parametri degli oli
combustibili utilizzati in Valle;
2) quali iniziative possono essere prese per evitare gli
inconvenienti sopra descritti.
Presidente
- Ha chiesto di parlare l'Assessore alla
Sanità e Assistenza Sociale Beneforti, ne ha facoltà.
Beneforti (DC)
- Per dare la risposta all'interrogazione
dei Consiglieri Mafrica e Monami occorre premettere che ai sensi
del decreto presidenziale 22.12.1970, n. 1391, i parametri di
riferimento per il controllo degli oli combustibili nafta e
gasolio, sono, per i primi, il contenuto di zolfo e la viscosità,
per il secondo il contenuto di zolfo solamente.
Su tali combustibili sono previsti due tipi di controlli: uno di
natura fiscale ed uno volto ad evitare eventualmente inquinamento
atmosferico.
I primi sono effettuati ai sensi della legge 2 luglio 1957, n.
474, dall'UTIF presso i produttori, e a campione presso le
strutture di distribuzione.
I secondi sono effettuati ai sensi del DPR 1391/70, dall'USL
della Valle d'Aosta, su campioni prelevati dai vigili del
fuoco.
Nell'evidenziare che la vigilanza in materia, come già
precisato, spetta ai vigili del fuoco, i quali hanno altresì
competenza in materia di controllo sugli impianti termici, la cui
cattiva conduzione è sovente causa di inquinamento, nonchè in sede
preventiva, si ritiene, come già più volte espresso, che
particolare attenzione venga posta all'utilizzazione di determinati
combustibili che, sia pure dal punto di vista economico più
favorevoli, comportano problemi di inquinamento maggiori.
Si ritiene inoltre che debba essere maggiormente effettuato il
controllo successivo alle emissioni, la cui competenza, ai sensi
dell'art. 153 del T.U. delle leggi provinciali e comunali e degli
artt. 216 e 217 del T.U. della legge sanitaria, spetta alle
autorità municipali.
Presidente
- Ha chiesto di parlare il Consigliere
Mafrica, ne ha facoltà.
Mafrica (PCI-PDS)
- Mi pare di capire che i controlli
siano affidati ad organi diversi e che la Regione non abbia
direttamente possibilità di intervento; quindi qui c'entrano i
vigili, l'UTIF e i comuni.
Poiché però il problema esiste e ci sono lamentele da parte
degli inquilini dei condomini che sono costretti ad usare questi
oli minerali, che hanno insufficiente fluidità e che provocano
anche problemi di inquinamento, credo che la Giunta regionale
potrebbe almeno fare una raccomandazione a tutti gli organi
preposti perché, per quanto di loro competenza, intervengano. Lo
scopo dell'interrogazione è quello di portare una certa
sensibilizzazione su questo problema.
Credo che se l'Assessore scrive ai diversi organi segnalando
l'esistenza di questo problema, e se la III Commissione verifica
quanto le è stato attribuito da una mozione approvata da questo
Consiglio in materia di utilizzazione di nafta all'interno della
città di Aosta, può darsi che qualche risultato si ottenga.
Abbiamo voluto segnalare questo problema aggiuntivo e crediamo
che in qualche modo debba essere seguito.
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK