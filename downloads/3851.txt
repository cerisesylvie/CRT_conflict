Consiglio Regionale della Valle d'Aosta - Oggetto del Consiglio n. 124 del 11 marzo 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 124 del 11 marzo 1981 - Resoconto
OGGETTO N. 124/81 - COMUNICAZIONE DEL PRESIDENTE SU UNA
INIZIATIVA PER MODIFICARE IL DISEGNO DI LEGGE STATALE SUL
FINANZIAMENTO PUBBLICO DEI PARTITI POLITICI.
Presidente
- Colleghi Consiglieri io ho una brevissima
parentesi; la faccio qui anche se non è un oggetto all'ordine del
giorno.
Riguarda la proposta avanzata questa mattina dal Collega Viberti
di manifestare con un ordine del giorno, con una presa di
posizione, l'intenzione del Consiglio regionale di attirare
l'attenzione del Parlamento, nel momento in cui sta discutendo la
legge riguardante il contributo al finanziamento dei partiti
politici, su alcuni principi che una legge statale di iniziativa
regionale aveva a suo tempo prefissato.
Alcuni di voi (Viberti, Tonino, Nebbia, De Grandis, Martin,
Fosson, Lustrissy) hanno firmato l'ordine del giorno da discutersi
domani con il Presidente della Giunta e da iscrivere poi in via di
urgenza: la firma di tutti i Capigruppo era la prova di questa
volontà.
Io mi sono fatto premura di sottoporre al Collega Viberti un
vizio che, secondo me, ha questo ordine del giorno e quindi ne
parlo di qui proprio perché tutti i sottoscrittori, se lo
accettano, dovrebbero firmare un testo diverso.
Nel testo che avete sottoscritto, che quindi impegna i
rispettivi Gruppi, si intende sollecitare i Parlamentari Valdostani
e la Giunta regionale a far presente al Parlamento la necessità di
tenere in considerazione la Legge regionale 14.11.78. Però la legge
statale di iniziativa regionale 14.11.78 è decaduta, perché sono
state sciolte le Camere nel 1979.
Dovevate quindi elaborare un'altra legge statale di iniziativa
regionale dopo il 1979, perché allo stato attuale né alla Camera né
al Senato esistono iniziative di questo genere.
Per cui la mia proposta sarebbe questa: mantenere ugualmente
nell'ordine del giorno il richiamo ai provvedimenti adottati dal
Consiglio regionale, cioè la deliberazione 267 del 30 giugno 1977 e
la Delibera Consiliare con cui si approvava la legge statale di
iniziativa regionale, però la parte dispositiva del testo, dovrebbe
essere così formulata:
"di invitare i Parlamentari valdostani -
omettendo la Giunta che in questo caso non avrebbe una funzione
diretta - affinché si adoperino per far introdurre durante la
discussione in Parlamento i principi a cui si ispirava, a suo tempo
la proposta di legge statale di iniziativa regionale di cui in
premessa".
Questo perché penso che sarebbe assurdo che noi ci
richiamassimo, o richiamassimo i Senatori e i Deputati della
Repubblica ad una nostra iniziativa legislativa che è partita dal
Consiglio Regionale, quando dobbiamo sapere - e lo sappiamo per cui
non facciamo questo errore - che con lo scioglimento delle Camere
del 1979 questo provvedimento di nostra iniziativa è decaduto.
Però siccome è esistito ed esiste noi ci richiamiamo a quei
principi e a quelle, diciamo così, regolamentazioni che avevamo
previsto con quella iniziativa.
Se siete d'accordo io farei ribattere il testo in questo senso,
e poi chiederei nuovamente ai Colleghi che hanno già firmato il
primo testo di firmare il secondo.
Mi sono permesso di dirlo qui, perché altrimenti avrei dovuto
dirlo ad uno ad uno a ciascuno dei firmatari precedenti.
Visto che non ci sono obiezioni, nell'ordine del giorno che
voteremo domani mattina ci rifaremo ai principi che abbiamo
manifestato, ma non alle leggi, perché siamo perfettamente
coscienti che con lo scioglimento delle Camere questi provvedimenti
sono decaduti, né sono stati ripresentati al Consiglio Regionale.
Mi sembra che ci sia una proposta di questo tipo che giace alla
Commissione Affari Generali, comunque non sono state votate, da
parte del Consiglio, altre iniziative in questo senso. Perciò ci
rifacciamo a quei principi e non ad altri documenti votati dal
Consiglio regionale dopo le nuove elezioni del 1979.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK