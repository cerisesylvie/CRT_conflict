Consiglio Regionale della Valle d'Aosta - Oggetto del Consiglio n. 420 del 24 marzo 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
LINGUA FRANCESE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 420 del 24 marzo 2021 - Resoconto
OGGETTO N. 420/XVI - Interrogazione: "Validità
dell'accertamento della lingua francese ai fini dell'assegnazione
delle reggenze di cui alla DGR 140/2021 e della partecipazione alle
procedure concorsuali".
Bertin (Presidente) -
Possiamo passare al punto 8
dell'ordine del giorno. Per la risposta il presidente Lavevaz, ne
ha facoltà.
Lavevaz (UV) -
Si chiede con questa interrogazione quale
sia stata la procedura di verifica della validità dell'accertamento
della lingua francese ai fini dell'assegnazione delle reggenze, di
cui alla DGR 140 del 2021, e quali siano i riferimenti normativi
e/o regolamentari ai fini della verifica di cui al punto
precedente. Per quanto riguarda l'aspetto normativo, gli incarichi
dirigenziali di reggenza possono essere conferiti, ai sensi
dell'articolo 26 comma 2 della legge regionale 22 del 2010, a
funzionari di categoria D a tempo pieno in possesso dei requisiti
per l'accesso alla qualifica unica dirigenziale, che sono stabiliti
dall'articolo 18 della medesima legge, e infine a condizione che
alla data di affidamento sia stata prevista la procedura
concorsuale quale modalità di copertura del posto dirigenziale
vacante. Si tratta quindi di incarichi di natura temporanea
conferiti a funzionari a tempo pieno indeterminato già in servizio
presso la Regione e pertanto il requisito dell'accertamento della
conoscenza della lingua francese, per il conferimento degli
incarichi dirigenziali di reggenza di cui alla deliberazione della
Giunta regionale n. 140, è stato ritenuto soddisfatto dai
partecipanti appartenenti alla categoria D.
Si chiede poi se corrisponda al vero che gli accertamenti
superati dai dipendenti a tempo indeterminato prima del primo
giugno 2002 non conservino validità permanente ai fini della
partecipazione ai concorsi, ovvero siano da considerarsi scaduti
per decorso del termine di validità degli stessi. Per quanto
riguarda questo aspetto la copertura a tempo indeterminato di posti
dirigenziali vacanti avviene, per contro, con procedura selettiva
pubblica per esami, disciplinata dall'articolo 39 del regolamento 1
del 2013 e, per quanto non espressamente previsto, dalle norme del
capo I del medesimo regolamento, in quanto compatibili. La
ricognizione e l'esame della disciplina vigente in materia di
accertamenti linguistici, ai fini dell'assunzione delle varie
qualifiche funzionali, hanno portato il dipartimento del personale
a ritenere privi di validità permanente e conseguentemente scaduti
di validità gli accertamenti linguistici superati presso la Regione
e gli altri enti del comparto prima del primo giugno 2002, data di
prima applicazione della deliberazione della Giunta regionale n.
4660 del 3 dicembre 2001, che ha stabilito modalità di svolgimento
e i criteri di valutazione unitari per tutti gli accertamenti
linguistici svolti negli enti del comparto. Questa determinazione è
già stata recepita nei bandi di concorso approvati nel 2020.
Le richieste di chiarimento circa l'applicabilità di tale
disciplina, pervenuta al dipartimento personale e organizzazione a
seguito della nota a firma del dirigente della struttura gestione
del personale e concorsi, volta ad informare di quanto precede i
funzionari in possesso dei requisiti per la partecipazione ai
concorsi per la copertura dei posti dirigenziali di futura
attivazione, sono stati a ogni buon conto ritenuti meritevoli di
considerazione e di ulteriore approfondimento, del cui esito si
darà informazione agli interessati in caso di modifica delle
determinazioni precedentemente assunte.
Presidente -
Per la replica il consigliere Aggravi, ne ha
facoltà.
Aggravi (LEGA VDA) -
Questa interrogazione è forse se non
erro la quarta o quinta puntata della vicenda relativa
all'assegnazione delle reggenze, più in generale di quella che è la
riorganizzazione, o meglio, l'organizzazione della struttura
regionale. Io cito la delibera 140 nella prima domanda e prendo
atto appunto della risposta tecnica alla domanda uno e due,
riguardo a quello che è avvenuto e sulla 140 sappiamo che ci sono
delle procedure che sono sostanzialmente in corso di espletamento,
perché, se non erro, mancano ancora alcune delibere o forse le
ultime che sono state fatte dalla Giunta sono recenti.
Questa interrogazione però ha come suo cuore la domanda numero
tre, perché vede, anche un po' scherzosamente da una sua collega
una volta mi è stato detto che ero un po' confuso, però io penso
che ci sia una confusione abbastanza notevole all'interno
dell'Amministrazione, e mi spiace, rispetto a quella che era la
valutazione e la validità dell'accertamento della lingua francese,
che non è una banalità all'interno del nostro sistema organizzativo
e di autonomia.
Io voglio soltanto leggere, a fronte della risposta che lei mi
ha dato, perché poi è un argomento estremamente tecnico, quello che
è l'articolo 43 comma 2 del regolamento 1 che giustamente lei ha
citato e sinceramente non riesco ancora a capire, e mi è abbastanza
farraginoso il ragionamento, del perché si citi all'interno di
comunicazioni emesse dalla struttura del personale il regolamento
del 1996. L'articolo 43 dice al comma 2 che l'accertamento della
conoscenza della lingua francese e italiana, superato presso
l'Amministrazione regionale, in uno degli enti di cui all'articolo
1, ovviamente gli enti del comparto, valido alla data di entrata in
vigore del presente regolamento conserva validità permanente
nell'ambito del comparto unico.
Lei giustamente ha citato i bandi. Ci sono due bandi, uno per
esami e uno per titoli, relativamente se non erro al Corpo
valdostano dei vigili del fuoco, dove all'interno delle valutazioni
fatte, per quello che riguarda la validità del francese c'è una
netta differenza, ovvero c'è in uno una precisazione che nell'altro
non troviamo. In quello per titoli troviamo che la validità
permanente per il personale assunto a tempo indeterminato, e si
cita il regolamento del 1996, a condizione che le prove siano
espletate nel rispetto dei criteri e delle modalità delle
valutazioni stabilite con deliberazione della Giunta e qua si cita
gli accertamenti superati a partire dal giugno 2002. Però in quello
per esami non si trova.
Ora, al di là del fatto che non si capisce un diverso
trattamento laddove appunto si emettono questi bandi, ma
soprattutto nelle comunicazioni che ora per brevità non vado a
riportare completamente. In una, che poi è quella più misteriosa,
ma questa la cito perché lei l'ha citata nella sua risposta, si
dice che tutte le richieste di comprensione, se un soggetto dovesse
o no sostenere, soggetto che deve ricoprire una reggenza, l'esame
di francese o comunque un requisito di francese, siano meritevoli
di opportuna considerazione e ulteriore approfondimento di cui si
darà successiva informazione agli interessati, qualora ciò dovesse
determinare la rettifica delle indicazioni oggetto della precitata
nota, cioè un'altra nota di marzo. Allora io penso che qua ci sia
una notevole confusione nelle interpretazioni, nelle valutazioni e
nelle considerazioni di regolamenti, anche che sono stati superati
perché, ripeto, ho citato il regolamento del 2013, non capisco
perché ancora in numerose parti di una comunicazione si parli del
regolamento del 1996.
Immagino che chi è a casa non abbia capito sostanzialmente nulla
di quello che ci siamo detti, ma resta il fatto che c'è una
confusione che va compresa, e chi deve comprenderlo penso e me lo
auguro sia colui o colei che ricoprirà la funzione di coordinatore
del personale, perché altrimenti abbiamo, sulla base di bandi o di
delibere che fanno normativa, perché la 140 purtroppo fa normativa,
e questo lo voglio ribadire visto che l'ho già detto, una
confusione notevole e soprattutto può rischiare di generare delle
differenze nei punti di partenza per concorsi o assegnazioni
future. Pensateci.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK