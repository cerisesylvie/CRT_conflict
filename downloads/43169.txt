Consiglio Regionale della Valle d'Aosta - Oggetto del Consiglio n. 597 del 26 maggio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 597 del 26 maggio 2021 - Resoconto
OGGETTO N. 597/XVI - Interrogazione: "Notizie in merito alla
soluzione dei conflitti relativi al confine
italo-svizzero".
Bertin (Presidente) -
Passiamo al punto n. 8 dell'ordine
del giorno. Per la risposta, ha chiesto la parola il presidente
della Regione Erik Lavevaz, ne ha facoltà.
Lavevaz (UV) -
Si chiede con questa interrogazione:
"quali siano le azioni poste in essere con il Governo centrale su
questo tema e se vi siano stati riscontri da parte del Governo
italiano e/o svizzero". Su questo tema non posso che ribadire
quanto già espresso in una simile iniziativa durante il Consiglio
regionale del 10 febbraio scorso nel quale avevo sottolineato come
la soluzione sostanzialmente fosse già stata individuata nel
2016... diciamo il percorso di soluzione, quando, a seguito delle
iniziative che la Presidenza della Regione di allora con la
Commissione mista per la manutenzione del confine italo-svizzero...
si era pronunciata favorevolmente su una possibile soluzione
condivisa peraltro con i Comuni di Valtournenche, di Ayas e di
Zermatt, che compensava in qualche modo la cessione dell'area su
cui insistono sostanzialmente il rifugio delle guide, il fabbricato
della Scuola di sci del Cervino e la stazione di arrivo della
funivia del Plateau con un'area nel comune di Ayas sulla Gobba di
Rollin, con una sorta di scambio sostanzialmente che andasse a
compensare il nuovo riconfinamento sull'area italiana.
La conclusione, come era già stato detto, quindi esula dalle
competenze regionali e compete invece alle Autorità statali e
confederali. Sottolineo anche che dal 2016 ad oggi non ci sono
state particolari problematiche relativamente alla gestione
dell'area interessata, però condivido sul fatto che bisogna trovare
una soluzione che sia definitiva, per quanto definitiva possa
essere perché sappiamo essere un confine comunque che segue la
cresta del ghiacciaio e che quindi potrebbe anche modificarsi di
nuovo nei prossimi decenni.
Su questo il senatore Lanièce si è attivato anche lui per
sollecitare una risposta definitiva da parte del Governo su questi
aspetti, ma ad oggi, rispetto a febbraio, non ho aggiornamenti
particolari.
Presidente -
Ha chiesto la parola il consigliere
Rollandin per la replica, ne ha facoltà.
Rollandin (PA) -
Ho voluto riprendere questo tema, che è
un tema molto delicato che è stato sottovalutato da più anni. Lei
ha fatto un riferimento al 2016, poi ho presentato questa richiesta
a febbraio, siamo a giugno fra un po' e nulla si è mosso.
Ora, voi capite che così alla fine ci troveremo con la sorpresa
di trovare che la Svizzera, di fatto, mette a sua disposizione il
rifugio fatto, gestito dalle guide del Cervino, che hanno speso
tempo e denaro, e noi stiamo lì a guardare. Capisce che non è molto
elegante di pensare che dal 2016 poi non si è più fatto niente, da
febbraio non si è fatto niente; capisce anche lei che è un po'
difficile da immaginare che questo si guarisca da solo, tanto più
che, come lei ha detto, la questione collegata allo scioglimento
del ghiaccio è un dato oggettivo che porterà a dare comunque
ragione - lo diciamo a bassa voce - agli Svizzeri secondo il
dettato iniziale. O ci muoviamo adesso a trovare una soluzione, che
in qualche modo blocchi la situazione e non sia collegabile al
ghiaccio che scioglie, sennò rischiamo obiettivamente di perdere un
gioiello della nostra montagna, che, tra l'altro, è
frequentatissimo, è uno dei punti di riferimento sia per noi che
per gli Svizzeri ed è la ragione per cui gli Svizzeri naturalmente
non mollano, ma se noi non ci muoviamo, è probabilmente facile fare
la previsione che il tutto passi globalmente alla Svizzera, con
tutti i danni che ne conseguono.
La pregherei quindi francamente di dare un segnale di essere
anche noi interessati, preoccupati... ma oggettivamente se
gentilmente ci sono lettere o qualcosa, chiedo che possano essere
in qualche modo messe a disposizione anche nostra per capire che
cosa succede.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK