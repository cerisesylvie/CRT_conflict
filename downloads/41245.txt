Consiglio Regionale della Valle d'Aosta - Oggetto del Consiglio n. 405 del 19 febbraio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Istituzioni scolastiche
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 405 del 19 febbraio 2019 - Resoconto
OGGETTO N. 405/XV - Interrogazione a risposta immediata:
"Decisioni assunte in merito all'organizzazione dell'Istituto
superiore di studi musicali della Valle d'Aosta".
Rini (Présidente)
- Point 3.02 à l'ordre du jour, per
l'illustrazione la parola alla collega Pulz.
Pulz (ADU VDA)
- Lo scorso 20 dicembre 2018 avevamo già
richiamato l'attenzione del Consiglio regionale sull'Istituto
superiore di studi musicali della Valle d'Aosta -
Conservatoire
de la Vallée d'Aoste, nel corso dell'autunno era, infatti, stato
avviato l'iter per la statizzazione degli istituti musicali
pareggiati, istituzioni che, insieme ai conservatori statali, si
dedicano all'alta formazione artistica e musicale. Tale iter
coinvolge il Ministero dell'Istruzione, dell'università e della
ricerca, di concerto con il Ministero dell'Economia e delle
Finanze, mediante accordi di programma, stipulati con le Regioni e
gli enti locali.
La notizia, per la quale torniamo ora a riportare
l'attenzione sul conservatorio valdostano, è che il ministro Tria
l'8 febbraio scorso, quindi di recente, ha firmato due decreti che
stanziano le risorse e stabiliscono i criteri per la statizzazione
delle istituzioni AFAM. Tali istituzioni storiche vengono così
riconosciute ufficialmente dallo Stato come parte integrante del
sistema formativo, uscendo finalmente dal limbo dell'incertezza e
della precarietà.
Con la statizzazione, la spesa maggiore relativa agli
stipendi del personale passa interamente a carico dello Stato, con
Regioni ed enti locali che continuano ad assicurare l'uso degli
spazi e degli immobili, quindi noi chiediamo all'Assessore alla
istruzione, università e ricerca e politiche giovanili quali
decisioni siano state prese nel frattempo appunto per
l'organizzazione dell'Istituto superiore di studi musicali della
Valle d'Aosta, anche in base al parere dei docenti con cui il 20
dicembre scorso aveva dichiarato che si sarebbe voluta
confrontare.
Presidente
- Per la risposta, la parola all'assessore
Certan.
Certan (ALPE)
- Grazie, collega Pulz. Richiamo i
contenuti della risposta all'interpellanza da me fornita in data 20
dicembre per confermare che in questi due mesi non sono state
assunte decisioni a proposito dell'istituto musicale, poiché si era
in attesa che i decreti annunciati fossero pubblicati. Posso
peraltro anticipare che ho fissato per il 28 febbraio prossimo un
incontro con il direttore dell'istituto musicale, il professor
Meucci e intendo incontrare anche la professoressa Lagnier, che è
la Presidente del
Conservatoire
e legale
rappresentante del Conservatoire e presiede il C.d.A. e anche il
Consiglio accademico.
Nel corso dell'incontro con il professor Meucci, speriamo di
poter analizzare i decreti del Ministro dell'Economia che, secondo
i comunicati stampa, dovrebbero stanziare le risorse, come ha
ricordato lei, e stabilire i criteri per la statizzazione in
relazione al fatto che anche il professor Meucci fa parte di una
commissione ministeriale - il ministro Bussetti ha costituito
diverse commissioni a seconda dei diversi indirizzi della ricerca -
e, durante l'incontro, avrò modo di conoscere quali sono gli
orientamenti maturati anche a livello ministeriale, seguiranno poi
le valutazioni politiche in sede regionale, che non potranno
prescindere da un'attenta valutazione delle conseguenze di
un'eventuale statizzazione, ovvero dall'individuazione di
soluzioni, anche intermedie, e di condivisioni.
Ricordo a tal proposito che nel 2006 furono fatte chiare
scelte in Valle d'Aosta riguardo al Conservatoire, che è stato
regionalizzato, bisognerà quindi fare valutazioni molto serie
legate anche al fatto che in questi anni il Conservatoire ha avuto
un'evoluzione a livello d'iscritti, passando da quattrocento a
duecento, ma soprattutto riguardo al fatto che da dodici anni
praticamente la Valle d'Aosta ha il suo Conservatoire con le regole
che oggi il Ministero definisce, ma noi queste linee le abbiamo
avute con la norma di attuazione, la 136 del 2007, e questo era già
stato definito.
Quindi credo che sia importante valutare e anche analizzare
questi dodici anni in cui la Valle d'Aosta ha anticipato questi
decreti. In questi termini, con la prossima settimana, penso che
faremo il punto della situazione.
Présidente
- Pour la réplique, la parole à
la collègue Pulz.
Pulz (ADU VDA)
- Ringraziamo l'Assessore per la risposta,
la nostra preoccupazione, voglio sottolinearlo, nasce dal
riconoscimento del grande ruolo svolto in Valle d'Aosta dal
Conservatorio e anche dalla SFOM, sebbene non rilasci titoli
spendibili a livello professionale. Proprio per permettere al
conservatorio di continuare a lavorare con grande professionalità e
serenità, è necessario che l'Amministrazione regionale prenda
presto una posizione netta e chiara e offra risposte in merito alle
possibili soluzioni.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK