Consiglio Regionale della Valle d'Aosta - Oggetto del Consiglio n. 2308 del 27 giugno 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2308 del 27 giugno 1991 - Resoconto
OGGETTO N. 2308/IX Consulta regionale per la condizione
femminile - Approvazione del programma di attività per l'anno 1991
- Approvazione ed impegno di spesa.
Errore. L'origine riferimento non è stata trovata.
Presidente
Do lettura della proposta di deliberazione
iscritta al punto 35 dell'ordine del giorno.
Deliberazione Il Consiglio
- richiamata la legge regionale 23 giugno 1983, n. 65;
delibera
1°) di approvare il sottoriportato programma di attività
predisposto per l'anno 1991 dalla Consulta regionale per la
condizione femminile, la quale prevede in particolare di:
- esaminare la possibilità di creare una Commissione regionale
per le pari opportunità;
- predisporre iniziative per la conoscenza della legge nazionale
sulle pari opportunità;
- richiedere un corso per la preparazione di operatori di parità
da inserire negli enti locali e negli impieghi pubblici;
- favorire iniziative atte a migliorare la conoscenza dei
diritti delle donne lavoratrici, sia per quanto riguarda la
legislazione che l'igiene e sicurezza nell'ambiente di lavoro;
- in collaborazione con l'agenzia del lavoro predisporre un
corso di retravailler e una ricerca sul lavoro femminile, per
aggiornare i dati raccolti in precedenza dalla Consulta;
- proseguire il lavoro con la consigliera regionale Cristina
Monami sul problema dei tempi e attivarsi per far conoscere la
proposta di legge nazionale sul tema;
- proseguire con seminari e corsi di aggiornamento diretti alle
donne che già operano nelle istituzioni e a quelle che vorrebbero
avvicinarsi alla politica;
- organizzare incontri con esponenti della cultura femminile, in
particolare sulla pace, la non violenza e la proposta di
inserimento delle donne nell'esercito;
- organizzare incontri con donne appartenenti a paesi che stanno
attraversando difficili momenti storici per sensibilizzare la
popolazione valdostana sulle loro problematiche;
- avviare una riflessione sulla necessità di cambiamento del
nostro modello di sviluppo, messo in discussione dalle ultime
vicende internazionali;
- studiare e proporre iniziative in favore degli immigrati extra
comunitari, in particolare per le donne;
- predisporre iniziative e proposte per creare strutture di
quartiere e per riattivare e potenziare l'attività dei consultori
in Valle rela-tivamente ai minori e ai soggetti in stato di disagio
e agli anziani;
- predisporre proposte e sottoporre richieste agli organi
competenti per l'assistenza agli anziani malati cronici; la
prevenzione delle malattie ereditarie la creazione di un secondo
centro per handicappati gravi e di un servizio di assistenza
domiciliare; la tutela della partoriente e dei bambini in ospedale;
la promozione di corsi per qualificare maggiormente la
professionalità degli operatori anche volontari nei servizi
socio-sanitari; iniziative per promuovere l'educazione sessuale
nelle scuole e sul territorio, per la procreazione responsabile,
come prevenzione alla violenza, per una vita sessuale basata sul
rispetto proprio e altrui; l'istituzione di una sezione staccata
del Tribunale dei Minori di Torino;
- portare a conclusione le iniziative già intraprese nel 1990,
quali: la campagna di informazione sui problemi dell'abuso di
alcool; la diffusione nel territorio del libretto "Diritto e
Rovescio" sul diritto di famiglia; la spedizione e distribuzione
dell'opuscolo informativo sui servizi per i tossicodipendenti in
Valle; le iniziative per le donne operate di tumore al seno.
Per la realizzazione del programma si prevede una spesa
complessiva di lire 70.000.000, così ripartita:
- pubblicazioni diverse
lire 10.000.000
- manifestazioni culturali
lire 5.000.000
- organizzazione di conferenze, seminari e convegni
lire 20.000.000
- predisposizione di indagini
lire 25.000.000
- partecipazione a convegni
lire 4.000.000
- incontri sul territorio regionale
lire 6.000.000
2°) di approvare e di impegnare la spesa di lire 70 milioni per
il finanziamento del programma di attività della Consulta regionale
per la condizione femminile per l'anno 1991 che graverà sul Cap.
20050 (Finanziamento del programma annuale di attività della
Consulta regionale per la Condizione femminile) del bilancio di
previsione per l'anno 1991 che presenta la necessaria
disponibilità;
3°) di stabilire che per la liquidazione delle spese si
provvederà su richiesta della Presidenza del Consiglio previa
presentazione della documentazione relativa alle spese vistata
dalla Presidente della Consulta.
Presidente
Ha chiesto la parola il Consigliere
Faval; ne ha facoltà.
Faval (UV)
Merci, monsieur le Président. Je
m'adresse à votre courtoisie pour vous demander de rappeler à
monsieur le Président du Gouvernement, quand il viendra, que je
n'ai toujours pas eu de réponse aux questions que je lui ai posées
hier soir...
(...Interruption...)
...Il avait dit "
in mattinata
". Le temps est largement
dépassé... Merci, monsieur le Président.
Président
Ce sera fait monsieur le Conseiller.
Colleghi Consiglieri, toccherebbe a me relazionare su questo
oggetto, che però viene inserito tra gli argomenti su cui relaziona
il Presidente del Consiglio proprio perché non c'è un referente più
qualificato e preciso in materia. La documentazione allegata è
quella che ci è stata fornita dalla Consulta.
L'approvazione del programma di attività è stabilita dalla legge
istitutiva della Consulta femminile, in quanto il previsto
stanziamento di 70 milioni annui iscritto a bilancio deve avere una
giustificazione di programmi e di orientamenti per la distribuzione
delle spese nel corso dell'anno.
Non saprei dirvi di più, se non invitarvi a leggere le sette
pagine che compongono il documento che la Consulta sottopone
all'esame del Consiglio.
Ha chiesto la parola il Consigliere Monami Cristina; ne ha
facoltà.
Monami (PCI-PDS)
Anch'io rimando i colleghi
Consiglieri alla lettura delle pagine allegate, ma se mi è
consentito vorrei fare una considerazione ad alta voce.
Qualche tempo fa lo Stato italiano ha provveduto ad emanare
leggi sulle pari opportunità ed è su questo che vorrei riflettere e
vorrei, nei limite del possibile, far riflettere i miei
colleghi.
Se nella primavera del 1991 è opportuno che uno Stato emani una
legge sulle pari opportunità, cioè una legge che sorvegli e
garantisca pari opportunità per tutti, ciò significa che,
nonostante la Costituzione italiana affermi questo principio, in
realtà tale principio costituzionale non è praticamente applicato.
Ecco perché io vorrei che, nell'approvare questi 70 milioni che
vanno alla Consulta regionale, ci si rendesse conto anche che la
Consulta sta operando in termini civili, sociali e culturali in
relazione alla condizione umana di questa Valle.
Presidente
Se nessuno chiede la parola, pongo in
votazione la proposta di deliberazione della quale abbiamo già dato
lettura.
Esito della votazione:
Presenti, votanti e favorevoli: 27
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK