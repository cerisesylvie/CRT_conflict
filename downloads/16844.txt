Consiglio Regionale della Valle d'Aosta - Oggetto del Consiglio n. 140 del 7 ottobre 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ACQUE
Acque pubbliche
Precedente
Successivo
Resoconto integrale del dibattito dell'aula
Oggetto del Consiglio n. 140 del 7 ottobre 1998 - Resoconto
SÉANCE DU 8 OCTOBRE 1998 (APRÈS-MIDI)
OGGETTO N. 140/XI Subconcessione, per la durata di anni trenta
decorrenti dalla data del decreto di subconcessione, al C.I. La
Salle Nord di derivazione d'acqua dal torrente Lenteney, in Comune
di La Salle, ad uso irriguo.
Deliberazione Il Consiglio
Premesso che con domanda in data 25.07.1995 corredata dallo
stato di consistenza delle opere esistenti a firma dott. Agr.
Roberto Gaudio, il Consorzio Irriguo La Salle Nord ha chiesto
all'Amministrazione regionale il rinnovo, in via di sanatoria,
della subconcessione di derivare dal torrente Lenteney, in comune
di La Salle, moduli 0,70 di acqua, nel periodo dal 1° aprile al 30
settembre, per irrigare ha. 137.10.30 di terreni ubicati in comune
di La Salle, già assentita con D.P.G.R. n. 420 in data 29.11.1962 e
scaduta in data 29.11.1992.
Considerato che la richiesta di rinnovo non è stata presentata
entro i termini stabiliti, bensì dopo la scadenza della
subconcessione, la medesima è stata istruita come domanda ex-novo e
quindi assoggettata a tutte le formalità istruttorie previste per
le nuove richieste di subconcessione.
Tenuto presente che:
- Il Magistrato per il Po di Parma, con nota prot. n. 8275 in
data 05.06.1996, ha rilasciato il proprio nulla-osta nei riguardi
idraulici per l'ammissione ad istruttoria della domanda di cui si
tratta;
- l'Autorità di Bacino del fiume Po di Parma, con nota prot. n.
31 in data 01.02.1996, ha espresso parere favorevole ai sensi
dell'art. 3 del D.L. 12.07.1993 n. 275, subordinatamente alla
determinazione del rilascio del minimo deflusso vitale;
- l'avviso di presentazione della domanda 25.07.1995 del
Consorzio Irriguo La Salle Nord è stato pubblicato sul Foglio
Annunzi Legali della Valle d'Aosta n. 6 in data 24.02.1996 e
riprodotto nel n. 92 della Gazzetta Ufficiale della Repubblica
Italiana (foglio inserzioni) in data 19.04.1996 senza dar luogo
alla presentazione di domande incompatibili e concorrenti;
- con ordinanza n. 192 in data 20.05.1996 dell'Assessore ai
Lavori Pubblici è stato disposto il deposito della domanda e del
relativo progetto presso l'Ufficio Concessioni Acque
dell'Assessorato dei Lavori Pubblici della Regione per 15 giorni
consecutivi, decorrenti dal 29.05.1996 a disposizione di chiunque
intendesse prenderne visione nelle ore d'ufficio;
- copia dell'ordinanza è stata affissa per il predetto periodo
di 15 giorni all'Albo Pretorio del Comune di La Salle e copia della
medesima è stata inviata al Consorzio per la Tutela, l'Incremento e
l'Esercizio della Pesca in Valle d'Aosta; al Magistrato per il Po
di Parma; al Ministero dei LL.PP.; alla Sezione Idrografica del Po
di Torino; all'Associazione d'Irrigazione Est-Sesia di Novara;
all'Associazione d'Irrigazione dell'Agro all'Ovest del Sesia di
Vercelli; all'Assessorato dell'Agricoltura, Forestazione e Risorse
Naturali, Servizio S.I.D.S.; all'Assessorato dell'Agricoltura,
Forestazione e Risorse Naturali, Servizio Forestazione;
all'Assessorato dell'Ambiente, Servizio Tutela dell'Ambiente; alla
Prima Direzione del Genio Militare di Torino; all'E.N.E.L. -
Compartimento di Torino; all'Assessorato del Turismo Sport e Beni
Culturali Ufficio Sovraintendenza; all'Autorità di Bacino del fiume
Po di Parma ed al Consorzio Irriguo La Salle Nord;
- la pubblicazione presso il Comune di La Salle, come risulta
dal referto in calce all'ordinanza è avvenuta regolarmente ed ha
dato luogo alla presentazione, da parte delle Associazioni Irrigue
Est-Sesia ed Ovest-Sesia, di due esposti con i quali le suddette
associazioni chiedono che nel disciplinare di subconcessione
vengano inserite le seguenti prescrizioni:
a) devono essere tenute in debito conto le fondamentali esigenze
di approvvigionamento idrico del comprensorio risicolo sotteso ai
canali Naviglio d'Ivrea, Depretis e Farini, soprattutto nella
delicata fase primaverile di sommersione delle risaie, in
considerazione anche del fatto che una miriade di piccole
derivazioni può essere molto influente nei confronti delle portate
derivate dalle grandi derivazioni d'acqua pubblica, in particolar
modo nei periodi di scarsa disponibilità idrica negli alvei dei
fiumi e torrenti;
b) la derivazione della portata dovrà essere sospesa nei periodi
in cui viene a mancare la competenza del Naviglio d'Ivrea, del
Depretis e del Farini;
c) il manufatto di derivazione dovrà essere dotato di apposito
edificio idoneo alla misurazione della portata assentita.
Rilevato che la richiesta del Consorzio è volta ad ottenere il
rinnovo di una subconcessione già regolarmente assentita, senza
arrecare turbative o limitazioni a diritti precostituiti, per la
quale, prima della scadenza non è stata presentata tempestiva
domanda di rinnovo e quindi istruita come domanda ex-novo. Non si
tratta, quindi, di un nuovo prelievo d'acqua che va ad aggiungersi
a quelli già esistenti, con la possibilità di influire
negativamente sulla portata dei canali delle sopra menzionate
associazioni irrigue, pertanto non si è ritenuto di dover inserire,
nel disciplinare di subconcessione, l'imposizione della sospensione
della derivazione qualora venissero a mancare le competenze dei
suddetti canali.
Visto altresì che la visita locale d'istruttoria è regolarmente
avvenuta il 03.07.1996 ed alla medesima, oltre ai funzionari
dell'Ufficio Concessioni Acque dell'Assessorato dei Lavori
Pubblici, sono intervenuti i signori: Ettore Chenevier, presidente
del C.I. La Salle Nord, Heli Tampan, vice-presidente ed il geom.
Larosa Salvatore del Servizio Forestazione dell'Assessorato
dell'Agricoltura, Forestazione e Risorse Naturali, i quali hanno
effettuato il sopralluogo alle località interessate dalla
derivazione ed hanno constatato che i siti corrispondono allo stato
di consistenza delle opere. Il geom. Larosa ha fatto presente che,
in considerazione dell'ubicazione dell'opera di presa, situata tra
due salti rocciosi di notevole entità (circa 50 e 30 metri) appare
superflua la realizzazione della scala di risalita per la fauna
ittica ed ha ravvisato la necessità di adeguare il tratto compreso
tra lo sbarramento di derivazione e la vasca di carico, alle
normative vigenti. I funzionari dell'Ufficio Acque hanno chiesto al
consorzio di presentare il calcolo del minimo deflusso vitale,
integrato dagli elaborati in cui viene indicata la sezione idonea
al passaggio di tale quantitativo d'acqua.
Accertato che in data 01.09.1997 sono pervenute, all'Ufficio
Acque, le integrazioni richieste, dalle quali risulta che il minimo
deflusso vitale ammonta a 66,32 litri/secondo e che per il
passaggio di tale quantitativo d'acqua, la paratoia posta sul fondo
dello sbarramento di derivazione dovrà sempre essere sollevata ad
una altezza di cm. 8 dal fondo, come risulta dal calcolo allegato
alla relazione tecnica integrativa redatta dal progettista dott.
Agr. Gaudio.
Tenuto inoltre presente che:
- l'opera di presa, ubicata a circa quota 1219 m.s.m. consiste
in una traversa in cls. munita di apertura sul fondo, chiusa da una
paratoia della larghezza di mt. 1,40. In sponda sinistra parte una
tubazione che convoglia le acque in una vasca di carico ubicata
poco più a valle, sempre in sponda sinistra;
- l'acqua in eccesso viene restituita nel torrente, mentre
quella prelevata viene convogliata tramite una condotta della
lunghezza di mt. 2491,17, fino al serbatoio di alimentazione
dell'impianto irriguo, situato a quota 1140 m.s.m. presso la
località Prarion;
- l'adduzione dell'acqua avviene grazie alla differenza di quota
tra la presa e la vasca di alimentazione che, rispetto alla Dora
Baltea, sono rispettivamente ubicati in destra e sinistra
orografica;
- la condotta di adduzione scende verso la Dora Baltea,
attraversando il Bois de Plassier, restando a valle dei mayens
denominati Mont-Falcon e Barmaz, attraversa la Dora Baltea alla
quota di 845 m.s.m. e risale costeggiando l'impluvio del torrente
Echarlod, fino alla vasca di carico in località Prarion;
- l'impianto, di tipo manuale, è costituito da una condotta
principale in acciaio D 225 che collega le due vasche. Dal
serbatoio sito a Prarion si dipartono altri due rami, dai quali si
diramano le linee dirette su cui sono inserite le condotte
trasversali con le relative batterie di irrigatori;
- il comprensorio ha una estensione di ha. 137.10.30, la cui
destinazione agricola principale è il prato - pascolo;
Rilevato, quindi, in considerazione di quanto sopra esposto
che:
1) La derivazione risponde allo scopo di provvedere
all'irrigazione di terreni siti in comune di La Salle, la cui
superficie totale ammonta a ettari 137.10.30;
2) La quantità d'acqua da derivare, nella misura di moduli 0,70,
nel periodo dal 1° aprile al 30 settembre di ogni anno, si può
subconcedere avendo riguardo delle condizioni locali, delle utenze
preesistenti e della specie di derivazione realizzata;
3) Durante i trent'anni di esercizio della derivazione, la cui
subconcessione è ora scaduta e cioè a far data dal 1962 (anno del
rilascio della subconcessione), non si sono verificati problemi per
quanto riguarda la quantità d'acqua utilizzata e non sono stati
segnalati danni a terzi;
4) Il minimo deflusso vitale è stato correttamente calcolato
sulla base dei criteri fissati dalla deliberazione del Consiglio
regionale n. 1193/X in data 22.02.1995 ed ammonta a litri/sec.
66,32, che saranno lasciati defluire dalla paratoia posta sul fondo
della traversa di derivazione, tarata ad una altezza di cm. 8 dal
fondo;
5) La dotazione di acqua per ettaro irrigato rientra ampiamente
nella media e può ritenersi, pertanto, ammissibile;
6) La derivazione è razionale, le opere sono tecnicamente
approvabili e non sono di pregiudizio agli interessi pubblici ed a
quelli dei terzi.
Visto infine che il Magistrato per il Po di Parma, con nota n.
16955 del 08.10.1997 ha rilevato che l'istruttoria è stata
regolarmente espletata ed ha espresso parere favorevole
all'accoglimento della richiesta di subconcessione, sotto
l'osservanza delle condizioni espresse nel sottoriportato schema di
disciplinare;
Visto lo Statuto Speciale per la Valle d'Aosta, promulgato con
legge Costituzionale n. 4 del 26.02.1948 e successive norme di
attuazione;
Vista la Legge regionale n. 4 del 08.11.1956;
Vista la Legge n. 36 del 05.01.1994;
Richiamata la deliberazione della Giunta regionale n. 4853 in
data 30.12.1997 concernente l'approvazione del bilancio di gestione
per l'anno 1998 e per il triennio 1998/2000, con attribuzione alle
strutture dirigenziali di quote di bilancio e degli obiettivi
gestionali correlati e di disposizioni applicative, nonché la
circolare n. 2 in data 15.01.1998 (prot. n. 861/5 FIN);
Richiamati i decreti legislativi n. 320/94 e n. 44/98;
Visto il parere favorevole rilasciato dal Direttore dell'Assetto
del Territorio e Infrastrutture di rete nell'ambito
dell'Assessorato del Territorio, Ambiente ed Opere Pubbliche, ai
sensi del combinato disposto degli articoli 13 comma l, lettera e)
e 59, comma 2 della L.R. 45/1995, in ordine alla legittimità della
presente deliberazione;
Visto il parere della III Commissione consiliare permanente;
Delibera
1) di subconcedere, per la durata di anni trenta, decorrenti
dalla data del decreto di subconcessione, al Consorzio Irriguo La
Salle Nord, giusta la domanda presentata in data 25.07.1995, di
derivare dal torrente Lenteney, a quota 1219 m.s.m., in comune di
La Salle, nel periodo dal 1° aprile al 30 settembre, moduli 0,70
(litri al minuto secondo settanta) di acqua per irrigare una
superficie di ha. 137.10.30 di terreni ubicati in comune di La
Salle;
2) di approvare l'allegato schema di disciplinare di
subconcessione;
3) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del legale rappresentante del Consorzio
Irriguo La Salle Nord;
4) di ordinare ed accertare l'introito delle seguenti somme, da
versare presso la Tesoreria dell'Amministrazione regionale:
a) lire 20.000 (ventimila) pari al minimo fissato dall'art. 5
della legge 21.12.1961 n. 1501 e per gli scopi di cui all'art. 11
del T.U. 11.12.1933 n. 1775, a titolo di cauzione, somma che verrà
restituita, ove nulla-osti, al termine della subconcessione;
b) lire 10.000 (diecimila) pari al minimo fissato dall'art 3
della legge 21.12.1961 n. 1501 e per gli scopi di cui all'art. 7
del T.U. 11.12.1933 n. 1775, somma da introitare al capitolo 08800
della parte ENTRATE del bilancio preventivo della regione per il
corrente esercizio finanziario (Canoni per concessioni e
subconcessioni di acque pubbliche e miniere);
c) lire 2.500.000 (duemilionicinquecentomila) quale somma a
disposizione dell'Amministrazione regionale (Ufficio Concessioni
Acque dell'Assessorato dei Lavori Pubblici) per spese di
sorveglianza, esperimenti di portata, collaudo, registrazioni di
atti, eccetera somma da introitare al Capitolo 13500 della parte
ENTRATE del bilancio preventivo della Regione per il corrente anno
finanziario (Gestione fondi per conto terzi per istruttoria domande
e pratiche varie);
5) di stabilire, come specificato nell'art. 9 del disciplinare
di subconcessione, che nessun canone è dovuto dall'utenza,
essendone l'uso irriguo esente, ai sensi dell'ultimo comma
dell'articolo 9 dello Statuto Speciale della Valle d'Aosta,
promulgato con Legge Costituzionale n. 4 del 26.02.1948.
Disciplinare di subconcessione
(Omissis)
Président L'acte en question a reçu l'avis favorable de la
IIIème Commission.
Y a-t-il des interventions? Les Conseillers sont invités à
voter:
Conseillers présents et votants: 29
Pour: 29
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK