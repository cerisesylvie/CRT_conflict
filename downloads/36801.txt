Consiglio Regionale della Valle d'Aosta - Oggetto del Consiglio n. 733 del 25 settembre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Partecipazioni azionarie regionali
NOMINE E INCARICHI DI CONSULENZA E SPECIALI
Nomine
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 733 del 25 settembre 2014 - Resoconto
OGGETTO N. 733/XIV - Reiezione di mozione: "Impegno del
Presidente della Regione ad informare la commissione consiliare
competente circa i criteri di scelta dei candidati per la nomina
nelle società partecipate dalla Regione".
Presidente -
Qualcuno illustra la mozione? La Consigliera
Certan, ne ha la facoltà.
Certan (ALPE) -
Grazie Presidente.
Questa mozione in qualche modo è già stata anticipata
precedentemente, ne abbiamo già un po' parlato, quindi cercherò di
essere un po' rapida, però penso che sia complementare...anzi
l'ordine del giorno che è stato presentato e votato all'unanimità
mezz'ora fa credo che in qualche modo sia complementare a questa. È
chiarissimo comunque che non solo il Consiglio di amministrazione
di Monterosa in questo periodo è a scadenza, ma ci sono i Consigli
di amministrazione di altre società, quali la Pila e la Cervino, e
la nomina di questi Consigli di amministrazione coinciderà con
l'Assemblea dei soci, Finaosta in quell'occasione indicherà le
figure di riferimento, i rappresentanti nel CdA. Mi pare di aver
capito che probabilmente tali nomine sono leggermente slittate e
verranno fatte tra il mese di novembre e quello di dicembre.
Noi, come gruppo ALPE, continuiamo a porre l'attenzione
sull'importanza del ruolo che tali società rivestono nel tessuto
regionale, nella spesa pubblica, dal momento che Finaosta è la
finanziaria regionale e la maggiore azionista e mai come in questo
momento è importante che al vertice - l'abbiamo detto prima e lo
ricordiamo adesso - di tali società siano nominate delle persone
tramite procedure selettive e trasparenti e che ci siano persone
capaci, retribuite in base all'impegno, ma anche in base alle
performance
societarie, e questo è un obiettivo, un punto
che avevamo messo anche nel nostro programma di ALPE. Chiediamo,
proprio per queste ragioni, che la commissione competente sia
concernée
nel momento della scelta e della selezione dei
vertici di queste società.
Ho partecipato spesso alla II Commissione, ho sentito tantissime
volte il Presidente La Torre dire che è necessario e quanto meno
opportuno scegliere percorsi condivisi. Ecco, per noi la
condivisione della
res publica
...perché dovrebbe essere la
condivisione di quella e non di altre cose...è proprio questa:
scegliere insieme criteri per la selezione e la nomina e, come ha
ricordato poc'anzi l'Assessore Marguerettaz, "non bollare qualcuno
e renderlo intoccabile". Noi crediamo che, prima che la maggiore
azionista, Finaosta, proceda alle nomine, sia importante poter
discuterne in commissione. Abbiamo il tempo per confrontarci,
perché sarà solo fra un mese che queste nomine avverranno, quindi
con questa disponibilità...chiediamo di votare questa mozione.
Grazie.
Presidente -
Ci sono richieste di intervento? È aperta la
discussione generale. Qualcuno chiede la parola? Non ci sono
richieste di intervento? Chiudo la discussione generale? La
discussione generale è chiusa. La parola al Presidente
Rollandin.
Rollandin (UV) -
La mozione che è stata presentata non è
complementare all'ordine del giorno e non si integra nemmeno.
L'ordine del giorno aveva una sua specificità, collegata con un
argomento e con la spiegazione che è stata data, è recepita, nel
senso di dire: quando ci sono queste situazioni, come le nomine...è
giusto prendere in esame alcune situazioni che si sono create,
quindi abbiamo fatto un'analisi, che ha portato a dire che il
discorso della possibile allocazione... Con questa mozione, che,
tra l'altro, si inserisce in un momento in cui da una parte è
aperta la discussione sulle partecipate, che dovrà in qualche modo
dire qualcosa sul tema più generale, perché questo dovrebbe
essere...qui si dice:
"a condividerne i criteri e le scelte per
la selezione..."
, noi quindi dovremmo per ogni nomina andare a
creare le premesse per discutere i criteri e le scelte, poi lei
diceva in modo da fare una selezione...cosa facciamo? La selezione?
Quindi un bando e poi facciamo la selezione? Io credo che qui
stiamo andando oltre quello che è il buon senso. Noi questo tipo di
ragionamento non lo condividiamo, condividiamo invece quello su cui
si sta lavorando, come modifica della legge sulle partecipate, in
modo che ci siano delle indicazioni, degli indirizzi su come devono
essere fatte nelle società partecipate, in questo caso le nomine
Finaosta, teniamo conto che per le altre nomine c'è la legge 11,
che dice come vanno presentate le domande, e non c'è selezione:
vengono presentate delle domande, che dicono quali devono essere i
criteri e quello è...non è che qui, per il discorso delle società
Finaosta, dobbiamo andare a fare un nuovo albo, nuovi criteri...no,
non esiste.
Io quindi credo che su questo tema così...noi non riteniamo
oggi, anzi vi chiederemmo di ritirarla e di lasciare che faccia il
suo corso la legge come dovrebbe essere la legge sulle partecipate,
abbiamo detto che dobbiamo fare, su cui condividiamo una serie di
principi, e lì è il caso di discuterne, non di fare
un'estemporanea, dopodiché tutte le volte, per ogni nomina, andiamo
in commissione per discutere se fare la selezione, come...questo
non esiste, mi permetto di dire che è una procedura che noi non
condividiamo. Condividiamo il fatto che si debba arrivare ad una
legge che in qualche modo meglio specifichi quelle che sono le
procedure, quelli che sono i criteri, per arrivare a determinate
definizioni, ma non con questa procedura.
Noi quindi su questa mozione voteremo contro se voi insistete a
mantenerla, altrimenti vi chiediamo di ritirarla, dando la
disponibilità a lavorare affinché la legge sulle partecipate trovi
nel contesto le sue indicazioni che non sono solo di nomine, ma
sono anche di procedure, sono di situazioni di trasparenza, com'è
già stato detto, e tutto il resto che fa parte di quel bagaglio su
cui stiamo lavorando. Per queste ragioni quindi noi non votiamo
questa mozione.
Presidente -
Grazie Presidente. Per la replica qualcuno
chiede la parola? Nessuno chiede la parola? Ha chiesto la parola la
Consigliera Certan, ne ha la facoltà.
Certan (ALPE) -
Sì, grazie Presidente.
Guardi, io non ho detto che questa era complementare all'ordine
del giorno, ho detto il contrario: che era l'ordine del giorno che
completava questo...comunque dubitiamo che la legge sulle società
partecipate sia pronta per quando avverranno queste nomine. Noi
continuiamo a sostenere la validità di questa mozione, non abbiamo
chiesto di fare né graduatorie, né concorso...abbiamo scritto, ed è
chiarissimo il passaggio:
"a condividerne i criteri e le scelte
per la selezione
- se vuole...mettiamo la nomina? -
prima
che Finaosta proceda alle nomine"
. Non ci sembrava strana!
Abbiamo fatto questa mozione, certi quindi di poter condividere
quali erano gli indirizzi, i criteri per poter scegliere questi
vertici; per poter scegliere eventualmente...non abbiamo scritto, a
differenza dell'ordine del giorno, ad esempio, non abbiamo scritto
di scegliere delle persone, ma abbiamo scritto di darci:
"criteri"
e quindi anche indirizzi, perché l'abbiamo sempre
più volte ribadito. La mozione comunque non la ritiriamo e la
votiamo.
Presidente -
Ci sono dichiarazioni di voto? Se non ci
sono dichiarazioni di voto...ha chiesto la parola il Consigliere
Gerandin, ne ha la facoltà.
Gerandin (UVP) -
Merci Président.
Semplicemente per ribadire che per l'Union Valdôtaine
Progressiste il percorso della trasparenza è un percorso che
abbiamo condiviso e nel quale noi crediamo fermamente, su questo
non c'è ombra di dubbio. È vero che in questo momento c'è
comunque...si è preso un impegno, almeno, da parte
del...personalmente anche, tra l'altro...personalmente fissando
delle scadenze da parte del Presidente della II Commissione, e
questo per dire che quello che viene chiesto in questa mozione è
una parte di quell'impegno che è stato preso affinché...in II
Commissione...venga condiviso un metodo, ma che non è solo sulla
votazione o sulla nomina all'interno delle partecipate, ma è legato
anche alla trasparenza della gestione, alla trasparenza delle
procedure, al fatto che queste società partecipate devono essere
dei libri aperti, proprio perché sono partecipate, dove si spende
denaro pubblico... Noi abbiamo portato avanti una battaglia e ci
crediamo, e tutte le volte noi non perdiamo occasione per ribadire
che le partecipate devono essere dei libri aperti, sennò siamo
veramente poco credibili su come si spende il denaro pubblico! Poi
non è importante se il denaro è direttamente delle casse regionali
o della finanziaria regionale, è già stato detto prima, per cui noi
crediamo che ci sia necessità di continuare su questo percorso:
quello delle commissioni, noi ci crediamo nel lavoro delle
commissioni, l'abbiamo già dimostrato anche in occasione del testo
di legge per la riforma degli Enti locali, l'abbiamo ribadito in I
Commissione il fatto che noi riteniamo che debba essere sempre la I
Commissione ad elaborare un testo sulla riforma delle legge
elettorale per i Comuni, crediamo ancora una volta che sia
importante ribadire questo concetto.
Detto questo, noi comunque voteremo quest'ordine del giorno, lo
voteremo proprio perché è una battaglia in cui noi abbiamo creduto
e crediamo nello stesso tempo che questo sia una fetta di quella
battaglia, ma non è una battaglia completa, è una battaglia
sicuramente che deve avere il suo esito, il suo percorso, il suo
punto finale all'interno della II Commissione consiliare.
Presidente -
Ha chiesto la parola il collega Donzel, ne
ha la facoltà.
Donzel (PD-SIN.VDA) -
Giustamente, a seconda delle
diverse sensibilità, ci sono giustamente richiamati momenti di
accelerazione su alcuni temi, come ieri abbiamo visto, sulla
questione magari dei rifiuti c'è una sensibilità che spinge ad
accelerare su...rispetto anche a degli impegni presi. Io vorrei
che, al di là del voto della maggioranza...che forse spero ancora
sia magari di astensione rispetto...e non un voto contro, al fine
di non interferire con un percorso di commissione che con tutti gli
auspici che abbiamo va nella direzione di trovare una soluzione, un
accordo su un tema così delicato, perché se ogni volta che facciamo
un passo avanti poi ne facciamo tre indietro, non andiamo da
nessuna parte! Insomma, dietro a queste commissioni partecipate, in
generale alla questione di come sono formati i CdA c'è una
battaglia che dura da anni, che ha riguardato impegni presi e poi
non mantenuti rispetto a tutta una discussione sui compensi,
eccetera. Adesso è in campo una legge...l'idea di lavorare intorno
ad una legge molto importante e quindi i principi contenuti in
questo documento sono i nostri...quelli che vogliono la
trasparenza, la chiarezza, però l'obiettivo è di scriverli insieme;
se invece creiamo le condizioni per cui non si può più scrivere
neanche questa legge, torniamo allo
status quo
, alle
contrapposizioni sterili. Io quindi spero che il fatto che
un'affermazione di principio, che può essere di indirizzo, di aiuto
ai lavori della commissione, ecco, non diventi poi il
casus
belli
per dire: "non fate nulla", ma si mantenga in piedi il
principio di un lavoro...e si legga questo come un'accelerazione da
dare ai lavori della commissione - mi rivolgo soprattutto al
Presidente -, interpretare la necessità di un lavoro e di
un'accelerazione a quei lavori.
Presidente -
Grazie Donzel. Ci sono altre richieste di
intervento? Non ci sono altri interventi? Mettiamo in votazione? Ci
sono richieste? Rollandin, prego.
Rollandin (UV) -
Credo che le considerazioni fatte dal
collega Donzel vadano nella logica di non interpretare un certo
voto o comunque di tener conto di quello che è un percorso, quindi
proprio per evitare che ci siano fraintendimenti...
(interruzione di un Consigliere, fuori microfono)
...no, ma, per evitare che ci siano fraintendimenti, ci
asteniamo.
Presidente -
Ci sono altri interventi? Mettiamo in
votazione. La votazione è aperta. La votazione è chiusa.
Risultato:
Presenti: 33
Votanti: 15
Favorevoli: 15
Astenuti 18 (Baccega, Bianchi, Borrello, Farcoz, Follien,
Fosson, Isabellon, La Torre, Lanièce, Marguerettaz, Marquis,
Péaquin, Perron, Restano, Rini, Rollandin, Testolin, Marco
Viérin)
La mozione viene respinta.
Punto 51.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK