Consiglio Regionale della Valle d'Aosta - Oggetto del Consiglio n. 879 del 6 ottobre 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AGRICOLTURA
Bonifica, miglioramenti e riordino fondiario
Precedente
Successivo
Resoconto integrale del dibattito dell'aula
Oggetto del Consiglio n. 879 del 6 ottobre 1999 - Resoconto
OGGETTO N. 879/XI Approvazione dell'esecuzione diretta, con
spese a totale carico del Bilancio regionale, dei lavori di
realizzazione del 4° lotto dell'impianto di irrigazione a pioggia
automatizzato nel comprensorio del Consorzio di miglioramento
fondiario "Charvensod" nel comune omonimo ai sensi dell'articolo 7,
comma 6, della legge regionale 6 luglio 1984, n. 30.
Deliberazione Il Consiglio
Richiamato l'articolo 7, 6° comma della legge regionale del 6
luglio 1984, n. 30 e successive modificazioni che recita: "Qualora
le opere siano di rilevante importanza ai fini
dell’esercizio dell’agricoltura, su
richiesta dei Consorzi e previa verifica tecnico economica
effettuata dalla commissione tecnica prevista
dall’articolo 19 del Regolamento regionale 7/1994,
possono essere eseguiti dalla Regione, con spese a totale carico
del bilancio regionale";
Rilevato che il Presidente del Consorzio di Miglioramento
Fondiario "Charvensod", in data 30 dicembre 1998, ha presentato
domanda per il finanziamento e l’esecuzione, con
spesa a totale carico del bilancio regionale, dei lavori di
realizzazione del 4° lotto dell’impianto di
irrigazione a pioggia automatizzato nel comprensorio del consorzio
di miglioramento fondiario "Charvensod" nel Comune omonimo;
Considerato che il geom. Lucianaz Maurizio con studio in Aosta,
tecnico incaricato dal Consorzio di Miglioramento Fondiario
"Charvensod", ha fatto pervenire il progetto esecutivo con
l'indicazione dei lavori necessari per la realizzazione del 4°
lotto dell’impianto di irrigazione a pioggia
automatizzato nel comprensorio del Consorzio di Miglioramento
Fondiario "Charvensod" nel Comune omonimo che prevede una spesa
complessiva di L. 1.733.880.000 (895’474.289 Euro)
comprensiva di I.V.A. così ripartita:
- per lavori a base d’asta:
- Lire 282.622.400 per lavori a corpo ( 21.08 %)
- Lire 1.033.173.136 per lavori a misura ( 77.22 %)
- Lire 22.204.464 per lavori in economia ( 1.70 %)
arrotondato a Lire 1.338.000.000
- somme a disposizione per rinvenimenti imprevisti o non
prevedibili nella fase progettuale: ( 5 %) Lire 66.900.000
- oneri per la sicurezza: ( 2.99 %) Lire 40.000.000
- per oneri I.V.A.: (20 %) Lire 288.980.000 ;
Considerato che, ai sensi del comma 4° - articolo 15 - L.R.
12/96, le lavorazioni valutate a misura sono state motivate dal
progettista;
Rilevato che il Direttore coordinatore del ciclo, Domaine
Roberto, ai sensi dell’articolo 4, comma 3, della
L.R. 12/96, ha provveduto alla certificazione di conformità della
progettazione;
Ritenuto di approvare il progetto esecutivo di cui si tratta e
stabilito che il sistema di scelta dell’esecutore
dell’opera con il quale
l’Amministrazione stipulerà il contratto è
l’asta pubblica o pubblico incanto, con il criterio
previsto dall'articolo 25 della legge regionale 20 giugno 1996, n.
12, comma 1°, lettera a);
Considerato, infine, che il comune di:
- Charvensod ha rilasciato la concessione edilizia n. 40/99 in
data 02.07.1999;
- Gressan ha rilasciato la concessione edilizia n. 209/98 in
data 16.04.1999 necessarie per l'esecuzione delle opere, avendo
preventivamente acquisito tutti i pareri e le autorizzazioni
indispensabili per la legittimità della concessione medesima;
Vista la legge regionale 20 giugno 1996, n. 12;
Vista la legge regionale 6 luglio 1984, n. 30 e successive
modificazioni;
Vista la legge regionale 7 dicembre 1979, n. 66, in particolare
l’articolo 1 lettera d), che stabilisce la
competenza del Consiglio regionale in merito
all’approvazione della costruzione e sistemazione
straordinaria di strade, di opere idrauliche e di altri lavori
pubblici di interesse regionale oltre il limite di spesa di
competenza della Giunta;
Richiamata la deliberazione della Giunta regionale n. 2 in data
11 gennaio 1999 concernente l’approvazione del
bilancio di gestione per l’anno 1999 e per il
triennio 1999/2001, con attribuzione alle strutture dirigenziali di
quote di bilancio e degli obiettivi gestionali correlati e di
disposizioni applicative, nonché la circolare n. 4 in data 29
gennaio 1999;
Visto, inoltre, l’obiettivo gestionale n. 152003
"Attuazione di iniziative finalizzate al miglioramento ed
incremento delle produzioni" del bilancio di gestione per
l’anno 1999;
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto a controllo;
Visto il parere favorevole rilasciato, dal Direttore della
Direzione Promozione Sviluppo Agricolo
dell’Assessorato Agricoltura e Risorse naturali, ai
sensi del combinato disposto degli articoli 13, comma 1, lettera e)
e 59, comma 2 della legge regionale 23 ottobre 1995, n. 45, sulla
legittimità della presente deliberazione;
Visto il parere della III Commissione consiliare permanente;
Delibera
1) di approvare l’esecuzione dei lavori di
realizzazione del 4° lotto dell’impianto di
irrigazione a pioggia automatizzato nel comprensorio del Consorzio
di Miglioramento Fondiario "Charvensod" nel Comune omonimo per un
importo complessivo di L. 1.733.880.000 (895’474.289
Euro) I.V.A. compresa di cui al progetto esecutivo;
2) di stabilire che alla scelta del soggetto con il quale
l’Amministrazione stipulerà il contratto per
l’esecuzione dell’opera si provvederà
con il sistema dell’asta pubblica o pubblico
incanto, ai sensi dell’articolo 24, comma 1°, della
legge regionale n. 12/96, per un importo a base d'asta di L.
1.338.000.000;
3) di demandare agli organi e strutture competenti gli
adempimenti necessari per l’esecuzione della
presente deliberazione.
Président
La discussion est ouverte.
La parole au Conseiller Frassy.
Frassy (FI)
Il nostro gruppo chiederebbe all'Assessore una
sintetica illustrazione, visto che qui si tratta di un quarto
lotto, non sappiamo se sia l'ultimo lotto o se ne seguano altri.
Vorremmo avere il punto della situazione, visto che la spesa
preventivata è di 1,7 miliardi e vorremmo capire l'estensione di
questo comprensorio in riferimento al quarto lotto, sapere qual è
l'estensione totale, comprensiva dunque degli altri tre lotti, se
ci sono ulteriori lotti e di conseguenza se questa è la parte
finale di questo consorzio o se invece ci sono successivi sviluppi,
con quali costi e con quali tempistiche.
Président
La parole à l'Assesseur à l'agriculture et aux
ressources naturelles, Perrin.
Perrin (UV)
Con questo quarto lotto si completa l'impianto
di irrigazione nel comprensorio di Charvensod. Praticamente tutto
il territorio sarà servito da impianto di irrigazione. La legge n.
30 prevede questo tipo d'intervento quando i consorzi ne facciano
richiesta e se queste opere sono ritenute di rilevante importanza
ai fini dell'esercizio dell'agricoltura. Trattandosi di un
comprensorio a vocazione agricola è stato inserito nell'elenco
delle opere importanti.
In questo momento non ho i dati del comprensorio, comunque
l'intervento in questione rappresenta il completamento
dell'impianto di irrigazione nel comprensorio di questo consorzio
per un importo complessivo di 1,733 miliardi di lire.
Président
Je soumets au vote l'objet n° 27:
Conseillers présents: 29
Votants: 24
Pour: 24
Abstentions: 5 (Beneforti, Curtaz, Frassy, Lattanzi,
Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK