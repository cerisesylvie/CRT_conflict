Consiglio Regionale della Valle d'Aosta - Oggetto del Consiglio n. 3528 del 17 aprile 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
FORESTE E TERRITORI MONTANI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3528 del 17 aprile 2024 - Resoconto
OGGETTO N. 3528/XVI - Interrogazione: "Stato dell'arte del
rinnovo del contratto integrativo regionale degli addetti ai lavori
di sistemazione idraulico forestale e idraulico agraria".
Bertin (Presidente) -
Punto n. 11. Risponde il Presidente
della Regione a cui passo la parola.
Testolin (UV) -
La consigliera Erika Guichardaz interroga
per conoscere lo stato dell'arte rispetto al rinnovo del contratto
integrativo regionale CIR degli addetti ai lavori di sistemazione
idraulico forestale e idraulico agraria.
Della materia si sta occupando in questi giorni il Dipartimento
personale e organizzazione. Il CCNL, per gli addetti ai lavori di
sistemazione idraulico-forestale e idraulico-agraria, disciplina il
rapporto di lavoro di natura privatistica di lavoratori impiegati
presso datori di lavoro sia pubblici sia privati che svolgono
attività di sistemazione e manutenzione idraulico-forestale e
idraulico-agraria.
Ai sensi dell'articolo 2 del CCNL del 2021-2024, la
contrattazione collettiva è strutturata su due livelli: nazionale e
regionale.
Il contratto integrativo regionale di lavoro, il CIR appunto, di
cui all'interpellanza, è il contratto collettivo di secondo
livello, cioè territoriale.
Il CRRS - titolare della contrattazione di primo livello del
Comparto Unico del pubblico impiego della Valle d'Aosta, le cui
aree di contrattazione sono definite dall'articolo 50 della legge
regionale 22/2010 - non è il soggetto titolato alla contrattazione
integrativa regionale di secondo livello del CCNL per gli addetti
ai lavori di sistemazione idraulico-forestale e idraulico-agraria,
quindi, ai fini dell'avvio della contrattazione integrativa
regionale, il CIR, deve essere istituita un'apposita delegazione
trattante di parte datoriale a livello regionale, che rappresenti
tanto il datore di lavoro pubblico, Amministrazione regionale,
quanto il datore di lavoro privato, imprese o altri soggetti
privati che sul territorio regionale impieghino personale al quale
si applichi il contratto nazionale di lavoro in questione.
Qualora l'Amministrazione regionale risultasse invece essere
l'unico datore di lavoro sul territorio regionale ad applicare il
CCNL in questione, allora la delegazione trattante per il CIR
potrebbe essere costituita in rappresentanza dalla sola
Regione.
Alla luce di quanto sopra, come detto in premessa, sono pertanto
in corso le valutazioni atte a definire la composizione della
delegazione trattante di parte datoriale, se solo pubblica o mista,
pubblico-privata, quale quella che ha sottoscritto il contratto a
livello nazionale.
Sulla questione si è pertanto prontamente interessato il
Dipartimento risorse naturali e Corpo forestale dell'Assessorato
agricoltura e risorse naturali per la valutazione del caso, ciò
anche in relazione al seguito di propria specifica competenza
trattandosi di rapporti di lavoro di natura privatistica afferenti
in via esclusiva al suddetto settore.
Presidente -
Replica la consigliera Erika Guichardaz, ne
ha facoltà.
Guichardaz E. (PCP) -
Chiederò la nota che citavano i
sindacati il 15 febbraio 2024, in cui si diceva: "Hanno ricevuto
comunicazione dalla Regione della prossima convocazione della
delegazione trattante per avviare le procedure necessarie al
rinnovo del contratto integrativo".
Da quello che ha detto il Presidente invece sembra che non si
sappia nemmeno a oggi quale sia la delegazione trattante. Ricordo
che questo contratto integrativo, oltretutto, è scaduto nel lontano
2010 e stiamo parlando di operai idraulico forestali, di cui spesso
in quest'aula riconosciamo l'importanza.
Sinceramente mi chiedo se ci vadano due mesi, anzi, ormai sono
già abbondantemente passati, per individuare la delegazione
trattante; quando mai vedremo questo contratto integrativo?
Quello che per lo meno è nell'auspicio del nostro gruppo è che
almeno quanto è riconosciuto a livello del contratto nazionale,
quindi tutte le previsioni di miglior favore dei lavoratori, venga
comunque dato a questi lavoratori, naturalmente dalla data del
contratto vigente.
Sinceramente ritengo che i tempi elefantiaci di
quest'amministrazione continuino a non agevolare i lavoratori.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK