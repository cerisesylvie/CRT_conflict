Consiglio Regionale della Valle d'Aosta - Oggetto del Consiglio n. 1193 del 23 marzo 2020 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
COMMERCIO
LAVORO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1193 del 23 marzo 2020 - Resoconto
OGGETTO N. 1193/XV - P.L. n. 55: "Prime misure regionali
urgenti di sostegno per famiglie, lavoratori e imprese connesse
all'emergenza epidemiologica da COVID-19".
Rini (Presidente)
- Alla presenza di 35 consiglieri
possiamo iniziare i lavori.
Sono presenti in aula consiliare i consiglieri regionali
Barocco, Lucianaz, Manfrin, Marzi, Morelli e Nogara, gli assessori
regionali Baccega, Bertschy, Certan e Chatrian e il presidente
della Regione Testolin.
Comunico che arriveranno sulla
mail
di ciascuno gli
emendamenti.
In considerazione della comprovata gravità ed emergenza
nazionale e regionale, che rende temporaneamente impossibile o,
quantomeno, particolarmente difficile al Consiglio regionale
riunirsi secondo le modalità ordinarie, come previsto dal decreto
del Presidente del Consiglio n. 12 in data 19 marzo 2020,
l'adunanza odierna si svolge con la partecipazione di alcuni
consiglieri regionali in modalità telematica, mediante collegamento
in videoconferenza via Skype di una parte dei colleghi. La restante
parte è dislocata nell'aula consiliare, assicurando la distanza
interpersonale di almeno un metro.
Ricordo che l'adunanza consiliare non è aperta al pubblico e non
è trasmessa sul canale digitale terrestre
TV Vallée
, mentre
l'audio dell'adunanza è trasmesso via
streaming
in diretta
sul sito internet del Consiglio regionale. Non sono quindi presenti
i giornalisti nell'apposita tribuna stampa. Questo è stato fatto
per garantire la salute e l'incolumità di tutti, ovviamente anche
di coloro che operano, lavorano e ci supportano durante i nostri
lavori.
Vi dico fin d'ora che le votazioni verranno fatte per chiamata
nominale e l'esito verrà dato dal collega Consigliere
segretario.
Il Consiglio regionale è oggi convocato per l'approvazione della
proposta di legge regionale n. 55, presentata dai consiglieri
regionali Marquis, Barocco, Daudry, Lavevaz in data 20 marzo 2020,
"Prime misure regionali urgenti di sostegno per famiglie,
lavoratori e imprese connesse all'emergenza epidemiologica da
COVID-19". Ricordo che, così come previsto dal decreto del
Presidente del Consiglio regionale prima citato, al fine di ridurre
il più possibile la durata della riunione, la trattazione avviene
con la sola illustrazione da parte del relatore, senza discussione
generale né repliche da parte dei componenti della Giunta e del
Consiglio, e che si procede senz'altro alla votazione articolo per
articolo e alla votazione finale dell'atto senza le dichiarazioni
di voto. Invito quindi il consigliere relatore Marquis a illustrare
la relazione.
Marquis (SA)
- Buongiorno a tutti, buongiorno colleghi,
come è già stato riferito siamo stati convocati nonostante il
Consiglio sia sciolto e operiamo in regime di
prorogatio
per
esaminare un atto indifferibile e urgente, che è conseguente
all'emergenza epidemiologica di Covid-19 che è stata deliberata dal
Consiglio dei ministri il 31 gennaio 2020 e che ha determinato
degli effetti di crisi generale sul territorio nazionale e
valdostano.
Con questa seduta siamo chiamati a esaminare la prima proposta
di legge, che prevede delle misure anticrisi a beneficio di imprese
e famiglie. Viviamo in una situazione, al di là dell'emergenza
sanitaria, di grande sofferenza di liquidità da parte del sistema
delle imprese. Queste misure sono state prese prontamente da parte
del Consiglio regionale, attraverso la predisposizione di tale
proposta di legge, che è stata condivisa dal Governo, dalla
Commissione, da tutti i colleghi che hanno partecipato alla stesura
di questo documento, anche in modo inconsueto rispetto al solito,
dettato dall'emergenza e dalla necessità di tutelare la salute di
tutti. Abbiamo dovuto operare con delle modalità a cui non eravamo
sicuramente abituati e credo che prossimamente potremo fare meglio
di quello che abbiamo fatto in questa circostanza.
Fatta questa breve permessa passerei a una rapida illustrazione
dell'articolato, che è composto da due capi: il primo prevede
quattro articoli, relativi a misure di sostegno per lavoratori e
imprese; il secondo reca delle modifiche a leggi regionali e si
compone di sette articoli.
L'articolo 1 esplicita le finalità della legge, ovvero un
insieme di misure straordinarie di sostegno alle famiglie e ai
lavoratori, come ho detto prima, in virtù di questa emergenza da
Covid-19 che è stata deliberata dal Consiglio dei ministri a fine
gennaio 2020.
L'articolo 2 dispone la sospensione, a domanda degli
interessati, del pagamento delle rate dei mutui agevolati che sono
stati stipulati con Finaosta o con le banche convenzionate,
limitatamente ai mutui che sono stati contratti ai sensi del capo I
della legge n. 33 del 1973. Tutti questi mutui che vengono sospesi
sono elencati dettagliatamente al comma 8. La sospensione è
operativa per le rate in scadenza dal 1° maggio 2020 a quelle di
aprile 2021 e ci sarà un corrispondente prolungamento dei piani di
ammortamento, senza interessi di mora e oneri aggiuntivi a carico
dei mutuatari. È bene sottolineare che questa misura ha una grande
incidenza sul bilancio della società Finaosta, perché qualora tutti
aderissero - si parla di adesione di natura volontaria - la
potenzialità di mancati incassi potrà essere di 48 milioni e 100
mila euro sull'anno di cui si tratta.
Per quanto riguarda l'articolo 3, tra la struttura regionale e
il ministero competente a seguito dell'emissione e del varo del
decreto Cura Italia, c'è stato un confronto in materia
sull'erogazione di questo ammortizzatore sociale. Sostanzialmente
da parte dell'Assessorato è pervenuta la richiesta di stralciare
l'articolo 3, perché è superato dalle disposizioni del Cura Italia
e non è neanche più in linea con l'articolo 44, comma 6, del
decreto legislativo n.148 del 2015. Quindi, si ritiene l'articolo
superato.
L'articolo 4 è importante, perché tratta una misura di accesso
al credito per le piccole e medie imprese, attraverso dei
trasferimenti di fondi ai Confidi, che serviranno per aumentare le
attuali garanzie da parte del pubblico dei Confidi sui
finanziamenti da fare alle imprese. Verrà portata la garanzia a un
limite massimo dell'80 percento e, attraverso questa messa a
disposizione di 3 milioni e 700 mila euro da parte della Regione,
ci sarà la possibilità di mettere in circolo 15/20 milioni di euro
alle imprese, con delle
tranche
di finanziamento che saranno
da definire, ma da quello che ho sentito parlare, si tratta da 10
mila a 40 mila euro. È una misura che potrà dare un po' di ossigeno
alle imprese valdostane.
Per quanto riguarda il capo II, è composto da sette articoli.
Partiamo dall'articolo 5, che tratta il differimento, in virtù
dell'epidemia che ci sta attanagliando, delle elezioni comunali.
Questo perché nel periodo considerato non è consentito il pieno e
libero esercizio del diritto di elettorato attivo e passivo,
sancito dall'articolo 51 della Costituzione. Il differimento è
previsto a una domenica che sarà compresa tra 15 settembre e il 1°
novembre del 2020. Così come è disposto il rinvio è anche disposto
il mantenimento dell'esercizio associato delle funzioni dei servizi
comunali, di cui alla legge n. 6 del 2014, fino al 31 dicembre
2020, che diversamente sarebbe cessato con la data delle elezioni
di maggio.
L'articolo 6 prevede di approvare i criteri e le modalità per
l'erogazione dei contributi per il sostegno all'accesso alle
abitazioni, ai sensi dell'articolo 12 della legge regionale n.3 del
13 febbraio 2013, che come tutti sapete era in una situazione di
blocco.
L'articolo 7 tratta le disposizioni finanziarie.
L'articolo 8 costituisce un vincolo di destinazione per le
donazioni effettuate da terzi verso la Regione, che sono
finalizzate al finanziamento di interventi urgenti per fronteggiare
eventi calamitosi e di emergenza sanitaria, in modo da permettere
un più agevole tempestivo utilizzo. La norma prevede infatti che le
variazioni necessarie per la loro iscrizione nella parte in entrata
e nella spesa del bilancio possono avvenire con un atto
amministrativo, vale a dire con una deliberazione della Giunta
regionale, in luogo della consueta necessità di un atto di tipo
legislativo.
L'articolo 9 reca le posizioni finanziarie.
Rispetto al testo che è stato varato e approvato dalla
Commissione, come è già stata data informativa, sono stati
presentati degli emendamenti che descrivo brevemente. Il primo
prevede la soppressione, come ho citato prima, dell'articolo 3,
relativo all'anticipazione della cassa integrazione in deroga, e
conseguentemente l'articolo 9, che tratta le disposizioni
finanziarie viene aggiornato, perché l'impegno complessivo
dell'atto legislativo passa così da 5 milioni 700 mila euro a 3
milioni 700 mila euro, a fronte della riduzione di 2 milioni di
euro che derivano dallo stralcio dell'articolo soppresso.
Viene proposto l'inserimento al comma 15 dell'articolo 4 e al
comma 1 dell'articolo 6, che sono l'articolo relativo ai Confidi e
l'articolo relativo ai contributi per gli affitti. Dopo le parole
"delibera di Giunta regionale" vengono inserite le parole "previo
parere della Commissione consiliare competente".
Un ulteriore emendamento prevede, dopo l'articolo 4, di inserire
l'articolo 4 bis, relativo alle disposizioni in materia di comodato
d'uso per le istituzioni scolastiche dipendenti dalla Regione, a
seguito dell'esigenza di potenziare l'attività didattica
online
, a fronte dell'esigenza manifestata rispetto alla
popolazione scolastica meno abbiente, che si trova
nell'impossibilità di fronteggiare la spesa per le dotazioni
strumentali adeguate. Si è proposto di dare la disponibilità di 150
mila euro alle istituzioni scolastiche per acquistare i dispositivi
necessari e poi mettergli a disposizione in comodato. È previsto
nell'emendamento che la Giunta regionale predisporrà una
deliberazione che preveda i criteri e le modalità per la
concessione del comodato. L'onere di spesa è autorizzato attraverso
una maggiore disponibilità di 250 mila euro sulla legge regionale
n. 1 del 11 febbraio 2020; è incrementata di 250 mila euro la voce
"Programma 4.02. Altri ordini di istruzione non universitaria".
In ultimo, dopo il comma 3 dell'articolo 7 viene inserito il
comma 3 bis, ovvero per l'anno 2020 il termine per il pagamento
della tassa di concessione regionale per l'esercizio venatorio, di
cui all'articolo 39 comma 5, della legge regionale n. 64 del 1994,
è prorogato al 31 di maggio. Questo emendamento si rende
necessario, perché non è pervenuto a tutti l'avviso di pagare la
tassa di concessione, che è da pagare entro il 31 marzo, pertanto,
per non mettere nella condizione coloro che sono abilitati di dover
pagare delle sovrattasse, viene proposto questo differimento. È
utile puntualizzare che è stata fatta una verifica da parte degli
uffici se era possibile preliminarmente posticipare o differire il
pagamento di ogni tipo di tassa regionale: l'unica tassa che si
evidenzia possa essere oggetto di questo differimento è questa.
Quindi è stata fatta una verifica ad ampio raggio.
Con questo io chiuderei l'illustrazione della relazione. Vorrei
ringraziare gli uffici, i colleghi commissari e anche tutti i
colleghi non commissari che hanno partecipato attivamente e con
grande spirito costruttivo, adeguato al momento stiamo vivendo, per
la definizione di questo provvedimento. Sicuramente non eravamo
abituati a lavorare con questa modalità e credo che dovranno essere
fatti ancora dei passi avanti, perché dobbiamo abituarci a gestire
anche questi strumenti. Possiamo dire ed evidenziare la
soddisfazione anche per il clima politico che c'è stato per la
definizione di questo provvedimento. Si è creato un fronte comune
che credo vada ancora rafforzato per la definizione delle prossime
misure, perché stiamo vivendo un momento di straordinaria
difficoltà e mai come oggi la comunità valdostana ha la necessità
di avere da parte nostra un contributo adeguato alla circostanza e
alla grande difficoltà di mettere in atto quelle che possono essere
le migliori misure per fronteggiare insieme questa difficile
situazione. Credo che sia il momento di superare ogni forma di
individualismo e di mettere da parte tutta la conflittualità che ha
caratterizzato la legislatura. Dobbiamo cercare di rafforzare la
collaborazione, così com'è stato fatto in questo momento, per
cercare di mettere in atto le misure a disposizione di tutti.
Presidente
- Possiamo passare all'esame dell'articolato e
pongo subito in votazione l'articolo 1. Il collega Consigliere
segretario procederà all'appello, si procede per votazione
nominale.
Esito della votazione per appello nominale:
Aggravi: favorevole
Baccega: favorevole
Barocco: favorevole
Bertin: favorevole
Bertschy: favorevole
Certan: favorevole
Chatrian: favorevole
Cognetta: favorevole
Daudry: favorevole
Distort: favorevole
Farcoz: favorevole
Favre: favorevole
Ferrero: favorevole
Gerandin: favorevole
Lavevaz: favorevole
Luboz: favorevole
Lucianaz: favorevole
Manfrin: favorevole
Marquis: favorevole
Marzi: favorevole
Minelli: favorevole
Morelli: favorevole
Mossa: favorevole
Nasso: favorevole
Nogara: favorevole
Peinetti: favorevole
Pulz: favorevole
Restano: favorevole
Rini: favorevole
Russo: favorevole
Sammaritani: favorevole
Spelgatti: favorevole
Testolin: favorevole
Trione: favorevole
Vesan: favorevole
Presenti, votanti e favorevoli: 35
Il Consiglio approva all'unanimità.
Possiamo dare lo stesso risultato per l'articolo 2? Stesso
risultato.
All'articolo 3 vi è l'emendamento dell'assessore Bertschy che è
soppressivo e sostitutivo dell'articolo 9. Posso dare lo stesso
risultato? Stesso risultato.
Articolo 4, comprensivo dell'emendamento del comma 15. Posso
dare lo stesso risultato? Stesso risultato.
Articolo 4 bis, ovvero l'emendamento dell'assessore Certan, per
l'acquisto del materiale scolastico. Posso dare lo stesso
risultato? Stesso risultato.
Articolo 5: stesso risultato.
Articolo 6 comprensivo dell'emendamento della Commissione:
stesso risultato.
L'articolo 7, comprensivo dell'emendamento del comma 3 bis,
relativo alla questione venatoria, mi è stato chiesto di porlo in
votazione. Prego il Consigliere segretario di procedere.
Esito della votazione per appello nominale:
Aggravi: favorevole
Baccega: favorevole
Barocco: favorevole
Bertin: favorevole
Bertschy: favorevole
Certan: favorevole
Chatrian: favorevole
Cognetta: favorevole
Daudry: favorevole
Distort: favorevole
Farcoz: favorevole
Favre: favorevole
Ferrero: favorevole
Gerandin: favorevole
Lavevaz: favorevole
Luboz: favorevole
Lucianaz: favorevole
Manfrin: favorevole
Marquis: favorevole
Marzi: favorevole
Minelli: favorevole
Morelli: favorevole
Mossa: astenuto
Nasso: astenuta
Nogara: favorevole
Peinetti: favorevole
Pulz: favorevole
Restano: favorevole
Rini: astenuta
Russo: astenuta
Sammaritani: favorevole
Spelgatti: favorevole
Testolin: favorevole
Trione: favorevole
Vesan: astenuto
Presenti 35, votanti e favorevoli 30, astenuti 5 (Mossa, Nasso,
Rini, Russo, Vesan)
Il Consiglio approva.
Mettiamo ora in votazione l'articolo 8.
Esito della votazione per appello nominale:
Aggravi: favorevole
Baccega: favorevole
Barocco: favorevole
Bertin: favorevole
Bertschy: favorevole
Certan: favorevole
Chatrian: favorevole
Cognetta: favorevole
Daudry: favorevole
Distort: favorevole
Farcoz: favorevole
Favre: favorevole
Ferrero: favorevole
Gerandin: favorevole
Lavevaz: favorevole
Luboz: favorevole
Lucianaz: favorevole
Manfrin: favorevole
Marquis: favorevole
Marzi: favorevole
Minelli: favorevole
Morelli: favorevole
Mossa: favorevole
Nasso: favorevole
Nogara: favorevole
Peinetti: favorevole
Pulz: favorevole
Restano: favorevole
Rini: favorevole
Russo: favorevole
Sammaritani: favorevole
Spelgatti: favorevole
Testolin: favorevole
Trione: favorevole
Vesan: favorevole
Presenti, votanti e favorevoli: 35
Il Consiglio approva all'unanimità.
Posso dare lo stesso risultato per l'articolo 9 con
l'emendamento sostitutivo? Stesso risultato.
Articolo 10: stesso risultato
Pongo ora in votazione la legge nel suo complesso.
Esito della votazione per appello nominale:
Aggravi: favorevole
Baccega: favorevole
Barocco: favorevole
Bertin: favorevole
Bertschy: favorevole
Certan: favorevole
Chatrian: favorevole
Cognetta: favorevole
Daudry: favorevole
Distort: favorevole
Farcoz: favorevole
Favre: favorevole
Ferrero: favorevole
Gerandin: favorevole
Lavevaz: favorevole
Luboz: favorevole
Lucianaz: favorevole
Manfrin: favorevole
Marquis: favorevole
Marzi: favorevole
Minelli: favorevole
Morelli: favorevole
Mossa: favorevole
Nasso: favorevole
Nogara: favorevole
Peinetti: favorevole
Pulz: favorevole
Restano: favorevole
Rini: favorevole
Russo: favorevole
Sammaritani: favorevole
Spelgatti: favorevole
Testolin: favorevole
Trione: favorevole
Vesan: favorevole
Presenti, votanti e favorevoli: 35
Il Consiglio approva all'unanimità.
Il Consiglio ha pertanto approvato la proposta di legge n.
55.
Ringrazio davvero tutti per la collaborazione, nonostante la
difficoltà del seguire i lavori in questa modalità.
Grazie e buona giornata. La seduta è tolta.
L'adunanza termina alle ore 10:31.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK