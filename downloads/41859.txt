Consiglio Regionale della Valle d'Aosta - Oggetto del Consiglio n. 882 del 25 luglio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Assistenza socio-sanitaria
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 882 del 25 luglio 2019 - Resoconto
OGGETTO N. 882/XV - Interpellanza: "Intendimenti in merito
alla natura del contratto da applicare al personale del J.B.
Festaz".
Farcoz (Président) -
Point n° 35 à l'ordre du jour. La
parole au collègue Cognetta pour l'illustration.
Cognetta (MOUV')
-
Assessore, con questa
interpellanza ritorno sempre sulla questione della legge che stiamo
aspettando per la gestione dei servizi socioassistenziali, che
prevede un'unica regia regionale e un unico soggetto di diritto
pubblico, come è stato più volte discusso in questo Consiglio.
L'attenzione che si focalizza in questa interpellanza, però,
sostanzialmente vuole togliere dei dubbi che ci sono sul territorio
rispetto a due questioni. La prima riguarda l'interesse da parte di
una società privata rispetto alla possibilità di assumere la
gestione dei servizi di microcomunità del J.B. Festaz: pare che ci
siano già stati dei contatti in questo senso, che ci sia una
società che in qualche modo stia prendendo visione dei locali e
cominci, diciamo così, a formulare - non dico direttamente, ma in
maniera ancora non ufficiale - delle possibili offerte. Non so se
questo è vero o non è vero, se le risulta o no, però è comunque un
campanello d'allarme per quanto mi riguarda, perché rientra sempre
nell'ottica del fatto che pare ci sia una strisciante
privatizzazione di questi servizi a tutti i livelli (in questo caso
parlo del J.B. Festaz). L'altra, invece, collegata a questa,
riguarda chiaramente il personale dipendente del J.B. Festaz,
perché si paventa la trasformazione del contratto da comparto unico
a contratto di tipo privatistico, tenendo presente che, per quanto
riguarda i lavoratori del J.B. Festaz, questi sono lavoratori del
comparto unico ma con una contrattazione anomala rispetto ai
lavoratori del comparto unico
tout court
perché, comunque
sia, hanno un contratto di tipo privatistico; quindi di fatto sono
equiparati, ma in realtà sono legati a un contratto privatistico.
Chiaramente se si dovesse trasformare in privato tutto quanto il
contratto la cosa agevolerebbe chiunque volesse subentrare nella
gestione diretta di tipo privatistico della struttura.
Volevo quindi da lei sostanzialmente delle rassicurazioni
rispetto al fatto che entrambe queste notizie siano false, se
questo corrisponde a verità. Se, invece, ci sono notizie che lei ha
e che invece vanno nella direzione di quanto paventato da me,
allora apriremo un discorso molto più ampio, magari non con questa
interpellanza ma nei prossimi Consigli.
Président -
La parole à l'Assesseur Baccega pour la
réponse.
Baccega (UV)
-
Sì, collega Cognetta, la ringrazio,
perché con questa interpellanza ho dovuto fare lo Sherlock Holmes e
andare a cercare e a ravanare tutta una serie di percorsi per
riuscire a darle una risposta chiara ed inequivocabile ad oggi, che
è questa: non è intenzione dell'Amministrazione regionale
trasformare il contratto attualmente in vigore applicato ai
dipendenti del J.B. Festaz in un contratto di tipo privatistico, né
sono mai state effettuate analisi o approfondimenti su tale
eventualità.
A questo proposito ho provveduto a chiedere al Dipartimento del
personale e al Legislativo se nel passato era mai stata posta loro
attenzione in questo senso, anche in via informale, e se vi era
l'intenzione o l'ipotesi di trasformare il contratto dei dipendenti
del J.B. Festaz dal comparto unico a comparto privato. Da entrambi
i Dipartimenti ho ricevuto una risposta assolutamente negativa, con
la precisazione comunque che, qualora venisse percorsa questa
ipotesi, non si tratterebbe di un contratto privato a tutti gli
effetti perché sarebbe stipulato dall'Agenzia regionale delle
relazioni sindacali ovvero l'ARRS. Segnalo peraltro che la legge
istitutiva della Casa di riposo prevista dalla legge regionale 23
dicembre 2004, all'articolo 13 prevede che, fino alla stipula del
nuovo contratto collettivo di lavoro previsto dal comma 1 con
natura privatistica, al personale dell'azienda continua ad
applicarsi il contratto collettivo regionale di lavoro vigente,
quello del comparto unico.
Alla seconda domanda - altro approfondimento fatto - rispondo
che l'Amministrazione regionale, anche a seguito di un confronto
fatto con l'azienda pubblica di servizi alla persona (la Casa di
riposo J.B. Festaz), ha appurato che non sono in corso contatti di
nessun tipo, né è stato manifestato l'interesse da parte di alcuna
società privata ad assumere la gestione dei servizi di assistenza
degli anziani erogati all'azienda, né mai l'Assessorato - nei sei
mesi in cui io sono stato nominato - ha avuto contatti di questo
tipo con aziende esterne che potessero essere interessate alla
gestione. La Casa di riposo è totalmente all'oscuro che una
qualsiasi società privata attiva nella gestione di servizio di
microcomunità abbia manifestato, anche solo informalmente nei
confronti di terzi, un interesse a rilevare la gestione del
servizio erogato del J.B. Festaz. A questo proposito il Direttore
della Casa di riposo mi ha scritto quanto segue: "
Confermo
quanto già sostenuto nel colloquio di ieri con l'Assessore in
merito al fatto che non sono in corso contatti con la Casa di
riposo J.B. Festaz, né è stato manifestato l'interesse da parte di
alcuna società privata per assumere la gestione dei servizi di
assistenza agli anziani erogati da questo ente. Aggiungo che questa
Casa di riposo è totalmente all'oscuro che una qualsiasi società
privata attiva nella gestione dei servizi di microcomunità abbia
manifestato, anche solo informalmente nei confronti di terzi, un
interesse a rilevare la gestione del servizio erogato
". Se lei
ha informazioni di tipo diverso me le faccia sapere, perché vado lì
e poi mi arrabbio e dico: "Allora mi avete tenuto all'oscuro".
Président -
La parole au collègue Cognetta pour la
réplique.
Cognetta (MOUV')
-
Bene, Assessore, poi in privato
le spiego esattamente com'è la questione, così magari manda a casa
qualcuno.
Per quanto riguarda i dipendenti, mi sembra che la volontà
politica di restare nell'ambito pubblico e di quindi non
esternalizzare i servizi sia stata affermata a chiare lettere. Se
però facessimo questo sforzo di presentare la legge e riorganizzare
tutto quanto il settore, se ci riusciamo, sgombriamo anche il campo
da qualunque altra possibile futura illazione. Vede, in realtà non
sono proprio illazioni, ho anche il nome dell'azienda, quindi poi
magari ne parliamo e le spiego esattamente come stanno andando le
cose. Ci sono componenti che non sono solo regionali rispetto
all'azionariato di quella struttura e poi ci sono anche interessi,
diciamo così, trasversali rispetto a qualcuno che magari è dentro.
Non sto facendo accuse specifiche verso qualcuno, soprattutto non
verso l'Amministrazione regionale. Però lei comprende che la
struttura in questo momento... come dire? è in leggera sofferenza
perché, da un lato, si paventa la scarsità di risorse e c'è
un'affannosa ricerca di queste, anche magari non sempre fatta in
modo corretto e, dall'altro, si continua a vedere... e comunque
alcune voci ci sono state rispetto allo spostamento di alcuni
servizi in altre microcomunità, come ho accennato, in altri
momenti, in questo Consiglio, quindi non si capisce bene il destino
quale sarà. Allora chiaramente vanno date delle risposte precise
anche per assicurare i lavoratori.
Lei oggi ci dice che di sicuro non c'è l'intenzione, in questo
momento, di privatizzare e che di sicuro non c'è l'intenzione di
trasformare i contratti. Se ci aggiungessimo anche la legge, noi
risolveremmo anche altre possibili cose che nel futuro, magari
domani o dopodomani... no, perché sa, ha detto che oggi non è così,
ma io sono stato abbastanza in questo Consiglio per capire che la
risposta "oggi non è così" non vuol dire che domani continui a
essere così. È già capitato in passato, le assicuro anche questo.
Pertanto, per cortesia, portiamoci avanti con il lavoro... so che
lo sta facendo, però cerchiamo di arrivare ad una stretta, non
sentiamo solo quello che dicono i segretari comunali o i sindaci,
sentiamo anche quello che dicono gli utenti, anche i dipendenti, ma
soprattutto tutti gli anziani, tutti coloro che devono avere
risposte precise.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK