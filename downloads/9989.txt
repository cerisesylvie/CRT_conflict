Consiglio Regionale della Valle d'Aosta - Oggetto del Consiglio n. 428 del 12 gennaio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSETTO DEL TERRITORIO
Urbanistica e pianificazione territoriale
Precedente
Successivo
Resoconto integrale del dibattito dell'aula
Oggetto del Consiglio n. 428 del 12 gennaio 1994 - Resoconto
OGGETTO N. 428/X - Parere degli enti locali sul progetto di
Piano Territoria­le Paesistico. (Interpellanza)
Interpellanza - Considerata l'importanza che la legge regionale
n. 1 del 12 gennaio 1993 e successiva modifica ha attribuito alle
osserva­zioni ed alle opinioni che le Comunità montane e le
Ammini­strazioni Comunali dovranno esprimere sul progetto di
P.T.P.;
Vista l'imminente scadenza dei termini fissati per la
presenta­zione delle suddette incombenze;
Tenuto conto che diversi enti locali hanno affidato incarichi di
studio a professionisti per l'elaborazione delle osservazioni
stes­se e che altri stanno predisponendo i pareri;
Preoccupato del fatto che l'imminente scadenza dei termini
po­trebbe vanificare il lavoro fin qui svolto dagli Enti locali e
lo stesso obiettivo della legge stessa;
il sottoscritto Consigliere regionale
Interpella
l'Assessore competente per conoscere:
a) quanti e quali Enti locali hanno già espresso il proprio
pare­re;
b) se esiste l'intenzione di prorogare ulteriormente la data di
presentazione degli elaborati e delle osservazioni, al fine di
po­ter garantire agli Enti locali la possibilità di esercitare in
tempi utili quanto di loro competenza istituzionale.
F.to: Rini
Presidente -
La parola al Consigliere Rini.
Rini (UV)
-
Ritengo importantissimo che le
comunità montane e i comuni possano esprimere il proprio parere sul
testo del P.T.P. Credo che alcuni enti non abbiano ancora
provveduto a formulare il proprio parere e che non tutti ci
riusciranno nei tempi previsti, già ampliati con la modifica della
legge n. 1/93 in discussione il 6 aprile del 1993.
Per questo chiedo all'Asses­sore di fare un'ulteriore proroga in
modo che tutti gli enti pos­sano presentare le loro
osservazioni.
Presidente -
La parola all'Assessore
dell'ambiente, territorio e trasporti, Riccarand.
Riccarand (VA) -
C'è stata una richiesta
dell'Associazione dei sindaci per una proroga di 6 mesi, motivata
dal fatto che non tutti gli enti locali sono in grado di fornire
un'osservazione puntuale in merito al P.T.P., pur essendosi già
svolta una serie di incontri, organiz­zati dall'Ufficio del P.T.P.,
con tutti i comuni della Valle.
C'è stato, nei giorni scorsi, un incontro con il Presidente
dell'Asso­ciazione dei sindaci e con i Presidenti delle comunità
montane ed è stata concordata una dilazione di 4 mesi. Inoltre, è
stato concordato il percorso successivo: c'è un impegno degli enti
lo­cali di indicare un comitato tecnico che rielabori con gli
uffici il piano alla luce delle osservazioni dei comuni; dopodiché,
si ar­riverà all'adozione del P.T.P., concertato tra
Amministrazione ed enti locali, in tempi relativamente brevi.
Presidente -
La parola al Consigliere Rini.
Rini (UV)
-
Mi ritengo soddisfatto in
quanto vi è la proroga; per il punto a) non ho avuto risposta,
volevo sapere se si può avere della documentazione in tal
senso.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK