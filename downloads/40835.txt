Consiglio Regionale della Valle d'Aosta - Oggetto del Consiglio n. 160 del 4 ottobre 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
STATUTO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 160 del 4 ottobre 2018 - Resoconto
OGGETTO N. 160/XV - Parere sul disegno di legge
costituzionale n. 29 recante: "Modifiche agli statuti delle regioni
ad autonomia speciale, concernenti la procedura per la
modificazione degli statuti medesimi".
Fosson (Presidente) -
Abbiamo ancora un punto all'ordine
del giorno, il punto 33 che avevamo sospeso. La parola al
consigliere Viérin.
Viérin (UVP) -
Solo per richiamare il governo su un
argomento così importante a una presenza dell'intera compagine.
Presidente -
Era rimasto sospeso il parere in attesa di
approfondimenti. La parola al presidente della I Commissione
Luboz.
Luboz (LEGA VDA) -
À la fin de cette journée, on est
arrivé au bout de ce problème de la modification du Statut. Je
tiens à remercier, en tant que Président de la 1ère Commission, les
collègues commissaires, en particulier Mossa et Bertin, pour leur
important apport à la résolution de ce problème. On a entendu
Madame Fanizzi, du bureau législatif, on a entendu par téléphone le
professeur Robert Louvin, président de la Commission paritaire et
donc on a établi, avec les autres commissaires, un amendement au
verbal de la 1ère Commission. Donc, je vous lis ce qu'on a établi :
"Il diniego alla proposta d'intesa può essere manifestato entro tre
mesi dalla trasmissione del testo con deliberazione a maggioranza
assoluta dei componenti del Consiglio Valle, determinando la
cessazione della procedura legislativa di revisione statutaria". Si
cela est suffisant, merci.
Presidente -
La parola al consigliere Mossa. Se ci porta
il testo emendato, consigliere Luboz.
Mossa (M5S) -
. Devo ammettere che è stata una faticaccia,
quello che non sono riuscito a far passare in Commissione, siamo
riusciti a farlo passare oggi con il dialogo e quindi ringrazio chi
appoggia questa proposta. La proposta di legge n. 559 non ci vede
totalmente d'accordo, ci lascia comunque delle perplessità, perché
in questo modo si blocca qualsiasi tipo di ricerca dell'intesa tra
Stato e Regione; nonostante ciò, il nostro obiettivo era quello
della maggioranza assoluta al posto dei due terzi, quindi, con un
po' di rammarico, ci riteniamo più che soddisfatti.
Presidente -
La parola al consigliere Bertin.
Bertin (IC) -
. La questione dell'intesa riveste
un'importanza fondamentale anche in vista di una possibile riforma
dello Statuto; è una questione che ci ha visti tutti molto attenti
negli anni e oggi, anche se con una certa difficoltà, siamo
riusciti ad avere un risultato positivo che ci permette di non
ostacolare una riforma costituzionale che va nella direzione di
dare attuazione a quel principio finora soltanto sottinteso, ma che
verrebbe chiaramente evidenziato e che permetterebbe in seguito di
modificare il nostro Statuto con una certa tranquillità e
soprattutto d'introdurre anche questo elemento di maggiore garanzia
che è la maggioranza assoluta, che, nel caso di diniego, garantisce
in particolare i partiti locali e autonomisti e che è una garanzia
per tutti.
Presidente -
Non ci sono altri interventi, pongo in
votazione il parere condizionato alle osservazioni della I
Commissione. La votazione è aperta. La votazione è chiusa.
Comunico l'esito della votazione:
Presenti: 34
Votanti           
: 34
Favorevoli: 34
Il Consiglio approva all'unanimità.
Con questo punto all'ordine del giorno il Consiglio è
chiuso.
---
L'adunanza si è conclusa alle ore 18:58.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK