Consiglio Regionale della Valle d'Aosta - Oggetto del Consiglio n. 2531 del 7 giugno 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Partecipazioni azionarie regionali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2531 del 7 giugno 2023 - Resoconto
OGGETTO N. 2531/XVI - Approvazione del bilancio al 31
dicembre 2022 della Gestione Straordinaria in liquidazione per
l'esercizio della Casa da Gioco di Saint-Vincent a norma
dell'articolo 8 della l.r. 88/1993.
Bertin (Presidente) -
Possiamo ora passare al punto
seguente dell'ordine del giorno, n. 3.02. Per l'illustrazione, il
Presidente della Regione ne ha facoltà.
Testolin (UV) -
Questo atto va a chiedere praticamente
l'approvazione del bilancio di esercizio della Casino della Vallée
in gestione straordinaria, una società che è ancora in essere in
quanto ha ancora da trattare al suo interno alcune cause sollevate
dalla società che gestiva la Casino, prima che rientrasse
nell'organizzazione e nelle competenze dell'Amministrazione
regionale, e che si protraggono nel tempo; un bilancio che dal
punto di vista economico finanziario è molto semplice e composto da
pochissime voci, ma che al suo interno ha ancora in pancia appunto
alcune cause per le quali la società deve essere mantenuta in
attività, tra le altre il ritorno dalla Cassazione di una causa in
appello, la causa madre di questo contenzioso, che dovrà essere
nuovamente ripresa in ambito di confronto all'interno delle aule
del Tribunale.
Altre iniziative che sono da segnalare alla luce
dell'approvazione di questo percorso sono alcune iniziative che
riguardano l'aspetto più contabile, che riguardano in particolare
alcuni crediti che la società vantava nei confronti della Casino
della Vallée S.p.a. che ha provveduto, nel percorso concordatario,
a fare un primo pagamento del 50% delle risorse a credito della
società in gestione straordinaria e che quindi vanno a diminuire
nel loro complesso i crediti residui della stessa e da sottolineare
ancora l'attività che la stessa sta svolgendo per il recupero dei
crediti sempre verso le società che hanno presentato degli esposti
verso la società Casino gestione straordinaria, che, per la loro
natura di società straniere con sede in paradisi fiscali, non
stanno adempiendo a quelle che sono invece le richieste dei
Tribunali di risarcimento per le cause finora perse.
Quindi rimane da segnalare come per la gestione della stessa
verranno richieste delle risorse che permetteranno di proseguire in
questo confronto all'interno delle aule di Tribunale, risorse che
verranno richieste appunto nel secondo assestamento di bilancio che
saranno da destinarsi a questo tipo di iniziative.
Presidente -
Ci sono delle richieste d'intervento su
questo punto? Non vedo richieste, mettiamo in votazione l'atto. La
votazione è aperta. La votazione è chiusa.
Presenti: 35
Votanti: 19
Favorevoli: 19
Astenuti: 16 (Aggravi, Baccega, Brunod, Distort, Foudraz, Ganis,
Guichardaz Erika, Lavy, Lucianaz, Manfrin, Marquis, Minelli,
Perron, Planaz, Restano e Sammaritani)
L'atto è approvato.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK