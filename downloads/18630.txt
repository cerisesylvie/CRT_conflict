Consiglio Regionale della Valle d'Aosta - Oggetto del Consiglio n. 1736 del 20 dicembre 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ISTRUZIONE PUBBLICA
Personale docente e non docente
Precedente
Successivo
Resoconto integrale del dibattito dell'aula
Oggetto del Consiglio n. 1736 del 20 dicembre 2000 - Resoconto
OGGETTO N. 1736/XI Concorso per un posto di Direttore
dell’Istituto Musicale di Aosta.
(Interpellanza)
Interpellanza Avendo appreso che il concorso per un posto di
Direttore dell’Istituto Musicale di Aosta è stato
espletato, in quanto, conclusesi le prove di accertamento della
conoscenza della lingua francese, la commissione ha esanimato i
titoli dei due candidati rimasti a conclusione
dell’iter concorsuale;
Constatato che a tutt’oggi non è stato ancora
reso pubblico il nome di chi è stato scelto per dirigere
l’Istituto Musicale di Aosta, nonostante sia
opportuno non rinviare ulteriormente la nomina di tale
Dirigente;
Atteso che, dei quattro candidati che hanno risposto al bando di
concorso, solo due si sono presentati all’esame di
accertamento della conoscenza della lingua francese e che ad uno di
questi è stato comunicato, in corso di esame,
nell’intervallo tra la prova scritta e quella orale,
che non possedeva i titoli per partecipare al concorso, in quanto
il suo diploma era stato rilasciato in Brasile;
Constatato inoltre che uno dei candidati non ha partecipato alle
prove di francese, in quanto il bando prevedeva
l’esonero a chi avesse avuto altri titoli di
conoscenza della lingua francese derivati da prove sostenute in
Valle d’Aosta;
la sottoscritta Consigliera regionale
Interpella
l’Assessore competente per sapere:
1) se corrisponde al vero che un candidato sia stato informato
di non possedere i titoli di ammissione al concorso, solo dopo
essere stato ammesso alle prove di francese, e come valuta tale
procedura;
2) come valuta il fatto che, nonostante la commissione abbia
esaurito i suoi lavori, non sia stato ancora reso pubblico il nome
del vincitore;
3) se, e come, intende attivarsi per garantire la definitiva e
pubblica conclusione dell’iter concorsuale.
F.to: Squarzino Secondina
Presidente
La parola alla Consigliera Squarzino
Secondina.
Squarzino (PVA-cU)
A Natale 1999 avevo iniziato ad
interessarmi di questa vicenda; a Natale 2000 forse riusciamo dopo
un anno a saperne qualcosa, a venirne a capo, fra
l’altro ricordo che a Natale 1999 si era posto il
problema se ammettere o non ammettere in aula la discussione di
questo tema e l’Assessore, bontà sua, aveva detto
sì, discutiamone, poi a gennaio si vociferava di questo bando di
concorso. A febbraio esce il bando con dei requisiti che sembrano
proprio tagliati ad hoc sulla persona dell’allora e
attuale direttore dell’istituto.
A maggio chiedo chi sono i nomi dei candidati dato che il 25
febbraio era scaduto il termine per la presentazione delle domande
e addirittura si è scomodato l’Ufficio legislativo
della Regione, vari pareri autorevoli per sapere se si poteva o
meno applicare anche in Valle d’Aosta la legge sulla
trasparenza, cosa che non è stata fatta. Ad aprile
c’è un'integrazione del bando, però il termine di
scadenza delle domande è sempre 25 febbraio. A giugno appare che il
bando ha un carattere esclusivo, nel senso che consente a un unico
valdostano di partecipare al bando. Adesso forse siamo arrivati
quasi alla fine, lo spero.
Il concorso sembra essersi al momento espletato, nel senso che
si sono concluse le prove di accertamento della lingua francese e
la commissione ha esaminato i titoli dei due candidati rimasti a
conclusione dell’iter finora realizzato, ad oggi non
si sa ancora nulla rispetto al nome del vincitore.
Sappiamo, ad esempio, che sono stati quattro, Radioscarpa questa
volta ci ha detto che sono stati quattro i candidati che hanno
presentato domanda: uno non si è neanche presentato al concorso,
dei tre uno non aveva bisogno di sostenere l’esame
di francese, due hanno sostenuto l’esame di francese
e a uno di questi nell’intervallo fra la prova
scritta e la prova orale è stato detto che non possedeva i titoli
per partecipare al concorso in quanto il suo diploma era stato
rilasciato in Brasile.
Questa persona dalla commissione è stata esclusa; rimangono
pertanto solo due candidati, possiamo anche fare i nomi: Blanchod,
attuale Direttore dell’Istituto musicale e
Sacchetti, che ha una serie di titoli interessanti.
Prima domanda: corrisponde al vero che un candidato nel corso
dell’esame fra la prova scritta e la prova orale di
francese sia stato informato di non possedere i titoli di
ammissione al concorso?
Chiediamo se questa commissione ha finito oppure no, cioè se
questa commissione ha valutato i candidati, a questo punto dovrebbe
dire chi è stato il vincitore.
Se questo non è ancora avvenuto, chiediamo
all’Assessore che solleciti la decisione finale
della commissione perché si sappia chi è questo direttore.
Non voglio tornare qui nel Natale 2001 a richiedere di nuovo le
stesse cose, Assessore, lo spero ardentemente.
Presidente
La parola all’Assessore
all’istruzione e cultura, Pastoret.
Pastoret (UV)
Mme Squarzino est toujours beaucoup plus
informée que l’Assesseur. Je n’avais
pas de nouvelles si importantes, donc j’ai été
obligé de parcourir un autre chemin et donc, pour répondre à votre
interpellation, j’ai demandé à la Fondation de
l’Institut musical de me donner une réponse.
Il m’a été remis hier un courrier, que je vais
lire, en me souhaitant qu’il porte les réponses aux
questions contenues dans l’interpellation.
On m’écrit:
"Relativamente
all’oggetto e all'interpellanza della Consigliera
Dina Squarzino le comunico quanto segue.
In data 25 gennaio 2000 sul Bollettino ufficiale della Regione
autonoma Valle d’Aosta, n. 5, è stato pubblicato il
bando di concorso per un posto di direttore
dell’Istituto musicale di Aosta.
In data 25 gennaio è stata inoltrata richiesta
all’Assessore all'istruzione e cultura e alla
Sovrintendente agli studi per la designazione dei componenti di
rispettiva competenza.
In data 9 febbraio 2000 il consiglio di amministrazione nomina i
commissari di sua competenza nelle persone - cito i nomi -:
- del Dott. Pietro Cataldo, Provveditore agli studi di Novara
con funzione di presidente;
- del Maestro Giorgio Ferrari, ex Direttore del Conservatorio di
Torino.
In data 21 febbraio la Sovrintendenza designa i sottoindicati
Commissari:
- Vincenzo Giliberti, Ispettore tecnico del settore
musicale;
- Bonin M. Pia, docente di francese in quiescenza;
mentre in data 28 febbraio 2000 l’Assessore
all'istruzione e cultura designa la Sig.ra Betrai Zilena quale
rappresentante dell’Assessorato in seno alla
commissione di controllo.
Facendo poi seguito alle comunicazioni intercorse con il Maestro
Giorgio Ferrari, questi dichiara di non poter essere in grado di
valutare da solo i titoli artistici dei concorrenti precisando
altresì che ogni bando di concorso per direttore, con riferimento
ai conservatori, prevede nella commissione esaminatrice tre
direttori di conservatorio per poter garantire una più approfondita
e specifica valutazione dei titoli artistici, pertanto sul
Bollettino ufficiale n. 26 del 13 giugno 2000 viene ripubblicato il
bando con l’integrazione nella composizione della
commissione giudicatrice e il consiglio di amministrazione nella
sua seduta del 24 maggio 2000 nomina tre direttori di
conservatorio:
- il Maestro Giorgio Ferrari che già era previsto;
- il Maestro Giovanni Mosca;
- il Maestro Angelo Guaragna.
Viene quindi fissato al 21 settembre 2000
l’inizio del concorso.
In data 13 settembre il Prof. Vincenzo Giliberti tramite fax
avvisa che per motivi di salute gli è impossibile presenziare ai
lavori della commissione, pertanto in data 22 settembre 2000 la
Sovrintendente sostituisce l’Ispettore Giliberti con
l’Ispettore Carmelo Barbera. Viene quindi rifissato
all’8 novembre 2000 l’inizio delle
prove di concorso.
Nel frattempo rinunciano all’incarico per motivi
personali la docente di francese, Bonin M. Pia e il Direttore del
Conservatorio di Genova, Maestro Angelo Guaragna, che vengono
sostituiti rispettivamente con la Sig.ra Carmela Soddu e con il
Maestro Luciano Fornero, Direttore del Conservatorio di Torino.
La commissione alla fine di tutto questo risulta così
composta:
- Dott. Pietro Cataldo, Presidente;
- Prof. Giorgio Ferrari, già direttore di conservatorio,
commissario;
- Prof. Giovanni Mosca, direttore di conservatorio,
commissario;
- Prof. Luciano Fornero, Direttore del Conservatorio di Torino,
commissario;
- Dr. Nadir Vietti, Presidente della Fondazione Istituto
musicale;
- Dott. Carmelo Barbera, Ispettore tecnico;
- Sig.ra Betrai Zilena, rappresentante
dell’Assessorato dell’istruzione e
cultura;
- Prof.ssa Carmela Soddu, membro esperto di lingua francese.
Svolge le funzioni di segretario verbalizzante la Sig.ra
Giuseppina Scalise, Capo dei servizi di segreteria
dell’Istituto musicale.
I candidati che hanno presentato domanda sono stati quattro" ne
conosco anch’io oggi per la prima volta i nomi e
glieli do
"? Lino Blanchod, Fabio Lutz, Attilio Martignoli e
Arturo Sacchetti; tre di questi dovevano sostenere la prova per
l’accertamento della lingua francese.
In data 8 novembre, regolarmente convocati per sostenere la
suddetta prova eliminatoria per il conseguente esame dei titoli, si
sono presentati all’appello due candidati su tre,
uno solo di questi ha superato la prova di francese.
In data 18 dicembre si è nuovamente riunita la commissione che
ha portato a termine i lavori esaminando qui i titoli dei due
concorrenti rimasti e verificando per un candidato la mancanza
dell'equipollenza del titolo di studio che è stato conseguito in
Brasile e che non ha mai avuto il reciproco riconoscimento. Il
suddetto titolo è stato attentamente esaminato da tutti i
componenti della commissione che non lo ha ritenuto valido ai sensi
della legge n. 1.563/1951.
Ad oggi nessun candidato è ancora stato avvisato circa
l’esito del concorso i cui risultati verranno resi
noti dopo la presa d’atto da parte del consiglio di
amministrazione fissato per il 20 dicembre prossimo venturo?", cioè
oggi.
J’ai encore passé un coup de fil pour demander à
quelle heure était prévue la réunion pour avoir toutes les
informations nécessaires. Le conseil
d’administration est convoqué à 15 heures 30.
En revenant aux trois questions posées, la première:
"se
corrisponde al vero che un candidato sia stato informato di non
possedere i titoli di ammissione al concorso, solo dopo essere
stato ammesso alle prove di francese, e come valuta tale
procedura"
. Je relis ce qui est dit dans le courrier:
"? In
data 8 novembre, regolarmente convocati per sostenere la suddetta
prova eliminatoria per il conseguente esame dei titoli, si sono
presentati all’appello due candidati su tre?"
,
c’est-à-dire que avant était prévue
l’épreuve de français et seulement après devait il y
avoir l'évaluation des titres.
Par la lecture du courrier on constate que le candidat qui
n’avait pas de titres reconnus en Italie était celui
qui avait réussi son épreuve de langue française dont les titres
n’ont pas été reconnus qu’au cours de
la réunion du 18 décembre.
Deuxième question:
"come valuta il fatto che, nonostante la
commissione abbia esaurito i suoi lavori, non sia stato ancora reso
pubblico il nome del vincitore"
.
La commission vient de terminer ses travaux, le nom du vainqueur
du concours sera donc rendu public par la Fondation à partir - je
l’espère -
d’aujourd’hui comme il est dit dans
le courrier du président du conseil
d’administration, cependant je prends
l’engagement de faire parvenir à la collègue
Squarzino l’acte du conseil dès qu’il
me sera transmis.
Troisième question:
"se, e come, intende attivarsi per
garantire la definitiva e pubblica conclusione
dell’iter concorsuale"
. Cet acte du conseil,
lorsqu’il sera approuvé, le concours sera clos et
tout de suite après le directeur de l’Institut
musical pourra être nommé.
Presidente
La parola alla Consigliera Squarzino
Secondina.
Squarzino (PVA-cU)
Forse la Befana porterà questa volta il
nome del direttore, lo spero, comunque ringrazio
l’Assessore per le risposte datemi e soprattutto per
la promessa di farci conoscere chi ha vinto il concorso, chi è
stato nominato direttore.
Capisco che la Fondazione non abbia risposto alla prima domanda,
le informazioni che ho erano di questo tipo, quindi la pregherei,
Assessore, in un secondo momento di verificare perché può darsi che
solo in modo informale questo sia stato fatto, ma questo?
(interruzione dell’Assessore Pastoret, fuori
microfono)
? ma ho capito, le chiedo di fare anche una verifica informale.
Capisco anche che la Fondazione non potesse rispondere
diversamente.
Dalle cose dette dall’Assessore a fronte dei
quattro candidati, di cui ci ha comunicato finalmente oggi il nome,
sappiamo che uno, Martignoli, non si è presentato; Lutz è quello
che non ha superato l’esame di francese, ma anche se
l’avesse superato, il suo titolo non è stato
valutato, quindi rimangono in gara due candidati: Blanchod, attuale
Direttore dell’Istituto musicale, e Arturo Sacchetti
che ricordo per i non addetti ai lavori è abbastanza noto nel mondo
musicale tant’è vero che la sua biografia appare sul
dizionario enciclopedico universale della musica e dei musicisti
edito dall'UTET. In questo si dice?
(interruzione del Presidente della Giunta, fuori
microfono)
Presidente
? sì, dobbiamo tenere una posizione
equidistante sui candidati.
Squarzino (PVA-cU)
? Ha ragione. Leggo solo alcune
caratteristiche del candidato e cioè è Direttore
dell’Istituto musicale a Cuneo dal 1983, direttore
di coro di orchestra, organista, clavicembalista, pianista,
compositore e musicologo italiano, è stato membro dell'Orchestra
sinfonica della Rai di Torino dal 1972 al 1977, è stato Direttore
del Coro della Rai di Milano dal 1978 al 1979 e dal 1979 è
Direttore del Coro di camera della Rai di Roma.
Presidente
La parola all’Assessore
all’istruzione e cultura, Pastoret, per fatto
personale.
Pastoret (UV)
Per una semplice precisazione: non ho
fornito nomi di persone che abbiano superato o meno la prova di
francese o il concorso. Ho dato lettura della lettera del
Presidente della Fondazione Istituto musicale, ho riletto per due
volte un passaggio. I nomi e le valutazioni della Consigliera
Squarzino sono illazioni non dati presenti nella mia risposta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK