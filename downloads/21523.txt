Consiglio Regionale della Valle d'Aosta - Oggetto del Consiglio n. 1291 del 11 maggio 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1291 del 11 maggio 2005 - Resoconto
OGGETTO N. 1291/XII - Sicurezza e adeguatezza delle scale
dell'Ospedale regionale. (Interrogazione)
Interrogazione
Ricordati l'incidente verificatosi il 30 gennaio u.s. sulle
scale dell'ospedale di Aosta e il recente drammatico
epilogo;
Preso atto che in seguito a tale incidente la scala è stata
dichiarata, ed è tuttora, inagibile;
la sottoscritta Consigliera regionale
Interroga
l'Assessore competente per sapere:
1) quali sono le cause strutturali dell'inagibilità della
scala e quali lavori sono previsti per ripristinarne
l'agibilità;
2) se l'inagibilità di tale scala costituisca un elemento di
preoccupazione per quanto riguarda la sicurezza all'interno del
polo ospedaliero e quali sono state, in attesa del ripristino della
scala, le misure prese per garantire comunque la sicurezza;
3) se ritiene che vadano effettuate indagini anche sulle
altre scale dell'edificio per verificarne la sicurezza e
l'adeguatezza, onde prevenire eventuali incidenti;
4) se conosce i tempi entro cui tale scala sarà di nuovo
dichiarata agibile.
F.to: Squarzino Secondina
Président - La parole à l'Assesseur à la santé, au bien-être et
aux politiques sociales, Fosson.
Fosson (UV) - L'interrogazione si riferisce ad un incidente - di
cui tutti forse sono a conoscenza perché è stato ampiamente
riportato dalla stampa - occorso sulla rampa centrale delle scale
dell'ospedale, quando un visitatore - così ha riferito la moglie
che è stata testimone di questo tragico evento, - mentre scivolava
lungo le scale, giocando lungo il parapetto, è precipitato dal
terzo piano e, cadendo, ha urtato contro il parapetto del primo
piano, che si è rotto, per fortuna, perché rompendosi ha dato
elasticità alla struttura e quindi ha attenuato un po' la barriera
alla rigidità dell'urto. L'impatto ha generato un'energia
potenziale di più di 800 kg; purtroppo il malcapitato, dopo un
periodo di coma, è deceduto. Aggiungo che il Pubblico Ministero ha
chiesto l'archiviazione del caso. L'inagibilità della scala,
quindi, è dovuta alla necessità di sostituire questo parapetto in
marmo e di rifarlo con un'analoga struttura. L'inagibilità della
scala, però, non costituisce un elemento di preoccupazione, in
quanto sono utilizzabili altre 2 scale, oltre agli 8 ascensori, per
accedere agli stessi piani. Sono comunque stati spostati i cartelli
con l'indicazione delle vie di esodo, in modo da rendere la
situazione sicura. La scala tornerà ad essere agibile nel mese di
giugno.
Sul terzo punto, che dice:
"se ritiene che vadano effettuate
indagini anche sulle altre scale dell'edificio per verificarne la
sicurezza e l'adeguatezza, onde prevenire eventuali incidenti",
mi permetto di fare una riflessione: che l'incidente è avvenuto in
seguito ad un comportamento chiaramente pericoloso. Non è la
manutenzione che viene fatta ogni mese da persone serie che può
prevenire tali incidenti, e questo può succedere in strutture nuove
e in strutture vecchie, per cui non vorrei che tutto diventasse un
fatto politico, soprattutto quando c'è un morto, quando un fatto
tragico come questo non ha responsabilità, tant'è vero che il
Magistrato ne ha chiesto l'archiviazione. Per prevenire incidenti
simili, in un ambiente non psichiatrico come questo, mi permetto di
dire che non possiamo vigilare su tutte le scale affinché non
vengano utilizzate in modo improprio e quindi pericoloso.
Président - La parole à la Conseillère Squarzino Secondina.
Squarzino (Arc-VA) - Credo che nessuno intenda fare un fatto
politico di un incidente tragico, è un fatto di tipo tecnico,
tant'è vero che lei non ha neanche risposto all'ultima domanda
rispetto ai tempi in cui questa scala sarà di nuovo...
(interruzione dell'Assessore Fosson, fuori microfono)
... allora mi è sfuggito, le chiedo scusa. Prendo atto che a
giugno la scala sarà di nuovo agibile e prendo atto che sono stati
tolti quei cartelli i quali, fino a pochi giorni fa, indicavano
come via di uscita in caso di incendio proprio la scala, che invece
era inagibile; quindi prendo atto che, seppure in ritardo di alcuni
mesi, si è provveduto a dare agli utenti le giuste
informazioni.
Perché mi sono soffermata su questo fatto? Perché abbiamo voluto
richiamare l'attenzione sull'episodio della scala che si è rotta ad
un impatto di 800 kg? E qui,
"eventuali incidenti"
voleva
dire non "eventuali simili incidenti", ma eventuali incidenti che
possono succedere se dei pesi possono cadere sulle scale, quindi
sulla capacità che hanno le scale di sostenere un urto così grande.
Questo fatto, a nostro avviso, diventa un esempio emblematico di
quale è la sorte dell'ospedale nel suo complesso, nel senso che la
struttura vecchia che risale a più di 60 anni fa non è in grado di
rispondere alle richieste del nuovo e sarà sempre così. Sono
partita da quei due cartelli che dichiaravano la via di fuga, è una
metafora: da un lato, abbiamo gli ascensori che funzionano e le
nuove regole che dicono che bisogna come via di uscita prendere le
scale; dall'altro, le scale sono inagibili. Ora, questo fatto è un
esempio di cosa vuol dire pensare un progetto di ampliamento
dell'attuale struttura, perché ci sarà sempre una struttura vecchia
non in grado di rispondere alle esigenze del nuovo, ed è talmente
vero questo che nel progetto di ampliamento dell'ospedale sono
previsti più soldi per tornare a ristrutturare l'attuale vecchia
struttura (65 milioni), su cui si sta ancora lavorando, rispetto ai
61 milioni di euro previsti per il nuovo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK