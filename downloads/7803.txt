Consiglio Regionale della Valle d'Aosta - Oggetto del Consiglio n. 2203 del 24 settembre 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2203 del 24 settembre 1986 - Resoconto
OGGETTO N. 2203/VIII - INIZIATIVE PER MIGLIORARE LE
CONDIZIONI DI VITA DEI DETENUTI E DEL PERSONALE DELLE CARCERI DI
BRISSOGNE. (Interpellanza).
PRESIDENTE:
Do lettura dell'interrogazione presentata dal
Consigliere Viberti:
INTERROGAZIONE
VENUTO A CONOSCENZA di una lettera-petizione inviata da circa un
centinaio di detenuti dal carcere di Brissogne al Ministro di
Grazia e Giustizia, al Magistrato di Sorveglianza, al Presidente
della Giunta regionale e al pretore di Aosta;
CONSIDERATO che tale lettera, con il suo contenuto, mette in
luce una situazione di disagio che rammenta quella a suo tempo già
verificata nella visita effettuata al citato carcere di una
delegazione guidata dal Presidente del Consiglio ed in altre
effettuate poi da singoli Consiglieri regionali;
TENUTO CONTO che la vigente legislazione prevede la possibilità
di intervento da parte delle Regioni e dei Comuni per favorire il
reinserimento dei carcerati;
RICORDATO che il carcere mandamentale di Brissogne non ha certo
brillato, dalla sua apertura, come casa di pena fra quelle
all'avanguardia, pur essendo di nuova costruzione e con spazi
maggiori rispetto alla vecchia "torre" dei Balivi ma anzi è stato
spesso oggetto di cronaca per svariati motivi: suicidi di detenuti,
allarme relativo all'AIDS, arresto di guardie carcerarie e dello
stesso direttore nel 1985, scioperi della fame, presunti e non
presunti pestaggi di detenuti ed ora, come denuncia la
lettera-petizione, inutili e sciocche vessazioni anche nei
confronti dei familiari che vengono a trovare i detenuti;
e si
INTERROGA
il Presidente della Giunta per conoscere se ha ricevuto la
lettera di cui sopra, che cosa ha fatto per rispondere a questa
minima richiesta di aiuto e giustizia da parte di queste persone e,
più in generale, quali provvedimenti l'Amministrazione regionale ha
intrapreso o intende intraprendere per migliorare le condizioni di
vita di tutti coloro che vivono nel carcere di Brissogne e quindi
anche del personale che vi lavora.
PRESIDENTE
: Prima di dare la parola al Presidente della
Giunta, comunico al Consiglio che mi è pervenuta una lettera da
parte del Direttore del nuovo complesso di Brissogne che annuncia
dei rilievi all'interrogazione presentata dal Consigliere Viberti,
che farò avere al Consigliere proponente.
Ha chiesto di parlare il Presidente della Giunta, ne ha
facoltà.
ROLLANDIN - (U.V.):
Avant même que je reçoive la lettre
pétition citée par le Conseiller, lettre qui m'est parvenue le 21
du mois d'août 1986, j'ai eu des rencontres soit avec M. Salvatore
Mazzeo, nouveau directeur de la maison d'arrêt d'Aoste, soit avec
M. Fornace, Président du Tribunal de surveillance de la Cour
d'Appel de Turin. À l'occasion de cette rencontre on a fait
ressortir certaines exigences que, en tant qu'Administration
régionale, on a fait siennes par la délibération 5696 du ler août
1986, donc avant encore qu'on ait reçu la lettre qui fait l'objet
de l'interrogation de M. Viberti.
Cette délibération prévoit l'organisation de cours de formation
professionnelle, l'octroi de subsides ordinaires aux détenues pour
faire face aux petites dépenses à l'intérieur de la prison,
l'octroi de subsides extraordinaires aux libérés à titre d'aide,
pour un retour chez-eux ou pour une première installation
extérieure. L'exercice d'une activité par les détenus admis au
régime de semi-liberté, les charges sociales relatives que
l'embaucheurs doit supporter étant en partie assumées par la
Région. Donc je crois qu'on a donné une réponse ponctuelle aux
différentes exigences qui étaient à la base du problème des
détenus.
Dans l'attente d'une règlementation en la matière, une rencontre
avec le Directeur de la prison a été sollicité pour la création
d'une Commission paritaire. A ce sujet je veux rappeler qu'on avait
chargé l'Assessorat à la Santé et à l'Aide Sociale de suivre, avec
ses fonctionnaires, ces rapports.
Suite à cette délibération, datée du ler du mois d'août, j'ai
reçu cette lettre pétition. Après avoir donné la lecture de ces
points, on a déjà donné une réponse concrète aux différentes
exigences des détenus et on est là pour suivre dans les détails les
différents problèmes concernant la maison d'arrêt de Brissogne.
PRESIDENTE
: Ha chiesto di parlare il Consigliere Viberti,
ne ha facoltà.
VIBERTI - (N.S.):
Devo riconoscere che il Presidente
della Giunta ha fatto assumere alla Giunta stessa una iniziativa
con la deliberazione citata, della quale il Presidente ha letto il
primo punto.
Il successivo punto di questa stessa deliberazione dice però di
rinviare a successivi provvedimenti deliberativi l'approvazione
delle modalità di effettuazione degli interventi di cui al punto
precedente, e del relativo impegno di spesa.
Non voglio dire che le intenzioni del Presidente siano quelle
abitualmente dilatorie, conosciute da tutti coloro che siedono sui
banchi degli esecutivi, nei confronti di quelle che sono le
richieste, tutt'altro; riconosciamo al Presidente della Giunta di
essere una persona che quando affronta un problema forse a volte lo
affronta persino con troppa decisione, però per quanto riguarda i
problemi della Casa Circondariale di Brissogne direi che siamo
ancora all'anno zero, mentre in questo Consiglio e al di fuori di
questo Consiglio, più volte sono stati sollevati i gravi problemi
che investono tanto i detenuti quanto il personale. La
deliberazione si riferisce essenzialmente ai detenuti che sono
quelli che si trovano nelle condizioni peggiori; non bisogna
dimenticare neppure qual è la realtà di lavoro delle cosiddette
guardie carcerarie, che almeno per quelle che erano le informazioni
in mio possesso, fanno turni molto pesanti, hanno grosse difficoltà
di inserimento nel tessuto sociale della nostra Regione, hanno
addirittura avuto dei problemi non indifferenti di rapporti con
altri militari o forze dell'ordine.
Sarebbe stato interessante poter conoscere prima della
discussione di questa interrogazione, il contenuto della lettera
che è stata inviata dal nuovo Direttore della Casa Cincondariale,
il quale probabilmente, lo immagino e poi se mi sbaglio in una
prossima occasione smentirò quello che sto dicendo, sosterrà che
non c'è casa di pena che funzioni meglio di quella di Brissogne,
che tutto quello che dice il Consigliere Viberti non corrisponde
assolutamente a verità. Abbiamo invece potuto constatare "de visu"
nel momento in cui ci siamo potuti recare con una delegazione
guidata dal Presidente del Consiglio, e poi anche insieme ad altri
Consiglieri in altre occasioni, le condizioni di vita in questa
struttura che è di nuova costruzione, quindi dovrebbe permettere un
più umano recupero di colui che ha sbagliato e che la società mette
da un canto, per poterlo poi rivedere come nuovo uomo disponibile
al vivere civile.
Stiamo aspettando a livello nazionale la riforma carceraria, e i
mesi estivi hanno visto le proteste dei detenuti legate anche alla
questione dell'amnistia; vediamo cos'è la giustizia nel nostro
paese. Visto che ci sono degli spazi anche modesti nei quali
l'Amministrazione regionale può inserirsi, invito caldamente il
Presidente della Giunta a proseguire sulla strada che ha intrapreso
e nel più breve tempo possibile a far sì che questa Commissione
inizi i suoi lavori e dia soddisfazione tanto ai detenuti, quanto
alle persone che svolgono un lavoro che non è dei più facili.
Purtroppo gli strumenti che queste persone hanno a disposizione
sono molto modesti, per cui anche questo elemento contribuisce a
non avere un clima, non dico ideale, ma neanche accettabile per
quelli che sono poi i rapporti fra le guardie carcerarie ed i
detenuti. Senza voler andare a tutta quella che è la retorica
relativa ai rapporti fra questi due tipi diversi di individuo,
abbiamo ancora nelle nostre orecchie quello che è avvenuto con
l'arresto del precedente Direttore e con l'arresto di alcune
guardie carcerarie che erano state accusate di pestaggi e violenze
nei confronti di detenuti.
Mi auguro che queste cose oggi non avvengano più, ma le
vessazioni che vengono denunciate nella petizione inviata al
Presidente della Giunta e al Ministro di Grazia e Giustizia, al
Magistrato di Sorveglianza e allo stesso Pretore di Aosta,
dimostrano che c'è e persiste purtroppo un clima inadatto al
recupero dei detenuti, un clima pericoloso che può essere foriero
di nuovi brutti accadimenti all'interno della Casa Circondariale,
per cui ritengo che senz'altro bisogna procedere nella direzione
che indica la deliberazione.
Ci vuole umanità se si vuole un recupero: questo mi pare il dato
fondamentale. Se ci si attiene esclusivamente ai regolamenti e si
applicano con volontà vessatoria addirittura nei confronti delle
persone che cercano di portare conforto a coloro che si trovano in
queste condizioni, senz'altro non si rende un buon servizio alla
giustizia non si procede verso una società migliore che deve essere
obiettivo di tutti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK