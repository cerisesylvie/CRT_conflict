Consiglio Regionale della Valle d'Aosta - Oggetto del Consiglio n. 141 del 7 ottobre 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ACQUE
Acque pubbliche
Precedente
Successivo
Resoconto integrale del dibattito dell'aula
Oggetto del Consiglio n. 141 del 7 ottobre 1998 - Resoconto
SÉANCE DU 8 OCTOBRE 1998 (APRÈS-MIDI)
OGGETTO N. 141/XI Subconcessione, per la durata di anni trenta
decorrenti dalla data del decreto di subconcessione, alla Monterosa
S.p.A. di derivazione d'acqua dal torrente Evançon, in Comune di
Ayas, ad uso innevamento artificiale.
Deliberazione Il Consiglio
Premesso che con domanda in data 04.03.1997 la Monterosa S.p.A.
ha chiesto all'Amministrazione regionale la subconcessione di
derivare dal torrente Evançon, in località Frachey del comune di
Ayas, nel periodo dal 1° novembre al 15 marzo, max. 50.000 metri
cubi di acqua, che corrispondono a 0,017 moduli industriali, per il
funzionamento dell'impianto di innevamento programmato denominato
"Ciarcerio";
Precisato che la domanda, corredata dal relativo progetto,
prevede la captazione dell'acqua semplicemente tramite una pompa
sommersa che, a mezzo di una tubazione di mandata, adduce l'acqua
alla stazione di pompaggio dell'impianto di neve artificiale.
Tenuto presente che:
- Il Magistrato per il Po, di Parma, con nota prot. n. 8953 in
data 30.05.1997, ha rilasciato il proprio nulla-osta nei riguardi
idraulici per l'ammissione ad istruttoria della domanda di cui si
tratta;
- L'Autorità di Bacino del fiume Po di Parma, con nota n. 2308
in data 11.06.1997 ha dichiarato di non avere osservazioni o
rilievi da esprimere in merito, ai sensi dell'art. 3 del D.L.
12.07.1993 n. 275;
- l'avviso di presentazione della domanda 04.03.1997 della
Monterosa S.p.A. è stato pubblicato sul Foglio Annunzi Legali della
Valle d'Aosta n. 17 in data 14.06.1997 e riprodotto nel n. 181
della Gazzetta Ufficiale della Repubblica Italiana (foglio
inserzioni) in data 05.08.1997 senza dar luogo alla presentazione
di domande incompatibili e concorrenti;
- con ordinanza n. 217 in data 08.09.1997 dell'Assessore ai
Lavori Pubblici, Infrastrutture e Assetto del Territorio è stato
disposto il deposito della domanda e del relativo progetto presso
l'Ufficio Concessioni Acque dell'Assessorato dei Lavori Pubblici
della Regione per 15 giorni consecutivi, decorrenti dal 17.09.1997
a disposizione di chiunque intendesse prenderne visione nelle ore
d'ufficio;
- con nota prot. 32358/5 in data 23.09.1997 è stato comunicato
al comune di Ayas che, per disguidi tecnici, l'Ordinanza n. 217 non
è stata trasmessa nei termini fissati per la pubblicazione e
pertanto sono stati fissati dei nuovi termini per la sua
pubblicazione all'albo pretorio di Ayas (precisamente dal 24.09.97
al 08.10.97), rimanendo invariata la data fissata per la visita di
istruttoria;
- copia dell'ordinanza è stata affissa per il predetto periodo
di 15 giorni all'Albo Pretorio del Comune di Ayas e copia della
medesima è stata inviata al Consorzio per la Tutela, l'Incremento e
l'Esercizio della Pesca in Valle d'Aosta; al Magistrato per il Po
di Parma; al Ministero dei LL.PP.; alla Sezione Idrografica del Po
di Torino; all'Associazione d'Irrigazione Est-Sesia di Novara;
all'Associazione d'Irrigazione dell'Agro all'Ovest del Sesia di
Vercelli; all'Assessorato dell'Agricoltura e Risorse Naturali,
Direzione Forestazione e Direzione Bacini montani e Difesa Suolo;
all'Assessorato dell'Ambiente, Direzione Ambiente e Direzione
Urbanistica e Tutela Paesaggio; alla Prima Direzione del Genio
Militare di Torino; all'E.N.E.L. - Compartimento di Torino ed alla
società Monterosa S.p.A.;
- la pubblicazione presso il Comune di Ayas, come risulta dal
referto in calce all'ordinanza è avvenuta regolarmente ed ha dato
luogo alla presentazione, da parte dell'Associazione dell'Agro
all'Ovest del Sesia di Vercelli di un esposto datato 06.10.1997 con
il quale, a salvaguardia delle dotazioni idriche del Naviglio
d'Ivrea, del Canale Depretis e del Canale Farini, derivati dalla
Dora Baltea, della quale il Torrente Evançon è tributario,
l'Associazione Irrigua chiede che nel disciplinare di
subconcessione vengano inserite le seguenti prescrizioni:
a) la derivazione della portata concessa dovrà essere sospesa
nei periodi in cui viene a mancare la competenza del Naviglio
d'Ivrea, del Depretis e del Farini;
b) il manufatto di derivazione dovrà essere dotato di apposito
edificio idoneo alla misura della portata assentita.
Precisato che la derivazione d'acqua chiesta dalla Monterosa
S.p.A. è limitata al periodo invernale, quando le derivazioni
irrigue dell'Associazione Ovest-Sesia non sono in esercizio, per
cui non possono esservi interferenze tra le due utilizzazioni e che
il prelievo d'acqua avverrà tramite una pompa che dovrà essere
dotata di contatore per quantificare il prelievo complessivo, non
si ritiene di dover inserire particolari prescrizioni a tutela
delle osservazioni avanzate dalla suddetta associazione
irrigua;
Visto altresì che la visita locale d'istruttoria, come stabilito
nell'ordinanza, è regolarmente avvenuta il 17.10.1997 ed alla
medesima è intervenuto un funzionario dell'Ufficio Concessioni
Acque della Regione, il quale ha preso atto che alla visita non è
intervenuto nessun rappresentante della Società Monterosa e degli
altri enti ai quali era stata inviata copia dell'Ordinanza, per cui
ha proceduto alla redazione del verbale, rinunciando ad effettuare
il sopralluogo alle località interessate dalla derivazione, in
quanto già note e rispondenti di massima alle rappresentazioni
grafiche di progetto. In data 24.10.1997, con nota prot. 36954/ è
stata trasmessa copia del verbale di visita d'istruttoria e
dell'esposto che ne fa parte integrante, alla Monterosa S.p.A. al
fine di poter esprimere le eventuali osservazioni in merito e la
società medesima, con nota in data 14.11.1997, ha precisato che la
derivazione avverrà solamente nel periodo invernale e nelle ore
notturne, per cui non pregiudica i diritti dell'Associazione
Irrigua.
Tenuto presente che:
- la captazione dell'acqua avverrà semplicemente tramite una
pompa sommersa con potenza elettrica di 30 Kw., con una portata
massima di 35 litri al secondo, posizionata nell'alveo del
torrente, in sponda sinistra alla quota di 1600 m.s.m.;
- la tubazione di mandata alla stazione di pompaggio di Frachey
sarà in ferro DN 125, della lunghezza di mt. 40 e nella stazione
saranno installate 2 pompe della potenza di 110 Kw. cadauna;
- la tubazione di adduzione dell'acqua alla sala macchine del
Ciarcerio ha una lunghezza di mt. 900 ed è formata da tubi DN125 e
DN100, con un dislivello di metri 380 e quota di arrivo di 1980
m.s.m.;
- dopo il 15 marzo, data di scadenza dell'annualità di prelievo,
la pompa verrà rimossa, per essere nuovamente installata al 1° di
novembre della stagione successiva;
- il prelievo d'acqua, nel periodo compreso tra il 1° novembre
ed il 15 marzo, è di max. 35 litri al secondo per un ammontare
complessivo di 50.000 mc. di acqua, che corrispondono a 0,017
moduli industriali, assumendosi ogni modulo pari a 3.000.000 mc.
annui di acqua, ai sensi dell'art. 18 della legge 05.01.1994.
Rilevato, quindi, in considerazione di quanto sopra esposto
che:
1) la derivazione appare tecnicamente ed economicamente
ammissibile;
2) la quantità d'acqua da derivare, nel periodo dal 1° novembre
al 15 marzo di ogni anno, nella misura max. di 35 lt/sec. e
complessiva di metri cubi 50.000 annui, si può subconcedere, avendo
riguardo delle condizioni locali, delle utenze preesistenti e della
specie di derivazione realizzata;
3) l'utilizzazione delle acque del torrente Evançon, corrisponde
ad una reale necessità per il potenziamento ed il regolare
funzionamento dell'impianto di innevamento artificiale denominato
Ciarcerio, che garantisce la percorribilità di una parte dell'area
sciabile compresa tra le località Frachey ed il colle della
Bettaforca, per circa 125.000 mq. su una lunghezza di circa 4.500
mt.;
4) la derivazione, visti i modesti quantitativi d'acqua
derivati, non arreca turbative ed è compatibile con il buon regime
idraulico del corso d'acqua interessato, senza che occorrano, oltre
a quelle inserite nel disciplinare di subconcessione, speciali
garanzie a tutela di detto regime;
5) per l'uso della derivazione non sono temibili inquinamenti
delle acque e quindi non occorrono particolari cautele al
riguardo.
Visto infine che il Magistrato per il Po di Parma, con nota n.
21117 in data 10.12.1997 ha rilevato che l'istruttoria è stata
regolarmente espletata ed ha espresso parere favorevole
all'accoglimento della richiesta di subconcessione, sotto
l'osservanza delle condizioni espresse nel sottoriportato schema di
disciplinare;
Visto lo Statuto Speciale per la Valle d'Aosta, promulgato con
legge Costituzionale n. 4 del 26.02.1948 e successive norme di
attuazione;
Vista la Legge regionale n. 4 del 08.11.1956;
Vista la Legge n. 36 del 05.01.1994;
Vista la deliberazione del Consiglio regionale n. 1193/X in data
22.02.1995 ed in esecuzione della medesima;
Richiamata la deliberazione della Giunta regionale n. 4853 in
data 30.12.1997 concernente l'approvazione del bilancio di gestione
per l'anno 1998 e per il triennio 1998/2000, con attribuzione alle
strutture dirigenziali di quote di bilancio e degli obiettivi
gestionali correlati e di disposizioni applicative, nonché la
circolare n. 2 in data 15.01.1998 (prot. n. 861/5 FIN);
Richiamati i decreti legislativi n. 320/94 e n. 44/98;
Visto il parere favorevole rilasciato dal direttore dell'Assetto
del Territorio e Infrastrutture di Rete nell'ambito
dell'Assessorato Territorio, Ambiente e Opere Pubbliche, ai sensi
del combinato disposto degli articoli 13 comma l, lettera e) e 59,
comma 2 della L.R. 45/1995, in ordine alla legittimità della
presente deliberazione;
Visto il parere della III Commissione consiliare permanente;
Delibera
1) di subconcedere, per la durata di anni trenta, decorrenti
dalla data del decreto di subconcessione, alla Monterosa S.p.A.,
con sede legale in Gressoney-La-Trinité e amministrativa in Ayas,
giusta la domanda presentata in data 04.03.1997, di derivare dal
torrente Evançon, in località Frachey del comune di Ayas, a quota
1600 m.s.m., nel periodo dal 1° novembre al 15 marzo di ogni anno,
moduli industriali 0,017 che corrispondono ad un prelievo annuo di
metri cubi 50.000 di acqua. da utilizzarsi per la produzione di
neve artificiale nell'impianto denominato Ciarcerio;
2) di approvare l'allegato schema di disciplinare di
subconcessione;
3) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del legale rappresentante della Società
Monterosa S.p.A.;
4) di ordinare ed accertare l'introito delle seguenti somme, da
versare presso la tesoreria dell'Amministrazione regionale:
a) lire 1.500.000 (unmilionecinquecentomila) pari a mezza
annualità del canone, ai sensi dell'art. 11 del T.U. 11.12.1933 n.
1775, a titolo di cauzione; somma che verrà restituita, ove
nulla-osti, al termine della subconcessione;
b) lire 75.000 (settantacinquemila) pari ad un quarantesimo del
canone, per gli scopi di cui all'art. 7 del T.U. 11.12.1933 n.
1775, somma da introitare al capitolo 08800 della parte ENTRATE del
bilancio preventivo della regione per il corrente esercizio
finanziario (Canoni per concessioni e subconcessioni di acque
pubbliche e miniere);
c) lire 2.500.000 (duemilionicinquecentomila) quale somma a
disposizione dell'Amministrazione regionale (Ufficio Concessioni
Acque dell'Assessorato Territorio, Ambiente e Opere Pubbliche) per
spese di sorveglianza, esperimenti di portata, collaudo,
registrazioni di atti, eccetera somma da introitare al Capitolo
13500 della parte ENTRATE del bilancio preventivo della Regione per
il corrente anno finanziario (Gestione fondi per conto terzi per
istruttoria domande e pratiche varie);
5) di stabilire, come specificato nell'art. 10 del disciplinare
di subconcessione, in lire 3.000.000 (tremilioni) il canone annuo
da versare anticipatamente alla Regione, anno per anno, a decorrere
dalla data del decreto di subconcessione, somma da introitare al
Capitolo 08800 della parte ENTRATE del bilancio preventivo della
Regione per il corrente anno finanziario (Canoni per concessioni e
subconcessioni di acque pubbliche e miniere).
Disciplinare di subconcessione
(Omissis)
Président L'acte en question a reçu l'avis favorable à la
majorité de la IIIème Commission.
Y a-t-il des interventions? Les Conseillers sont invités à
voter:
Conseillers présents: 30
Votants: 27
Pour: 27
Abstentions: 3 (Beneforti, Curtaz, Squarzino Secondina)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK