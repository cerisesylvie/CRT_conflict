Consiglio Regionale della Valle d'Aosta - Oggetto del Consiglio n. 1840 del 25 febbraio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
COMMERCIO
Fiere, mostre e mercati
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1840 del 25 febbraio 2016 - Resoconto
OGGETTO N. 1840/XIV - Interpellanza: "Valutazioni e strategie
della Regione in merito alla partecipazione a fiere di fama
internazionale per la promozione del turismo".
Viérin M. (Presidente)
- Punto 39 all'ordine del giorno.
La parola al collega Laurent Viérin.
Viérin L. (UVP) -
Ciclicamente portiamo l'argomento, di
cui si è parlato tante volte in questo Consiglio, delle strategie
di promozione turistica della Valle, inerente anche e soprattutto
all'utilità della partecipazione a certi eventi fieristici o a
certe borse che raccolgono e raggruppano un po' tutti gli operatori
turistici sia pubblici che privati, istituzionali o meno, nazionali
e internazionali. In queste scorse settimane si è tenuta a Milano
l'annuale Borsa internazionale del turismo (Bit) e la nostra
iniziativa parte da una considerazione. La Bit è un evento che
negli anni aveva avuto un declino, al di là della partecipazione
dei flussi degli utenti che si recavano a questa fiera. A quanto ci
dicono gli operatori, era una fiera che aveva avuto una leggera o
importante flessione, ma che quest'anno, da ciò che si è letto, ha
avuto un'inversione di tendenza vedendo la partecipazione
importante di utenti, ma anche e soprattutto di operatori.
La nostra interpellanza muove da una considerazione legata alla
partecipazione o meno della Valle alla Bit, ma più che altro a una
strategia generale; pensiamo anche alla fiera di Rimini, dove
invece gli albergatori erano presenti. Volevamo con l'Assessore
fare il punto per capire da un punto di vista strategico quali
erano gli indirizzi che l'Amministrazione aveva: partecipazione o
meno a certi eventi, assenza di
stand
ad altre e come questo
viene inserito in scelte che noi vorremmo capire in che direzione
vanno a promuovere la Valle, in questo periodo in cui i grandi
eventi hanno toccato il nostro territorio. Pensiamo - la collega
Morelli lo ricordava ieri - alla Coppa del mondo a La Thuile che è
stato sicuramente un grande evento con una connotazione anche e
soprattutto mediatica, al di là del flusso di partecipazioni
in
loco,
non solo a La Thuile ma nell'intero territorio regionale
o comunque in una parte di esso. La considerazione è che eventi
come quello della Coppa del mondo dovremmo averne uno al mese, non
inerente solo allo sci, per avere la possibilità di una visibilità
per la Valle d'Aosta. Al di là degli eventi e di tutto ciò che
cercano di fare non solo l'Amministrazione, ma anche i
partner
sul territorio, in questo caso un grande plauso va
sicuramente agli organizzatori: le Amministrazioni sicuramente
hanno lavorato, ma anche e soprattutto c'è stata la forza delle
persone e del comitato, che hanno saputo mettere in piedi una
manifestazione che ha fatto onore e che ha reso un momento di
orgoglio per l'intera Valle d'Aosta.
Al di là di ciò che sta arrivando, di ciò che vorremmo avere e
di ciò che si avrà, vorremmo capire come questa strategia viene
inserita. Ne avevamo parlato anche all'interno del primo piano di
sviluppo che era stato commissionato qualche anno fa e che aveva
visto una raccolta dati sul territorio, ma ciò che a noi interessa
soprattutto è sapere come la Valle d'Aosta viene promossa fuori e
come eventualmente si mettono in sinergia gli attori istituzionali
con quelli privati e con le associazioni di categoria.
Président
- La parole à l'assesseur Marguerettaz.
Marguerettaz (UV) -
Sulle modalità di presentare le
nostre particolarità, le nostre specificità e i nostri punti di
forza, ovviamente negli anni ci sono state delle modifiche e dei
cambiamenti. Si ricorderà il consigliere Viérin quando
ante
crisi andavamo alla Bit e trovavamo degli
stand
che
sembravano delle piazze d'armi, per tutta una serie di regioni del
Sud, perché erano esposizioni che venivano finanziati con gli
obiettivi europei, dove riuscivano ad attingere delle risorse molto
importanti e utilizzavano mezzi e spazi che erano veramente
impensabili. Da quando non c'è stato più questo tipo di discorso,
la Bit in particolare ha sicuramente diminuito di molto il suo
appeal
e oggi la TTG di Rimini è il luogo che ha più appeal,
perché dall'altra parte siamo rimasti fermi a dei modelli
assolutamente superati.
Probabilmente ci sarà qualche ripresa, ma a oggi, non perché noi
dobbiamo copiare quello che fanno gli altri, ma Regioni e Province
come il Trentino, l'Alto Adige, il Veneto, il Piemonte, il Lazio,
il Molise e l'Abruzzo non erano presenti. Non erano presenti la
Germania, la Francia e la Spagna e nemmeno tutta una serie di
tour operator
potenti come Francorosso o Alpitour. Non erano
presenti gli operatori
business
, tutto il mondo
crocieristico, l'Alitalia, l'Emirates e particolarmente
significativa era l'assenza anche dell'Enit: il nostro Ente
nazionale italiano per il turismo era assente.
Noi non andiamo alla Bit dal 2011, anno in cui avevamo speso 130
mila euro. Voi capite che oggi destinare 130 mila euro per
un'iniziativa di questo genere, non è particolarmente performante.
Al contrario - condivido quello che ha detto il collega Viérin - il
TTG è un luogo interessante in Italia, non solo per i flussi, ma
anche per capire le tendenze, per confrontarsi, per cercare di
creare dei momenti di crescita professionale e per capire dove si
va. Pertanto, per l'ambito dell'Italia, c'è la conferma della
partecipazione alla TTG, insieme alla Chambre e agli operatori, con
i quali c'è quindi una sinergia.
All'estero abbiamo delle fiere mirate. Nel momento in cui si
parla, per esempio, di cicloturismo, noi cerchiamo sui mercati
esteri di andare là dove c'è il cicloturismo; dove, per esempio, si
parla dei
randonneur
o del
trekking
, noi cerchiamo di
andare. Quindi anche all'estero cerchiamo, tramite le nostre
agenzie, di presidiare quelle fiere specifiche di settore che sono
aderenti alla nostra offerta turistica. Non è che noi abbiamo
escluso la modalità fieristica per promuovere la Valle d'Aosta, ma
abbiamo un approccio più selettivo, perché certe fiere generaliste
rischiano di non essere efficaci.
Per continuare la provocazione che mi fa il collega Bertin, se
si parla di turismo accessibile dobbiamo andarci con gli operatori,
così come abbiamo fatto con il TTG, perché altrimenti è inutile che
la Regione faccia delle promozioni e delle attività. Lei ha fatto
gli esempi delle altre Regioni, ma dietro ci sono dei club di
prodotto e operatori organizzati, quindi la Regione coordina delle
attività che vengono fatte sul territorio. La Regione non può
coordinare delle attività che non ci sono o solo delle cooperative
sociali che fanno degli studi.
Viene il sospetto che queste interrogazioni abbiano anche delle
indicazioni, perché qualcuno viene a farci delle proposte, ma mi
chiedo se siano progetti di studio o proposte per un prodotto vero.
Dev'essere esattamente come per le fiere: si va per cercare di
vendere un prodotto.
L'altra fiera specifica è lo Skipass di Modena. Ci siamo messi a
coordinare: non andiamo solo a distribuire dei dépliant, ma andiamo
a dare una mano a coordinare le stazioni e i consorzi che vanno a
vendere dei pacchetti, dei soggiorni. I vari consorzi si sono
organizzati e vanno a fare delle attività commerciali, perché
quelle nelle fiere sono delle attività che devono produrre e non
solo fare una comunicazione generale.
Président
- La parole au collègue Laurent Viérin.
Viérin L. (UVP) -
Questa iniziativa aveva proprio lo
scopo di capire qual era la strategia inserita all'interno di tutte
le manifestazioni e le fiere o della promozione della Valle in
generale. Intanto non ci interessava sapere chi non era presenti,
al di là della Valle d'Aosta. Noi sappiamo quali Regioni che erano
presenti: quelle del Sud e la maggior parte delle Regioni italiane
erano presenti alla Bit, con degli
stand
importanti, non
magari come le piazze di un tempo.
Pensiamo che effettivamente non sia oggi il caso in una fiera
come la Bit di andare a spendere 130 mila euro per uno stand, ma
non pensiamo neanche che sia per la Valle d'Aosta un bel segnale
essere talmente assenti. Oggi secondo noi bisogna studiare delle
nuove formule di partecipazione, anche solo con le persone che
l'Amministrazione ha in forza. Abbiamo delle professionalità
interessanti all'interno dell'Amministrazione o comunque nelle
categorie: la Chambre piuttosto che all'associazione degli
albergatori, oppure altre categorie che si occupano di turismo.
Essere presenti magari anche con un costo molto limitato, ma
esserci per avere delle azioni operative. Lei citava, per esempio,
certe fiere dove si vanno a vendere i pacchetti: abbiamo
all'interno della Bit
partner
e operatori privati con una
sedia e una cartellina, che organizzano appuntamenti rivolti ai
tour operator
per vendere il loro prodotto. Essere presenti
con una modalità diversa, potrebbe essere uno spunto.
L'Assessore giustamente dice che ci sono iniziative che hanno
uno scopo conoscitivo: la nostra interpellanza è da un lato
conoscitiva, ma vuole essere anche e soprattutto propositiva.
Proviamo a studiare - questo è lo spunto - delle forme di
partecipazione non diciamo a costo zero, perché anche il personale
costa, però con delle professionalità che siano presenti magari non
con uno stand, ma semplicemente con dei momenti operativi, per
vendere il prodotto Valle d'Aosta attraverso un piccolo spazio o
attraverso nuove formule. All'interno di certe fiere ci sono
Regioni che pagano delle persone semplicemente per attrarre
clientela verso certi stand, oppure altre sono commissionate
dall'Amministrazione per promuovere magari semplicemente con un
volantinaggio la propria realtà.
I privati aguzzano l'ingegno e c'è un panorama già codificato,
se non abbiamo capito male, che va dalla TTG allo Skipass di Modena
o ad altre fiere internazionali, dove la presenza è già definita e
quindi permane per il futuro attraverso i partner, come la Chambre
o l'Adava. Visto che da quello che abbiamo sentito - l'Assessore
avrà delle informazioni più puntuali - la Bit è tornata ad avere
una certa appetibilità, si potrebbero studiare per il futuro, visto
anche il periodo che stiamo vivendo, delle azioni e delle presenze
mirate e importanti. Tra i 130 mila euro di uno stand o l'avere
semplicemente delle professionalità, si può magari studiare ed
elaborare qualche progetto di presenza a costi limitati, perché
persone creative nell'ambito della promozione turistica ce ne sono.
Questo è semplicemente per dire che effettivamente la presenza
della Valle d'Aosta potrebbe essere utile e potrebbe tornare ad
essere importante.
Concludiamo, Assessore, dicendo che, anche e soprattutto in un
momento di difficoltà, la presa di coscienza che l'industria
turistica può essere effettivamente un momento di rilancio per la
nostra regione, abbinata chiaramente a tutti i settori come quelli
dell'enogastronomia, delle terme e di tutto ciò che la Valle
d'Aosta, dalla montagna alla cultura ai castelli, può offrire, è
qualcosa che può nel futuro far crescere una generazione diversa,
rispetto a una Amministrazione che per anni ha invece creato posti
di lavoro e ha avuto persone che sono nate e cresciute con l'idea
del posto fisso. Oggi dei flussi turistici importanti si sono
materializzati sulla Valle d'Aosta, anche se dall'indagine che ci è
stata recapitata vediamo che ci sono ancora delle criticità, come
quella dei posti letto piuttosto che altri aspetti. Però la
considerazione è che, se effettivamente noi educhiamo le giovani
generazioni e il futuro di questa regione a un investimento in un
campo che può effettivamente rappresentare un volano di sviluppo
per le giovani generazioni e per le famiglie in generale, abbinando
ciò che noi abbiamo sul territorio, sicuramente una volta creato il
prodotto, promuoverlo fuori diventa fondamentale proprio per avere
una attrattività. Senza essere dei grandi economisti, al posto di
far girare i soldi tra i valdostani, semplificando con il baratto,
prendiamo i soldi da chi ce li ha fuori, portiamoli nell'economia e
creiamo quella crescita di cui una comunità necessita in un momento
di difficoltà.
Si dà atto che dalle ore 09.43 assume la presidenza il
vicepresidente Follien.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK