Consiglio Regionale della Valle d'Aosta - Oggetto del Consiglio n. 609 del 12 novembre 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 609 del 12 novembre 1982 - Resoconto
OGGETTO N. 609/VII - INIZIATIVE PER LA CONDANNA DELLO
SCIOGLIMENTO DEL SINDACATO LIBERO DI SOLIDARNOSC. (Approvazione di
mozione).
PRESIDENTE:
Do lettura del testo della mozione presentata
dal Consigliere Minuzzo:
MOZIONE
La messa al bando da parte del Governo di Jaruzelsky del
sindacato libero ed autonomo di Solidarnosc rappresenta una brutale
violazione degli elementari diritti sociali garantiti anche dalla
costituzione polacca.
Con questa decisione del regime militare-comunista Jaruzelsky
ha compiuto un nuovo atto di brutale violenza contro la classe
operaia polacca che sta conducendo una grande lotta per la libertà,
la democrazia e la giustizia sociale.
Davanti all'ennesima violazione della volontà del popolo
polacco, delle convenzioni internazionali sottoscritte dalla
Polonia perpetrate dal regime del servo di Mosca Jaruzelsky che
fanno ritornare alla mente i nefandi metodi staliniani:
IL CONSIGLIO REGIONALE
CONDANNA duramente la decisione di sciogliere Solidarnosc che
aggrava la rottura della società polacca e che inasprisce
all'esasperazione i rapporti fra Governo, Chiesa e Forze
sociali.
CONVINTO che tale provvedimento riporta la Polonia alle
condizioni di stato socialtotalitario simile a quello sovietico,
senza più alcuna garanzia di libertà per i cittadini;
IMPEGNA
il Presidente del Consiglio regionale affinché inviti il Governo
italiano a comunicare al governo polacco la ferma disapprovazione
delle Forze sociali italiane per lo scioglimento di Solidarnosc che
godeva della fiducia di dieci milioni di lavoratori e
RICHIEDE
alle Organizzazioni sindacali e di categoria valdostane di
organizzare congiuntamente una dimostrazione di massa per
manifestare la solidarietà della popolazione valdostana ai
lavoratori polacchi.
PRESIDENTE:
Ha chiesto di illustrare la mozione il
Consigliere Minuzzo, ne ha facoltà.
MINUZZO - (P.S.D.I.):
Questa mozione
probabilmente
ha perso un briciolo della sua tempestività in quanto l'abbiamo
rinviata già dallo scorso Consiglio, ma è ancora attuale per le
notizie apparse oggi su tutti gli organi di informazione, che ci
dicono che il leader di Solidarnosc entro pochi giorni tornerà in
libertà, grazie in parte alle pressioni fatte dalla Chiesa polacca
in questa direzione. Questa mozione non vuol essere che
un'ulteriore prova della solidarietà del Consiglio regionale al
popolo polacco, solidarietà peraltro già dimostrate con
l'approvazione di una precedente mozione, quando il Consiglio aveva
deciso di inviare degli aiuti concreti al popolo polacco. Al
riguardo so che l'Assessore alla Sanità ed Assistenza sociale deve
dare alcune informazioni al Consiglio per quanto concerne
quell'iniziativa votata allora all'unanimità dal Consiglio
regionale.
Questa mozione non vuol significare altro che ribadire la
solidarietà del popolo valdostano nei confronti dei lavoratori
polacchi che hanno visto il loro sindacato essere messo fuori
legge, addirittura sciolto. Gli ultimi avvenimenti di questi giorni
sono le migliaia di arresti effettuati dal regime militare di
Jaruzelsky che stanno a provare sebbene ci sia stata questa notizia
bomba di una prossima liberazione di Lech Walesa, che il popolo
polacco vive tuttora sotto un regime dittatoriale.
Questa mozione può essere al limite anche emendata se così com'è
stata proposta non è accettabile da tutti i Gruppi consiliari,
perché è chiaro che se si vuole dimostrare solidarietà al popolo
polacco, la mozione deve essere chiaramente votata
all'unanimità.
PRESlDENTE:
E' aperta la discussione. Ha chiesto di
parlare l'Assessore alla Sanità e all'Assistenza Sociale Rollandin,
ne ha facoltà.
ROLLANDIN - (U.V.):
A l'occasion d'une rencontre récente
avec un représentant de la Pologne, on a eu des renseignements sur
ce qui se passe à l'intérieur et surtout sur les nécessités les
plus urgentes de la population. On avait proposé d'entreprendre la
même organisation qu'il y
avait eu à l'occasion du
tremblement du Sud. En effet, on avait prévu de faire un comité
unitaire de toutes les forces politiques et sociales pour une
intervention en faveur de la Pologne. A ce propos on pourrait se
réunir pour voir si tout le monde est d'accord sur cette
proposition.
Aujourd'hui nous en avons parlé en Junte pour envisager la
possibilité d'une première intervention en faveur de la population
polonaise, ce que - je pense - était même dans les intentions du
proposant la motion. Vu que, surtout dans la ville d'Aoste, il y a
déjà eu un envoi de différents matériaux en Pologne, en tenant
compte de la possibilité existante jusqu'à présent, d'envoyer le
tout par chemin de fer, la loi, en vigueur jusqu'au 17, maintenant
va tomber et après cette date je pense qu'elle sera renouvelée.
De la part de la Junte il y a quand même la disponibilité de
reprendre ce discours et donc d'organiser un comité unitaire pour
donner une aide immédiate à cette population.
PRESIDENTE:
Ha chiesto di parlare il Consigliere
Lustrissy; ne ha facoltà.
LUSTRISSY - (D.P.):
Nous sommes favorables à la
proposition que vient de faire M. Rollandin d'une aide concrète à
la population, car même face à la situation, il faut croire que
plus que de manifestations de solidarité, aujourd'hui il y a la
nécessité d'aides concrètes.
De la part des chefs des Groupes, on a eu la possibilité d'avoir
des rencontres à la Présidence du Conseil avec le comité régional
pour la paix, qui avait déjà proposé des interventions concrètes à
l'égard de la population de la Pologne. A la suite de cela, nous
partageons la proposition de l'Assesseur Rollandin.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
I problemi della Polonia sono molto
discussi all'interno del partito che qui rappresentiamo. Come tutti
i Consiglieri sanno, il nostro partito aveva visto con favore il
processo che si era avviato in Polonia con la formazione del
Sindacato autonomo di Solidarnosc; aveva seguito con interesse quel
dialogo che in forme complesse si era aperto fra questo nuovo
Sindacato, la Chiesa ed il Governo polacco. Purtroppo le tensioni
esistenti all'interno del paese hanno portato ad un'iniziativa del
regime militare che il nostro partito ha condannato fermamente
perché la ritiene inadatta a risolvere qualsiasi problema, sia esso
di natura sociale od economica, sia di ordine di politica
internazionale.
Se la notizia che è giunta oggi rappresenta un'inversione di
tendenza, un ripensamento da parte del regime militare, crediamo
che questa sia un'indicazione positiva: la liberazione del
presidente del sindacato Solidarnosc indubbiamente potrà servire a
rimettere in movimento un processo differente ed a risolvere
problemi che con la forza non si è riusciti a risolvere. Noi quindi
siamo d'accordo sul senso generale della mozione: abbiamo degli
emendamenti da proporre rispetto ad alcuni termini un po'
sbrigativi usati nella mozione stessa che rispondono a valutazioni
di parte.
Crediamo che la situazione mondiale oggi sia effettivamente
molto grave e che nè il capitalismo nè le forme fino ad oggi
sperimentate di socialismo siano in grado di dare una risposta
valida all'interno dei paesi occidentali.
La crisi economica ha creato delle tensioni, ci sono guerre
commerciali in atto, i rapporti con i paesi del terzo mondo
diventano sempre più acuti perché non si potrà continuare con una
parte dell'umanità che vive nella larghezza, mentre la maggior
parte dei popoli ha problemi di sopravvivenza.
Anche all'interno degli stessi paesi a regime socialista
esistono problemi gravi che devono essere affrontati e non devono
essere congelati con forme che si sono ormai troppo protratte nel
tempo. La morte di Leonid Breznev indubbiamente ha posto dei
problemi a quel grande paese che è l'URSS, che potranno essere
risolti in questi mesi in senso positivo, solo se si cercherà,
anche in quel paese, di continuare invece che su una logica di
potenza, su una via di ricerca della cooperazione fra i popoli,
della distensione e del disarmo, invece che di incremento delle
spese militari. In Polonia ci auguriamo che la liberazione di Lech
Walesa possa portare ad una ripresa del dialogo e si possa dare a
quel paese la possibilità di uscire da una situazione che in
effetti è grave ed insostenibile.
Chiediamo di sospendere per cinque minuti la seduta per dare ai
Capigruppo la possibilità di verificare alcune modifiche che
proponiamo alla mozione.
PRESIDENTE:
Ha chiesto di parlare il Consigliere
Carlassare, ne ha facoltà.
CARLASSARE - (Dem. Prol. - Nuova Sin.):
Ritengo che la
situazione polacca vada condannata senza mezzi termini e che il
problema di accettare o meno degli emendamenti, di dare delle
definizioni diverse, può essere verificato: sostanzialmente però
questa mozione deve essere una condanna per il comportamento di un
regime che ha inteso bloccare delle espressioni democratiche.
Così come in Italia dobbiamo essere decisamente schierati in
favore della difesa degli interessi dei lavoratori, lo stesso
comportamento politico deve essere mantenuto tutte le volte che si
tratta di intervenire in difesa degli interessi di un popolo di
lavoratori, in qualsiasi parte del mondo essi vengano a scontrarsi
con i regimi che gestiscono il potere.
Mi auguro che la situazione in Polonia migliori, che la
liberazione di Lech Walesa dimostri di essere un primo sintomo di
miglioramento della situazione. E' auspicabile inoltre una
pressione di tutti gli organismi che hanno la possibilità di
intervenire nei confronti del governo polacco, ritengo però che si
debba intervenire anche nei confronti del Governo italiano affinché
esca dalla logica dei blocchi, che è uno degli elementi
fondamentali che determinano questa situazione. Come è stato detto
anche dalla esponente di Solidarnosc, quando è venuta ad Aosta a
fare una relazione, la situazione polacca si è aggravata perchè in
pratica lo scambio di merci fra la Polonia ed i Paesi dell'Europa
occidentale è venuto a cadere. Ritengo che un ripristino di questo
flusso commerciale sia un'azione da intraprendere perchè
l'esperienza insegna che bloccare così il paese, significa in
ultima analisi rafforzare in quel paese il regime dittatoriale che
lo governa.
PRESIDENTE:
Colleghi Consiglieri, è stato trovato un
testo sul quale concorda il presentatore della mozione; ne do
lettura:
MOZIONE
La messa al bando da parte del Parlamento polacco del
sindacato libero ed autonomo Solidarnosc rappresenta una brutale
violazione degli elementari diritti sociali garantiti anche dalla
costituzione polacca.
Con questa decisione del regime militare è stato compiuto un
nuovo atto di brutale violenza contro la classe operaia polacca che
sta conducendo una grande lotta per la libertà, la democrazia e la
giustizia sociale.
CONSTATATA l'ennesima violazione della volontà del popolo
polacco, delle convenzioni internazionali sottoscritte dalla
Polonia;
IL CONSIGLIO REGIONALE
CONDANNA duramente la decisione di sciogliere Solidarnosc che
aggrava la crisi della società polacca e che inasprisce
all'esasperazione i rapporti fra Governo, Chiesa e Forze
sociali.
IMPEGNA
il Presidente del Consiglio regionale a comunicare al Governo
polacco la ferma disapprovazione della popolazione valdostana per
lo scioglimento di Solidarnosc che godeva della fiducia di dieci
milioni di lavoratori e
RICHIEDE
alla Giunta regionale in collaborazione con le Organizzazioni
sindacali e di categoria valdostane di intervenire concretamente
con iniziative unitarie a favore della popolazione polacca.
PRESIDENTE:
Lo metto in approvazione:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK