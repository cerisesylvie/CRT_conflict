Consiglio Regionale della Valle d'Aosta - Oggetto del Consiglio n. 62 del 29 luglio 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
PARTECIPAZIONE E INIZIATIVA POPOLARE
Referendum e iniziativa popolare
SPORT E TEMPO LIBERO
Infrastrutture ricreativo-sportive
Precedente
Successivo
Resoconto integrale del dibattito dell'aula
Oggetto del Consiglio n. 62 del 29 luglio 1998 - Resoconto
SÉANCE DU 29 JUILLET 1998 (APRÈS-MIDI)
OGGETTO N. 62/XI Presa d'atto della: "Petizione per la
realizzazione di una struttura per lo svago".
Petizione I sottoscritti cittadini della Regione Autonoma Valle
d'Aosta chiedono che il Consiglio e la Giunta regionali si
impegnino alla realizzazione o all'individuazione di una struttura
dotata di ampi spazi finalizzati principalmente alla pratica del
ballo da sala, ma con la possibilità di essere utilizzata per altri
scopi.
I sottoscritti fanno presente che attualmente, sia in Aosta che
in tutto il territorio valdostano, non esiste una sala in grado di
soddisfare le esigenze della sempre più crescente massa degli
amanti del ballo i quali molto spesso, per poter coltivare questa
loro passione, sono costretti a recarsi nel vicino Piemonte.
Fanno infine osservare che la realizzazione di una tale
struttura darebbe certamente una concreta risposta alla sempre
pressante richiesta di spazi per lo svago da parte dei numerosi
turisti che frequentano la nostra Regione.
Seguono le firme di 1470 cittadini.
Allegato
(...Omissis...)
Président L'argument a déjà fait l'objet d'une discussion dans
la séance précédente du Conseil régional.
Le Président du Gouvernement a fait parvenir à la Présidence du
Conseil en date du 7 juillet le rapport qui est contenu à
l'intérieur de la délibération en question.
Est-ce que quelqu'un souhaite prendre la parole sur cet
argument?
La parole au Conseiller Rini.
Rini (UV) A pochi mesi dalle elezioni sono stato contattato da
alcuni appassionati di ballo da sala, che mi hanno chiesto di
promuovere una petizione per sollecitare la Giunta e il Consiglio
per la realizzazione di un'apposita struttura.
Avrei potuto approfittare dell'occasione, visto anche il
momento, per ottenere qualche consenso in più; ma con tutta onestà
ho consigliato ai richiedenti di soprassedere e di aspettare alcuni
mesi, fino a dopo le elezioni, per evitare strumentalizzazioni
inutili e dannose soprattutto per la realizzazione di quanto
volevano ottenere. Evidentemente non tutti la pensano allo stesso
modo e un rappresentante degli Autonomisti...
Marguerettaz (fuori microfono) ... che non siede qui...
Rini (UV) ... che non siede purtroppo qui... ha creduto di
approfittare del momento pre-elettorale e ha presentato la
petizione che abbiamo tutti sotto gli occhi.
Credo che lo stesso Consigliere, preso dalla fretta di
presentarla in tempi utili per la campagna elettorale, non abbia
avuto il tempo di studiare a fondo il problema e abbia predisposto
un documento poco chiaro, dal quale non si riesce a capire
esattamente qual è l'obiettivo.
Il problema della carenza di strutture per l'esercizio del ballo
da sala è effettivamente un problema reale; per quanto concerne la
pratica del ballo quale attività ricreativa credo che questo
Consiglio non possa fare nulla e che lo possa fare soltanto il
privato che, nella logica di libero mercato, potrà realizzare
quello che ritiene più opportuno e per lui conveniente, accedendo
se lo ritiene alle incentivazioni previste, incentivazioni che sono
e devono essere uguali per tutti, non ci devono essere cittadini di
serie A e cittadini di serie B.
Se con la petizione si intende ottenere spazi per la pratica del
ballo diretto a cooperative sociali quali anziani, eccetera, allora
bisognerebbe vedere se quelli esistenti sono sufficienti e non sono
sufficienti; a quel punto si può intervenire. Se invece - e penso
che possa essere questo lo scopo della petizione - si intende
chiedere spazi per la pratica sportiva del ballo, la dotazione di
adeguati spazi anche dal mio punto di vista è indispensabile.
Voglio fare notare che l'attività sportiva del ballo è riconosciuta
dal CONI e che in Valle, pur essendoci diversi atleti che fanno ben
figurare la nostra regione a livello nazionale e internazionale,
non esistono strutture idonee alla pratica di questo sport.
Nella nostra regione sono fra l'altro presenti diversi maestri
professionisti e giudici di gara di questa attività sportiva. In
questi giorni abbiamo appreso dalla stampa che una coppia di
professionisti valdostani, dopo varie eliminatorie, ha ottenuto il
prestigioso titolo di campioni italiani assoluto.
Penso perciò che per questa attività sia importante prevedere
appositi spazi nelle strutture polivalenti che sono già esistenti e
nel futuro prevedere nel Palazzetto sportivo che si dovrà
realizzare in regione Tzambarlet uno spazio apposito.
Président La parole au Conseiller Marguerettaz.
Marguerettaz (Aut) Solo per dire quello che chi non può
replicare avrebbe voluto forse dire dopo lo stile dell'intervento
del collega Rini che più che da Consiglio regionale, mi sembrava da
Consiglio di quartiere, neanche da Consiglio comunale!
Non conosco il problema, so che comunque è scorretto attaccare
personalmente chi non può replicare, è troppo comodo, sono capaci
anche i bambini di farlo; quello che mi auguro è che, visto che
abbiamo appreso, o meglio: io ho appreso che il ballo è un'attività
sportiva, il Consigliere Rini in qualità di Presidente della V
Commissione che ha fra le varie competenze anche quella dello
sport, si premurerà di portare il problema quanto prima. Penso che
lo abbia già calendariato per l'autunno, visto che per l'estate la
V Commissione non si è ancora mai riunita.
Président S'il n'y a pas d'autres interventions, le Conseil
prend acte.
Il Consiglio prende atto della petizione e della documentazione
ad essa relativa.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK