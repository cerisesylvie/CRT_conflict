Consiglio Regionale della Valle d'Aosta - Oggetto del Consiglio n. 2106 del 15 dicembre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2106 del 15 dicembre 2022 - Resoconto
OGGETTO N. 2106/XVI - Interpellanza: "Azioni volte ad
assicurare una celere refertazione degli esami di laboratorio
relativi a screening oncologici".
Bertin (Presidente) -
Punto n. 44. Illustra la
consigliera Foudraz.
Foudraz (LEGA VDA) -
L'interpellanza trattata pone
l'accento sulle tempistiche di consegna dei referti degli esami di
laboratorio che riguardano lo screening per la ricerca di eventuali
tumori al seno nelle pazienti colpite da questa malattia. Sono al
riguardo pervenute delle segnalazioni in merito a probabili ritardi
nella consegna dei referti di questi esami di laboratorio, stiamo
parlando di una consegna di referti che avviene dopo quasi due mesi
dall'esecuzione della mammografia o di altro esame similare. La
problematica esposta sembrerebbe essersi già verificata nel
passato. È noto che chi ha dovuto affrontare il doloroso percorso
della malattia, oltre alla sofferenza di tipo fisico per le cure
che sono più o meno invasive alle quali si è sottoposti, la persona
ha subito particolari stress anche dal punto di vista
dell'emotività, della sessualità, della psiche, dell'accettazione
della malattia stessa e direi anche di riuscire ad accettare il
proprio corpo, quel nuovo corpo che in alcuni casi ne è uscito
mutilato. Sono passaggi che provano e segnano la persona sotto
tanti punti di vista.
Evidenziato dunque che tali ritardi nella consegna dei referti
generano particolare stress emotivo nelle persone interessate e
cosa ancora più grave potrebbe risultare tardivo e poco efficace un
eventuale intervento medico nel caso di una recidiva; considerata
l'importanza di intervenire nell'immediato nel caso di soggetti che
dovessero ripresentare una ricaduta della malattia oncologica per
non vanificare il lavoro svolto precedentemente e circoscrivere nel
più breve tempo possibile la malattia, per queste motivazioni si
interpella quindi l'Assessore per conoscere se le segnalazioni
corrispondono a verità, quale sia la tempistica in termini di
giorni nella consegna dei referti degli esami di laboratorio per
l'eventuale ricerca della malattia, qualora le segnalazioni
risultassero veritiere, come si intende risolvere la problematica e
con quale tempistica.
Presidente -
Risponde l'assessore Barmasse.
Barmasse (UV) -
Grazie consigliera Foudraz per
l'interpellanza in cui parliamo di un argomento che ovviamente mi è
sempre molto caro per il quale magari facciamo un po' di chiarezza
sulla terminologia e sui controlli che devono effettuare le
pazienti operate alla mammella.
Riferendomi in questo caso alle segnalazioni circa i ritardi
nella consegna dei referti di esami di
follow-up
periodici
in cui le donne a cui è stata diagnosticata una forma neoplastica,
già sottoposte a intervento chirurgico di asportazione del tumore a
seguito dell'effettuazione degli
screening
mammografici, non
sono a conoscenza di tali ritardi. Questo perché queste donne sono
sottoposte a controlli di
follow-up
periodici nell'arco di
dieci anni, cercherò qui di essere abbastanza chiaro, in quanto le
pazienti operate all'interno dello screening per dieci anni vengono
controllate ogni anno. Annualmente, quando vengono controllate, c'è
la presenza sia del radiologo sia del chirurgo, quindi i referti
sono immediati e almeno dal punto di vista verbale, la
comunicazione viene effettuata immediatamente. Queste sono pazienti
operate che per dieci anni rimangono in controllo a carico dello
screening, poi ci sono le donne che sono già uscite dallo screening
perché superano i 74 anni di età, perché è l'età massima per lo
screening, queste invece devono prenotarsi con un'impegnativa
medica e attendere l'esito del referto, però anche in questo caso
il referto viene sempre anticipato, perché quando si fa quello che
noi chiamiamo un controllo di clinica, a differenza dello screening
in cui c'è solamente il tecnico di radiologia, che esegue la
mammografia e poi la lastra va refertata, e quindi c'è un ritardo,
di cui parleremo dopo, nei controlli di clinica che è sia per le
pazienti oncologiche, sia per una paziente sotto i 45 anni, anche
in quel caso c'è il medico radiologo presente alla mammografia che
molte volte fa anche l'ecografia e quindi almeno verbalmente il
risultato è immediato. È per questo che le dicevo che in questi
casi di follow-up non mi risultano dei ritardi. Come dicevo, invece
è diversa la situazione dei controlli di primo e secondo livello
degli screening mammografici, cioè quando una paziente fa lo
screening mammografico, ovvero va a fare una mammografia e quindi
deve aspettare che questa radiografia debba essere letta, ed è una
doppia lettura, perché nello screening la stessa lastra viene letta
da due radiologi, fintanto che non c'è la lettura, quindi si può
immaginare che c'è un doppio impegno, questa non vuole essere una
giustificazione ma per spiegare un po' come funziona il tutto. Qui
i ritardi sono la conseguenza ovviamente di un'attività fortemente
incrementata per effetto del piano di rientro delle prestazioni di
primo livello di screening, stiamo recuperando tutto l'arretrato e
sono in fase di attuazione nel 2022 per il recupero appunto di
quanto accumulato nel biennio precedente.
Per quanto riguarda la seconda domanda: "quale sia la tempistica
in termini di giorni nella consegna dei referti di esami di
laboratorio - io penso che per "esami di laboratorio" intendiamo il
referto radiografico, radiologico - per l'eventuale ricerca della
malattia", nei follow-up periodici in quelle donne in cui è stata
diagnosticata una forma neoplastica il referto, come le ho già
detto, viene consegnato subito. Relativamente invece agli screening
mammografici di primo e secondo livello, premesso che l'esame non è
un esame di laboratorio ma radiologico come ci siamo chiariti, i
tempi di attesa sono 48 giorni per le letture degli esami
mammografici di primo livello ed entro 30 giorni per
l'effettuazione degli esami di secondo livello con esito immediato.
Cos'è il primo livello e cos'è il secondo livello? Il primo livello
è la donna che fa l'esame di screening e le viene dato il referto.
Se in questo referto dovesse esserci un dubbio, questo diventa un
esame di secondo livello e passano altri 30 giorni. Relativamente
alla refertazione del primo livello, i tempi eccedono quindi di
diciotto giorni, quello che viene considerato il
gold
standard
secondo lo standard del gruppo italiano screening.
Negli esami di primo livello il risultato è peggiorato rispetto al
pre-Covid per due ragioni: il già ricordato effetto del piano di
rientro delle prestazioni di primo livello di screening
mammografico predisposto e un elevatissimo numero di esami che
comporta un allungamento dei tempi di refertazione, come ho già
detto prima, ci vuole una doppia refertazione, un incremento del
numero delle ecografie di completamento, un numero maggiore di
approfondimenti di secondo livello, tale eccezionalità cesserà a
breve con il termine dell'azione di recupero delle prestazioni non
rese che avverrà nel breve periodo, e gli aumentati volumi non
riescono a trovare compensazione con adeguato incremento di
organico per le note difficoltà al reclutamento di specialisti
formati, ciononostante le carenze sono state vicariate almeno
parzialmente dalla sottoscrizione da parte dell'Azienda USL di
convenzioni con società di servizi.
Nel terzo punto dell'iniziativa si dice: qualora le segnalazioni
risultassero veritiere, come si intende risolvere la
problematica...", per quanto riguarda, come dicevo prima, i
controlli delle pazienti oncologiche, non ci sono ritardi, ma, a
dire il vero, ci può essere una situazione di ritardo, adesso poi
magari gliela spiego, quindi diciamo che in questo caso non ci
sono. Riguardo invece gli screening mammografici di primo e secondo
livello, rientra nello standard ottimale, potrà avvenire
progressivamente alla fine del recupero del pregresso e con il
reclutamento di altri specialisti radiologi. Con l'aumento di
personale specializzato sono in corso ovviamente le procedure
concorsuali sia per il personale medico radiologo, sia per i
tecnici di radiologia e se non andasse a buon fine per mancata
partecipazione dei candidati che hanno effettuato domanda, con una
rinegoziazione delle convenzioni con strutture esterne all'USL
Valle d'Aosta. Per essere più corretti, quindi devo dire che anche
nelle pazienti oncologiche potrebbe esserci un ritardo in questo
senso, nel senso che la paziente oncologica, quindi già operata che
è all'interno del programma di screening, ma che dopo dieci anni
non esce dallo screening, quindi che non fa un controllo di
clinica, rientra nello screening normale. Facciamo un esempio
pratico: dopo 10 anni una donna che è stata operata di un tumore al
seno a 50 anni, viene controllata dallo screening annualmente senza
ritardi fino a 60 anni, dai 60 anni rientra nello screening, quindi
viene chiamata nello screening, un anno fa la mammografia con lo
screening e un anno di clinica, nell'anno di clinica ovviamente il
referto è immediato, nell'anno invece di screening passano questi
48 giorni prima di avere il referto. Spero di essere stato
abbastanza chiaro.
Presidente -
Per replica, ha chiesto la parola la
consigliera Foudraz.
Foudraz (LEGA VDA) -
Grazie assessore Barmasse per la
spiegazione, è stato chiarissimo. È importante che le donne che
hanno affrontato questo doloroso percorso in questi primi dieci
anni dall'insorgere della malattia abbiano quindi questo riscontro
immediato dell'esito degli esami ai quali vengono sottoposte con
una scadenza, come avviene correttamente, però sarebbe, secondo me,
altrettanto importante che anche successivamente, anche dopo che
sono trascorsi questi dieci anni, nel momento in cui si presentano
per sottoporsi agli esami di screening, avessero le risposte in
tempi brevi o, meglio, ragionevolmente brevi. Perché le dico
questo? Perché i casi che mi sono stati segnalati sono casi di
donne tra i 50 e i 55 anni che hanno subìto l'intervento di
asportazione di parte del seno undici anni fa, quindi, da quello
che ho capito, rientrano nello screening di primo livello e
praticamente mi è stato segnalato che l'esito della mammografia,
piuttosto di un altro esame che hanno effettuato, ma penso mi
parlassero della mammografia, è arrivato dopo 53 giorni, quindi non
i 48 giorni che lei mi ha detto, quindi 53 giorni che lei può
capire per una donna che ha già subito un passaggio dolorosissimo
sono 53 giorni di paure dove si scatena di tutto nella mente umana.
Io credo che sarebbe veramente importante riuscire a dare delle
risposte nei tempi più brevi possibili e mi auguro che si riesca ad
arrivare al più presto al recupero del lavoro pregresso causato da
tutti i vari problemi che conosciamo per giungere alla situazione
ottimale e per dare le risposte in tempi brevi.
Presidente -
Per una precisazione di un minuto, la parola
all'assessore Barmasse.
Barmasse (UV) -
Solo una precisazione, nel senso che
concordo, c'è sempre stato un grosso dibattito interno su questi
dieci anni, sono un po' delle regole antecedenti. Effettivamente in
questo momento c'è un carico di lavoro su questo tipo di attività,
nel momento in cui ci fosse il recupero del pregresso e tornassimo
alla situazione di normalità, io penso ma non solo io ma molti
clinici, che sia il caso di fare dei controlli annuali oltre i
dieci anni a tutte le pazienti senza utilizzare questo sistema. Non
sarà fattibile nell'immediato ma appena la situazione si normalizza
un po,' è sicuramente una strada da perseguire.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK