Consiglio Regionale della Valle d'Aosta - Oggetto del Consiglio n. 74 del 26 luglio 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 74 del 26 luglio 1993 - Resoconto
OGGETTO N. 74/X - Procedimento per l'affidamento della futura
gestione della Casa da gioco di Saint-Vincent - Sentenza del
Consiglio di Stato IV Sezione n. 362/1993 del 30 marzo 1993 -
Determinazioni.
Deliberazione - Il Consiglio
Vista la sentenza del Consiglio di Stato IV sezione n. 362/1993
del 30.03.1993 che accoglie il ricorso d'appello proposto da
FINOPER S.p.A. contro la Regione Autonoma Valle d'Aosta e per
l'effetto annulla la deliberazione del Consiglio regionale n.
2995/IX del 10.01.1992;
Considerato che la sentenza citata afferma che la Regione si è
correttamente determinata ad effettuare una ricerca di altre
societá che potessero rendersi assegnatarie della concessione per
la gestione del Casinò in sede di rinnovo della stessa, pur
rimanendo libera di procedere mediante un confronto informale, e
afferma che rimangono validi ed efficaci, la deliberazione del
Consiglio regionale n. 2265/IX del 07.06.1991 e l'Avviso con essa
approvato, pubblicato sui seguenti quotidiani: Repubblica del
15.06.1991 - Corriere della Sera del 15.06.1991 - Il Sole 24 Ore
del 14.06.1991 - Le Monde del 22.06.1991 - Frankfurter del
23.06.1991 - The Wall Street Journal del 22.06.1991;
Considerato che la sentenza afferma che la Regione, oltrechè
delineare con maggiore precisione i requisiti richiesti e,
soprattutto, le modalità della loro documentazione, avrebbe invero
dovuto procedere alla costituzione di un organo straordinario, cioè
di una Commissione cui affidare l'esame delle domande pervenute,
con la partecipazione di esperti in grado di valutare i profili
tecnico-imprenditoriali della scelta;
Considerato che la concessione alla S.I.T.A.V. S.p.A. è stata
prorogata con le deliberazioni del Consiglio regionale n. 2235/IX
del 04.06.1991, n. 2995/IX del 10.01.1992, n. 3642/IX del
17.07.1992 e n. 4038/IX del 10.12.1992 fino al 31.12.1993;
Ritenuto di non dover prolungare ulteriormente, ove possibile,
la concessione in corso e di dover accelerare al massimo i tempi
per il rinnovo della concessione;
Ritenuto, pertanto, di mantenere la validità ed efficacia della
deliberazione del Consiglio regionale n. 2265/IX del 07.06.1991 e
dell'Avviso già approvato e pubblicato nonchè delle domande
pervenute in termini, riprendendo il procedimento dal monento
precedente alla preselezione;
Considerato che l'art. 21, ultimo comma del Decreto Legislativo
406/1991, che riguarda gli appalti di lavori pubblici, ma contiene
una disposizione di validità generale, afferma che:
"l'Amministrazione aggiudicatrice può invitare i concorrenti a
completare o a chiarire la documentazione e le dichiarazioni
presentate a riprova della sussistenza dei requisiti previsti dal
presente titolo (requisiti di idoneità soggettiva)";
Viste le domande pervenute in termini da parte di:
- - SITAV S.p.A.
- - SVIT S.p.A.
- - WORLD LEISURE MINGT LTD
- - IN.PRO.VAL. S.p.A. - iniziative promozionali Valle
d'Aosta
- - GIMA S.p.A.
- - FINOPER S.p.A.;
Ritenuta l'opportunità di ammettere alla preselezione tutti i
soggetti elencati al fine di ottenere un confronto più ampio nel
pubblico interesse, e di richiedere la presentazione di una
documentazione integrativa, a precisazione dei requisiti già
prescritti con l'Avviso approvato con deliberazione del Consiglio
regionale n. 2265/IX del 07.06.1991;
Ritenuto dover chiedere fin d'ora, per quanto possibile,
documenti probatori e non semplici dichiarazioni in quanto è
indispensabile ottenere la massima certezza sulla - idoneità dei
soggetti ammessi, essendosi la Regione riservata di scegliere il
tipo di gara in un momento successivo ed essendo rilevante a tal
fine il numero dei soggetti partecipanti;
Ritenuto di dover approvare la lettera che dovrà essere inviata
ai soggetti elencati che forma parte integrante della presente
deliberazione e che dovrà essere spedita nel più breve tempo
possibile;
Accertata la necessità di affidare ad una apposita commissione
l'esame della documentazione e l'incarico di proporre alla Giunta
regionale le sue conclusioni in merito alla preselezione,
Commissione che sarà nominata con separato atto prevedendo la
partecipazione di esperti in grado di valutare i profili
tecnico-imprenditoriali della scelta;
Con riserva di definire con successive deliberazioni del
Consiglio regionale il tipo di gara da esperire, le regole relative
e la convenzione da porre a base del rapporto di concessione;
Visti i pareri favorevoli rilasciati dal Capo di Gabinetto e dal
Dirigente del Servizio Affari Generali e Legali della Presidenza
della Giunta regionale, ai sensi del combinato disposto dall'art.
72 della legge regionale n. 3/1956 e successive modificazioni e
dell'art. 21 della L.R. n. 18/1980 e successive modificazioni, in
ordine alla legittimità della presente proposta di
deliberazione;
- - visto il parere della IV Commissione consiliare
permanente;
- - con voti favorevoli: ventisette (presenti: trenta; votanti:
ventisette; astenuti: tre, i Consiglieri BAVASTRO, LINTY e
TIBALDI);
Delibera
1) - di ribadire la validità ed efficacia della deliberazione
del Consiglio regionale n. 2265/IX del 07.06.1991 e dell'Avviso ivi
approvato, pubblicato sui seguenti quotidiani: Repubblica del
15.06.1991 - Corriere della Sera del 15.06.1991 - il Sole 24 Ore
del 14.06.1991 - Le Monde del 22.06.1991 - Frankfurter del
23.06.1991 - The Wall Street Journal del 22.06.1991;
2) - di riconoscere la validità e l'efficacia delle domande
pervenute in termini da parte delle Società:
- - SITAV S.p.A.,
- - SVIT S.p.A.,
- - WORLD LEISURE MINGT LTD,
- - IN.PRO.VAL. S.p.A. - iniziative promozionali Valle
d'Aosta,
- - GIMA S.p.A.,
- - FINOPER S.p.A.;
3) - di riprendere il procedimento per il rinnovo della
concessione del Casinò di Saint-Vincent dal momento precedente alla
preselezione;
4) - di invitare le società sopraelencate a presentare una
documentazione integrativa a precisazione dei requisiti di idoneità
soggettiva già indicati nell'Avviso approvato con deliberazione del
Consiglio regionale n. 2265 del 07.06.1991;
5) - di approvare, a tal fine, la lettera da inviare alle
Società sopraelencate, lettera che forma parte integrante della
presente deliberazione e che dovrà essere spedita nel più breve
tempo possibile. I documenti dovranno essere presentati a pena di
esclusione, entro le ore 17.00 del 10 settembre 1993;
6) - di rinviare ad apposito provvedimento del Consiglio
regionale la nomina della Commissione per la valutazione dei
documenti che verranno inviati e per la formulazione della proposta
di preselezione con la partecipazione di esperti in grado di
valutare i profili tecnico-imprenditoriali della scelta;
7) - di stabilire che le conclusioni della Commissione dovranno
essere trasmesse alla Giunta regionale entro e non oltre 15 giorni
dal termine prescritto per la presentazione dei documenti da parte
delle Società interessate;
8) - di annullare il punto 1°) del dispositivo della
deliberazione del Consiglio regionale n. 4038/IX del 10.12.1992
relativo all'autorizzazione alla Giunta regionale a continuare la
trattativa privata con la S.I.T.A.V. S.p.A.;
9) - di dare atto che la presente deliberazione non è soggetta
al controllo della Commissione di Coordinamento per la Valle
d'Aosta, in quanto non compresa nelle categorie indicate nell'art.
1 del Decreto legislativo 13.02.1993, n. 40 e di darne
esecuzione.
Allegato di cui al punto 5 della deliberazione
Oggetto: Procedimento per l'affidamento della futura gestione
della Casa da Gioco di Saint-Vincent di cui all'Avviso approvato
con deliberazione del Consiglio regionale n. 2265/IX del 7 giugno
1991.
Preselezione.
La Regione Autonoma Valle d'Aosta
Richiamato il proprio Avviso approvato con deliberazione del
Consiglio regionale n. 2265/IX del 07.06.1991 in merito al rinnovo
della concessione della Casa da Gioco di Saint-Vincent,
regolarmente pubblicato e di cui si acclude copia;
Considerata la sentenza del Consiglio di Stato IV sezione n. 362
del 30.03.1993 che accoglie il ricorso proposto da Finoper S.p.A.
contro la Regione e annulla la deliberazione del Consiglio
regionale n. 2995/IX del 10.01.1992 con la quale erano state
escluse dalla preselezione tutte le Societá che avevano presentato
domanda - fatta eccezione della SITAV S.p.A. - per insufficienza
della documentazione necessaria a provare l'idoneità delle
medesime;
Ribadita la validità ed efficacia dell'Avviso in oggetto e delle
domande pervenute in termini;
Ritenuto opportuno acquisire una documentazione integrativa a
precisazione dei requisiti già indicati nell'Avviso approvato con
deliberazione del Consiglio regionale n. 2265 del 07.06.1991,
requisiti di cui dovrà essere previsto il possesso sia al momento
della presentazione della domanda, sia alla data della
presentazione dei documenti qui richiesti.
Richiamata la deliberazione del Consiglio regionale n. ,
 del , che si allega in copia
richiede
a codesta Società, di presentare, a precisazione dei requisiti
prescritti dall'Avviso in oggetto, i seguenti documenti:
Requisito 1
Società per azioni con capitale sociale di almeno 10
Miliardi.
Documentazione Integrativa
Certificato della Cancelleria del Tribunale da cui risulti:
- - l'ammontare del capitale sociale e in che misura esso
risulti sottoscritto e versato o documento equivalente secondo la
legislazione straniera, se trattasi di soggetto di altro Stato;
- - che l'impresa non si trova in stato di fallimento, di
liquidazione, di cessazione di attività, di concordato preventivo o
di qualsiasi altra situazione equivalente e che non sia in corso
una delle procedure sopra-descritte, secondo la legislazione
italiana o, la legislazione straniera, se trattasi di soggetto di
altro Stato.
Requisito 2
Trasparenza e affidabilità.
Documentazione Integrativa
- - Elenco nominativo degli azionisti, integrato dalla copia
autentica del libro soci;
- - In caso che la Società possieda un azionariato di secondo
grado dovrà produrre l'elenco di tali azionisti rapportato alle
persone fisiche con le relative quote di partecipazione;
- - Dichiarazione dalla quale risulti l'inesistenza di cause
ostative per il libero esercizio del diritto di voto per i singoli
azionisti;
- - Dichiarazione dalla quale risulti chi ha diritto al voto per
le relative azioni e la non esistenza di cause ostative per
esercitare tale diritto;
- - Dichiarazione dalla quale risulti l'eventuale esistenza di
patti di sindacato tra gli azionisti che assicurino la maggioranza
nelle assemblee ordinarie e straordinarie, come prevista dallo
Statuto delle rispettive società;
Requisito 3
Esperienza di successo di gestione di Case da Gioco italiane o
estere per almento 5 anni o, in alternativa, titolarità di gestione
di attività imprenditoriali o finanziarie di livello economico non
inferiore a 100 Miliardi.
Documentazione Integrativa
- - Dichiarazione dalla quale risulti l'elenco delle principali
attività svolte con positivi risultati di gestione, negli ultimi
cinque anni, dall'esercizio di Case da Gioco italiane o estere;
- - Dichiarazione dalla quale risulti l'elenco delle attività
imprenditoriali o finanziarie di livello economico non inferiore a
100 Miliardi annui, negli ultimi 3 esercizi, con positivo risultato
di gestione;
- - Idonee dichiarazioni bancarie;
- - Bilanci o estratti di bilanci dell'impresa degli ultimi tre
anni;
- - Dichiarazione concernente la cifra di affari dell'Impresa
negli ultimi tre esercizi, nel settore dell'attività
imprenditoriale o finanziaria, per un valore di almeno 100 Miliardi
annui.
Requisito 4
Comprovate capacità manageriali.
Documentazione Integrativa
- - Certificazione nella quale risultino i nominativi dei
manager a cui sarà affidata la gestione della Casa da Gioco, con
impegno a non sostituirli se non previo assenso
dell'Amministrazione regionale;
- - Certificato del Casellario Giudiziale, relativo ad ogni
manager indicato, dal quale risulti che la persona indicata non
abbia riportato condanna, con sentenza passata in giudicato, per un
reato che incida gravemente sulla sua moralità professionale;
- - Certificazione rilasciata dalle società dove hanno prestato
servizio, da cui risulti che nella propria attività professionale
gli interessati non abbiano commesso un errore grave accertato
dalle società stesse;
- - Cerificazione di inesistenza di provvedimenti ostativi di
cui alle leggi antimafia.
Requisito 5
Patrimonio o garanzie equipollenti di almeno L. 40 Miliardi a
garanzia del livello di introiti attuale.
Documentazione Integrativa
- - Estratto dei dati di bilancio a dimostrazione che il
patrimonio netto contabile ammonti ad almeno 40 Miliardi, o
garanzie equipollenti di pari importo.
Requisito 6
Disponibilità finanziarie per circa L. 70 Miliardi per
investimenti di sviluppo.
Documentazione Integrativa
- - Dichiarazione rilasciata da uno o più Istituti bancari
primari dalla quale risulti il grado del potenziale indebitamento
della Società e che l'affidamento bancario ammonta a cifra non
inferiore a 70 Miliardi, da destinare ad investimenti di
sviluppo.
Requisito 7
Disponibilità di infrastrutture accessorie alla Casa da Gioco o
di capitali sufficienti a rilevarle o costruirle.
Documentazione Integrativa
- - Dichiarazione dalla quale risulti la disponibilità di
infrastrutture accessorie alla Casa da Gioco, (alberghi, parcheggi,
ecc.) o di capitali sufficienti a rilevarle o costruirle.
Il possesso di requisiti richiesti nella documentazione
integrativa sopra specificata dovrà essere riferito alla data del
15 luglio 1991 (data di presentazione della domanda) e dovrà essere
confermata la validità dei requisiti stessi alla data del 30 luglio
1993 (data convenzionale).
Tutta la predetta documentazione dovrà pervenire, a pena di
esclusione, entro le ore 17,00 del 10 settembre 1993 e dovrà essere
indirizzata a:
Segreteria della Presidenza della Giunta
Regione Autonoma Valle d'Aosta
P.zza Albert Deffeyes, l
11100 AOSTA
Presidente -
La parola al Presidente della Giunta,
Viérin Dino.
Viérin D. (UV) -
Nous avons déjà eu la possibilité
d'entamer l'examen de ce problème aujourd'hui au cours de la
discussion de l'interpellation. Cet après-midi on peut examiner les
propositions quant à la définition de la procédure pour le
renouvellement de la convention de la Maison de jeu de
Saint-Vincent. Le procédé que nous avons suivi est basé sur trois
éléments: d'abord le jugement du Conseil d'Etat qui a cassé la
délibération du Conseil régional du mois de janvier 1992, ensuite
la volonté de ne pas prolonger la concession de l'exploitation de
la Maison de jeu de Saint-Vincent et donc de compléter la procédure
à suivre; enfin, l'urgence de la définition de cette procédure
compte tenu de la situation actuelle du Casino.
La proposition vise à définir cette procédure. Il y a au moins
deux volets, tous les deux liés et importants, mais il faut
commencer par le premier qui se rapporte à la procédure. A cet
égard nous n'avons pas eu la possibilité d'examiner les contenus de
ce renouvellement, nous sommes encore dans une phase préliminaire
qui se rapporte à des décisions qui ont été prises par ce Conseil
en 1991. Aujourd'hui il s'agit de faire référence à des décisions
prises par cette assemblée. La procédure découle du jugement du
Conseil d'Etat et si d'une part elle maintient la validité de la
délibération de 1991 et donc le concours lancé à l'époque, d'autre
part on doit reprendre la procédure au moment de la présélection,
compte tenu du jugement du Conseil d'Etat.
Il s'agit de reprendre cette procédure en demandant aux sociétés
qui avaient présenté une documentation de l'intégrer sur la base
des consignes établies du Conseil d'Etat. Consignes qui donnaient
comme objectif de:
"...delineare con maggior pre­cisione i
requisiti richiesti e le modalità della loro documenta­zione"
.
C'est sur la base de ces consignes que l'on pourvoit à définir dans
les détails les documents qui doivent être intégrés afin de
vérifier et de permettre - et il s'agit là du deuxième élément - à
une Commission de vérifier si les sociétés qui avaient répondu à
l'avis de 1991 remplissent ou moins les conditions qui avaient été
établies à l'époque.
Le Conseil d'Etat en effet a également souligné la nécessité de:
"... procedere alla costituzione di un organo straordinario, di
una Commissione cui affidare l'esame delle domande pervenute magari
con la partecipazione di esperti in grado di valutare i profili
tecnico-imprenditoriali della scelta".
C'est ce que nous avons
l'intention de faire et c'est dans ce sens que va la proposition de
nommer une Commission mixte avec des représentants du Gouvernement,
des représentants du Conseil et des experts afin que cette
Commission puisse examiner les candidatures, la documentation
supplémentaire présentée et, comme je le disais, vérifier si ces
sociétés remplissent ou non les conditions requises.
Il est à notre avis important d'approuver ces orientations parce
que c'est avec l'approbation de ces orientations que nous pouvons
reprendre la procédure et donc nous pouvons, d'ici le mois de
septembre, vérifier si les conditions établies auparavant sont
respectées et par la suite entamer la deuxième phase de cette
procédure qui concerne le renouvellement de la Convention, en
examinant, en discutant, en approfondissant les contenus de la
Convention même. C'est à cet effet que dans la délibération on
propose de renvoyer à une autre délibération du Conseil régional le
procédé qui devra être par la suite suivi, un procédé qui est
évidemment en rapport avec le résultat de l'examen de la
Commission.
Pour essayer de respecter le délai du 31 décembre 1993 cette
délibération, avec l'ébauche de lettre qui fait également partie
intégrante de la délibération et avec la délibération successive de
nomination de la Commission, établit aussi un calendrier de ces
opérations, en fixant au 10 septembre prochain le délai pour la
présentation de la documentation complémentaire. Celle-ci se
compose de deux parties: une partie qui a un caractère plus marqué
afin d'avoir des documents qui prouvent l'existence des conditions
requises et une autre partie qui peut être définie
d'auto-certification car il est difficile, pour certaines
conditions, de recourir à des documents.
Cette documentation doit être présentée avant le 10 septembre
prochain, délai de rigueur; nous avons fixé quinze jours pour que
la Commission se réunisse, examine ces documents et puisse exprimer
son jugement au Gouvernement et par la suite continuer avec la
procédure qui devrait nous permettre de renouveler cette
Convention.
Presidente -
Ha chiesto la parola il Consigliere
Tibaldi.
Tibaldi (LN) -
Grazie. Voglio fare alcune
considerazioni dal punto di vista formale e sostanziale. Anche il 7
giugno del 1991 il Consiglio si trovava dinanzi al problema di
predisporre gli atti per l'affida­mento della futura gestione della
Casa da gioco di St.Vincent; in quella data però è stato
opportunamente convocato un Con­siglio straordinario, quindi la
maggioranza ha avuto una mag­giore sensibilità nei confronti della
minoranza per l'esame di una questione che ha una particolare
importanza per la Valle d'Aosta.
Sostanzialmente la Lega Nord si allinea a quanto osservato
questa mattina dai colleghi di minoranza Marguerettaz e Collé sul
fatto che sarebbe stato necessario convocare una seduta ap­posita.
Questo perché è indispensabile che tutti i 35 consiglieri abbiano
una conoscenza estesa del problema affinché possano esaminare
attentamente la documentazione e in sede di di­battito possano
scaturire proposte proficue.
Diciamo che da un punto di vista della correttezza anche noi
della IV commissione abbiamo subito una certa angheria da parte
della maggioranza perché la documentazione ci è giunta in ritardo
ed è stata anche parziale. Infatti a me personalmente è giunta
questo venerdì mattina alle ore 10,30 solo una parte della
documentazione, mentre ad altri miei colleghi è arrivata un'altra
pratica. Come si fa quindi a fare una valutazione obiettiva,
completa, generale? Come si fa a tracciare un quadro della
situazione, non avendo a disposizione tutti gli elementi?
Giustamente questa mattina il Presidente della Giunta ha
ri­cordato che ereditiamo un ritardo causato da un imbroglio
giu­ridico-amministrativo; due anni di ritardo che ancora una volta
paga la collettività, paga la Valle d'Aosta con un calo degli
in­troiti, paga la stessa società Sitav che gestisce la Casa da
gioco, stanno pagando i dipendenti della stessa che hanno i loro
in­troiti sulle mance. C'è dunque un calo economico generale e la
situazione deve perciò essere risolta al più presto. La Lega Nord
si pronuncia dunque favorevolmente sul fatto che debba essere
comunque risolta entro la fine dell'anno, entro il 31 di­cembre
1993 la questione della gestione della Casa da gioco di St.Vincent.
La nostra richiesta però si limitava ad una proroga di soli tre
giorni; naturalmente in politica vale la logica dei numeri, i
numeri danno ragione alla maggioranza e noi con un certo rammarico
ci atteniamo a quanto deciderà questa as­semblea.
Il mio messaggio in questo momento lo voglio indirizzare agli
altri colleghi che come me sono per la prima volta in questa aula e
che si trovano di fronte a questioni particolarmente deli­cate,
nelle quali si tratta di miliardi e non di noccioline, in
par­ticolare di 200 miliardi e anche più, che sono gli introiti
della Casa da gioco in un anno, quindi la mia sollecitazione va
pro­prio ai colleghi della minoranza e della maggioranza, perché
non accettino supinamente le determinazioni di una Giunta ma
apportino il proprio contributo, anche critico, per la
formula­zione di un parere, di una opinione che sia costruttiva.
Ovvia­mente, questo va esteso naturalmente a qualsiasi argomento
che abbia una certa ampiezza ed importanza.
Noi apprezziamo il decisionismo, cioè il non perdere tempo,
vi­sto che le scelte amministrative devono essere fatte in fretta,
abbiamo numerose convenzioni che stanno scadendo e conven­zioni che
devono essere rinnovate, però questo decisionismo non deve
mortificare la democraticità e quindi ancora una volta esprimiamo
il nostro rammarico perché questa maggioranza non ha saputo
comprendere le legittime esigenze di tutto il Consiglio
regionale.
Tuttavia alcune valutazioni le esprimiamo anche da un punto di
vista sostanziale. Nell'esiguo tempo che abbiamo avuto a
di­sposizione abbiamo letto attentamente lo studio esegetico che ha
compiuto l'avvocato Comba sulla sentenza del Consiglio di Stato che
ha riammesso la Finoper in gara. E' uno studio che sembra lasciare
una notevole discrezionalità d'azione all'Am­ministrazione
regionale.
La soluzione proposta da questa Giunta è di riammettere tutte e
sei le candidate alla precedente preselezione anche se secondo noi
questa soluzione contiene anche degli aspetti negativi: il primo è
che c'è il rischio di ricorsi che potrebbero essere avan­zati dalla
Finoper, forse in questo momento meno interessata a farlo, e
soprattutto dalla Sitav. Bisogna poi anche dire che le altre
quattro escluse non hanno mai dimostrato il possesso in­tegrale di
tutti i requisiti e soprattutto non hanno mai manife­stato in tempo
utile un reclamo di lesione di interessi legittimi.
Secondo noi quindi queste ultime potevano anche rimanere fuori
dalla porta e, visto che il Presidente questa mattina ha parlato di
celerità e della necessità di risolvere rapidamente la questione,
riammettere tutte e sei le candidate significa perde­re tempo, due
mesi come minimo, e quindi significa arrivare a fine settembre,
anche se ammetto di non conoscere ancora i tempi burocratici e
amministrativi in materia. Noi saremmo piuttosto propensi a
chiudere questa gara solo tra le due società più legittimate, anche
se comunque sulle loro qualità giuridiche ed economiche ci sono
ancora numerose ombre, e cioè la Sitav e la Finoper. In questo caso
le esigenze di rapidità verrebbero senza dubbio risolte, si
eviterebbero ricorsi giurisdizionali che potrebbero essere un
ulteriore imbroglio all'attività ammini­strativa e si riuscirebbe
quindi ad arrivare ad una soluzione idonea di questa gestione della
Casa da gioco in tempi brevi, entro cioè questo 31 dicembre 1993,
come tutti auspicano.
La soluzione scelta dalla Giunta regionale non sa nè di carne nè
di pesce, è una via di mezzo perché se vogliamo tenere in alta
considerazione gli interessi della nostra Regione, c'era una terza
via rappresentata dalla riapertura della gara. In questo caso
avremmo potuto operare nel massimo interesse ma c'era anche qui il
rischio di ricorsi e forse addirittura si poteva profi­lare
l'ipotesi che altre società europee o extraeuropee si
candi­dassero. La nostra proposta è stata elaborata in tempi
stretti ed è di riservare la gara alle due società: Sitav e
Finoper.
Poi ci sono alcune considerazioni sulla documentazione
inte­grativa: qui si parla di trasparenza dell'azionariato ma non
si stabilisce che esso debba essere trasparente al 100 percento.
Poi l'accerchiamento: come si può obbligare il proprietario delle
strutture che circondano il Casinò di metterle a disposizione della
società? Bisogna studiare una formula per avere una di­sponibilità
immediata di questi immobili perché senz'altro, ipotizziamo che la
Sitav venga esclusa dalla gara, essa userà come arma la sua grande
proprietà attorno alla Casa da gioco. Dal punto di vista
procedurale ci sono da nominare i tre esper­ti, ma chi li nomina?
Il Consiglio? La maggioranza? La mino­ranza? Bisogna valutare come
verranno scelte queste persone, la Commissione è tecnico-politica,
gli elementi tecnici devono essere scelti secondo un criterio da
stabilire.
Per quanto riguarda il
manager
, si propone che venga
conse­gnato un curriculum, ma è riduttivo perché il Casinò ha
diversi settori, si dovrebbe pretendere che uno staff venga
indicato dai concorrenti, con una guida ma con dei gregari di
supporto. Un altro punto che non vedo è la tutela dei dipendenti
Sitav, le ga­ranzie occupazionali: bisogna precisare che il
personale venga comunque riassunto dalla futura concessionaria.
Queste sono le nostre osservazioni, anche se ci sarebbero da
fare ancora pro­fonde riflessioni.
Presidente -
La parola al Consigliere Florio.
Florio (VA) -
Volevo prima di tutto soffermarmi un
attimo sulle questioni sollevate da Tibaldi relative al tempo
concesso ai consiglieri, soprattutto a quelli di nomina recente,
per conoscere questo ar­gomento di importanza formidabile e vorrei
valutare anche quell'osservazione, che è già stata fatta questa
mattina - sui rapporti di correttezza tra maggioranza e opposizione
- nei con­fronti della documentazione.
E' una questione questa che per tanti anni mi ha visto sulle
posizioni espresse da loro e dal Gruppo della DC questa matti­na.
Credo che sia incontestabile la validità della richiesta di
conoscere per poter dibattere e decidere in piena coscienza. Noi
però sappiamo che qui ci troviamo di fronte ad una questione così
ingarbugliata e incancrenita da rischiare di non poter esse­re
risolta, malgrado tutta la buona volontà, entro il 31 dicem­bre
1993 perché, e credo che lo stesso Presidente lo possa con­fermare,
i tempi sono effettivamente molto stretti e allora non possiamo
perdere i giorni che abbiamo a disposizione. D'altra parte sul
versante del contenuto, al quale correttamente Ti­baldi tiene, c'è
da dire che in discussione oggi non c'è l'essenza vera del problema
Casinò che è costituito secondo noi dalla convenzione, ma è in
discussione il metodo con cui si individue­ranno le ditte alle
quali verrà proposto di partecipare.
Il nocciolo del problema è l'individuazione della qualità delle
ditte e su questa base poter scegliere il tipo di gara, i contenuti
della convenzione, gli obiettivi programmatici con le comunità
locali, eccetera , entro il 31 dicembre. Io mi ero già interessato
indirettamente a questo problema e ho un certo vantaggio ri­spetto
al gruppo della Lega, però anch'io ho dovuto fare un tour de force
particolare.
Per quanto riguarda il concreto, credo che il Casinò venga
valu­tato come una cartina di tornasole dell'atteggiamento dei
Verdi e allora vorrei partire da questo aspetto. Il nostro
atteggiamen­to nel passato è sempre stato critico, noi condividiamo
ciò che Marguerettaz ha riassunto stamane. Il Casinò è stato non un
educandato e ha dei problemi con ricadute poco chiare sulla
società, sull'apparato politico regionale. La sua importanza nella
Regione è determinata da una eccessiva dimensione della struttura
rispetto alle capacità di gestione della Regione stessa. D'altra
parte esso costituisce un ricavo di denari per la Valle che noi
abbiamo definito non derivante dalle nostre capacità; è
un'occasione fortuita, che potrebbe essere limitata in futuro
dall'apertura di altre case da gioco in altre regioni d'Italia.
Questo giudizio che diamo ancora oggi non è più così isolato.
Abbiamo notato con piacere che sono emerse prese di posizione
responsabili da parte di forze politiche diverse dalla nostra che
hanno fatto una riflessione sul Casinò, da parte del comune che
ospita questa grossa struttura e dalla Comunità montana
Marmore.
Gli atteggiamenti che avevamo tenuto erano legati a tre
condi­zioni: chiarezza nell'affidamento della gestione, novità
radicali nei contenuti della convenzione e ridefinizione del ruolo
e della dimensione stessa del Casinò. Questi sono i dati di
partenza, insieme con i dati di una crisi del Casinò e
dell'improponibilità di un'ulteriore proroga.
Noi oggi dobbiamo discutere del primo di questi punti e la via
proposta ci sembra la migliore tra le non molte altre esistenti;
tra l'altro, tutte con uguali rischi di altri ricorsi. É vero,
c'era anche la possibilità di ricominciare da capo e l'avremmo
anche preferita, ma ciò avrebbe fatto perdere la prospettiva del
31dicembre; non solo, si sarebbe corso il rischio di ricadere nelle
norme CEE per appalti di questo tipo. Quindi abbiamo preferito
questa soluzione intermedia per cercare di limitare il numero dei
possibili ricorsi. Quindi la decisione di riprendere tutto nel
momento precedente la preselezione consente di chia­rire i sette
requisiti, lasciando a dopo definire il tipo di gara e le regole e
la convenzione da porre a base del rapporto di conces­sione.
Vorrei sottolineare la validità dei sette requisiti citati nella
lettera allegata, secondo noi sono una novità per il fatto che essi
devono essere presenti sia alla presentazione della doman­da sia
alla data della presentazione dei documenti; il secondo requisito è
importante perché consente di definire chi sono i veri proprietari
di quote azionarie anche nascoste; lo è anche il richiamo alla
conoscenza di eventuali patti di sindacato ed an­che gli altri
requisiti sono molto chiari, al punto, forse, di farci fare delle
obiezioni per la loro minuziosità.
Noi voteremo questo punto favorevolmente perché ci sembra che ci
si stia avviando ad una stagione di chiarezza sulla questione
Casinò e aspet­tiamo di discutere i temi della convenzione.
Si dà atto che alle ore 17.37 assume la Presidenza il
Vicepresi­dente, Viérin Marco.
Presidente -
La parola al Consigliere
Marguerettaz.
Marguerettaz (DC) -
Ringrazio Florio perché, non
vuole essere una battuta, a differenza del Presidente della Giunta,
ha dato delle motivazioni di tipo politico e amministrativo. Dalle
dichiarazioni del Presiden­te si aveva l'impressione che questa
delibera fosse una presa d'atto di una situazione nata nel 1991 e
che oggi ci obbligasse a perseguire questa strada, sottolineando il
fatto che non si vuole andare ad una ulteriore proroga alla
Sitav.
Tuttavia in questa delibera vi è una scelta importante, perché
reinvitare le sei ditte piuttosto che invitare solo la Sitav e la
Finoper che ha vinto il ricorso? Si è scelta una strada con metodi
che non con­dividiamo; certo è che bisogna essere a conoscenza
delle moti­vazioni che muovono in una direzione piuttosto che in
un'altra.
Queste motivazioni non le ho personalmente avute, per una
questione di tempo dice Florio, ma il rinvio richiesto non credo
fosse tale da pregiudicare il tutto. Così i 9 nuovi consiglieri di
minoranza e anche i rimanenti 12 di maggioranza non cono­scono le
motivazioni e questa è la cosa più mortificante perché il tema è
delicato e l'iniziale scelta della ditte incaricate è di importanza
capitale, infatti i rischi che stanno dietro una Casa da gioco
dipendono dalla serietà della ditta che la gestisce.
Noi abbiamo deciso di prendere una posizione che non vuole
essere strumentale e anzi speriamo di poter assumere in futuro
delle posizioni più partecipative, ma finché non avremo elementi
tali per giudicare non parteciperemo alle votazioni.
Si dà atto che alle ore 17.51 riassume la Presidenza il
Presiden­te, Stévenin Francesco.
Presidente -
Chiudo la discussione generale; la
parola al Presidente della Giunta, Viérin Dino.
Viérin D. (UV) -
Je veux remercier tous ceux qui sont
intervenus au cours du débat. Il s'agit d'un thème qui est soumis à
l'attention du Conseil dans une période d'émergence parce qu'elle
suit l'élection du nouveau Conseil, une période qui doit considérer
le calendrier des travaux de ce Conseil. Mais cette situation
n'implique pas qu'il y ait une attente aux droits légitimes à
l'information de la part de tous les conseillers, le problème
concerne tous les conseillers. Dans le cas spécifique je ne crois
pas, à moins que l'on ne veuille insister sur les deux ou trois
jours de différence, que le vrai problème soit dans la volonté
d'atteindre les objectifs politiques que nous nous sommes
posés.
L'un des objectifs est d'éviter qu'il y ait une ultérieure
prorogation de la concession. Nous avons donc demandé la
collaboration de tous les conseillers parce qu'il s'agissait de
remettre les pendules à l'heure et de ce point de vue il y a une
continuité politique, Conseiller Marguerettaz, parce qu'il s'agit
de revenir aux mêmes conditions qui avaient été proposées par la
DC, donc je crois dans un renouveau des personnes mais si on veut
maintenir une continuité politique il faut se rattacher à la ligne
tracée par le parti ou par le mouvement. Nous sommes ici pour
remettre cette pendule à l'heure et pour revenir à l'heure du mois
de juin 1991, même si à l'époque nous n'avions pas voté cette
délibération et nous le faisons avec un sens de responsabilité
parce qu'il faut sortir de cette impasse.
Il y a une majorité qui exprime un gouvernement et au sein de
cette majorité il n'y a pas de dualisme parce que les décisions
sont prises de concert, ensemble, en faisant le choix possible
compte tenu de la situation d'aujourd'hui; parce qu'il est vrai, le
choix fait aujourd'hui entraînera des recours mais nous avons
choisi la procédure qui devrait limiter au minimum ce risque de
recours, je ne dis pas l'écarter.
Egalement, même si l'on avait décidé de n'admettre que deux
sociétés, on n'aurait pas eu un bénéfice de temps, parce que la
procédure aurait été la même. Je veux lire un passage d'un avis
juridique, fondé encore sur le jugement du Conseil d'Etat, donc
l'expert nous dit que:
"... se è evidente che se risulta
illegittimo l'aver escluso Finoper dalla preselezione in quanto la
Regione non si è avvalsa di una Commissione, la stessa
illegittimità vi­zia l'esclusione di tutti gli altri soggetti
benché questi ultimi non abbiano presentato ricorso non abbiano
titolo per pretende­re di partecipare alla preselezione"
.
La situation est complexe et les risques existent et toute autre
solution aurait créé des problèmes supplémentaires. Quant aux
conditions que nous avons essayé de mieux préciser, ces mêmes
conditions nous permettent de reprendre les critères établis en
juin 1991 et à cet égard
"l'accerchiamento"
était une des
conditions du mois de juin 1991, je cite de la délibération:
"...disponibilità di infrastrutture accessorie alla Casa da
gioco o di capitali sufficienti a rilevarle o a costruirle..."
.
Ils doivent démontrer cette condition, également quand on fait
référence au manager, je crois que nous avons considéré qu'il n'y a
pas une seule activité exercée au sein du Casino, tant il est vrai
qu'on fait référence aux managers au pluriel pour tenir compte
d'une situation réelle.
La commission qui sera nommée par le Conseil, sera mixte: il y a
un représentant du Gouvernement en la personne de son Président ou
d'un délégué, deux du Conseil, l'un proposé par la majorité et
l'autre par la minorité et trois experts, l'un en économie
d'entreprise, l'autre en droit de sociétés et l'autre en droit
fiscal; ceux-ci, proposés par la majorité, parce que nous ne
croyons pas à un expert de majorité ou de minorité. Les trois
experts seront choisis en fonction de leur professionnalisme.
Presidente -
La parola al Consigliere Tibaldi, per
una dichiarazione d'in­tenti.
Tibaldi (LN) -
Comprendiamo l'urgenza della
questione, il nostro rammarico è per questa scarsa comprensione
della maggioranza nei nostri confronti e non condividiamo la scelta
di riapertura alle sei candidate alla precedente preselezione. Il
nostro voto sarà quindi di astensione.
Presidente -
Tengo a precisare che si vota sulla
delibera portata all'atten­zione della Commissione, inoltre la
scelta di tenere Consiglio il 26 e 27 è stata fatta durante la
riunione dei capigruppo in pie­no accordo.
Si dà atto che i Consiglieri del Gruppo della Democrazia
Cri­stiana si allontanano dall'aula durante la votazione.
Esito della votazione:
Presenti: 30
Favorevoli: 27
Astenuti: 3 (Bavastro, Linty e Tibaldi)
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK