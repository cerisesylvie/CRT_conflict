Consiglio Regionale della Valle d'Aosta - Oggetto del Consiglio n. 424 del 20 marzo 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 424 del 20 marzo 1984 - Resoconto
OGGETTO N. 424/VIII - PROIBIZIONE DELL'ATTIVITA' DI TIRO AL
PICCIONE NELL'AREA SITA NEL COMUNE DI SAINT-VINCENT. (Reiezione di
mozione).
PRESIDENTE
: Do lettura della mozione presentata dai
Consiglieri Torrione e Breuvé.
MOZIONE
CONSIDERATO che in numerose occasioni questo Consiglio si è
occupato del tiro al piccione di Saint-Vincent senza però
addivenire a conclusione alcuna;
VALUTATO che non è assolutamente possibile condividere
l'argomentazione ripetutamente addotta in sede di discussione
consiliare secondo cui l'eliminazione di una simile "attività"
sportiva potrà essere ipotizzata soltanto allorché
l'Amministrazione regionale sarà ripagata di tutte le spese
sostenute per la realizzazione del campo di tiro a volo;
RIBADITA invece l'esigenza di ricreare l'immagine di una Regione
che non abbia come obiettivo prevalente la monetizzazione di
qualsiasi attività ma piuttosto il recupero di valori atti a
riconferirle una dimensione più consona alla cultura, alle sue
tradizioni e alla sua storia;
ACCERTATA altresì che anche l'abolizione del tiro al piccione di
Saint-Vincent può in un certo senso contribuire, specie in un
momento come l'attuale, a lanciare un significativo segnale di
inversione di tendenza nonché a riproporre in termini più concreti
l'acquisizione da parte dell'Ente regione di una diversa
disponibilità e di una più accentuata sensibilità nei confronti dei
problemi dell'ecologia in generale e del rispetto della fauna in
particolare, soprattutto in concomitanza alla creazione
dell'istituendo Assessorato all'ambiente;
RILEVATO infine che è perfettamente inutile formulare
ulteriori commenti o puntualizzazioni su una vicenda che tra i suoi
risvolti negativi può annoverare anche implicazioni di carattere
giudiziario, suscitando contemporaneamente nell'opinione pubblica
non solo valdostana giustificati atteggiamenti e prese di posizione
di netto rifiuto, di riprovazione e di esecrazione verso
l'esercizio di uno "sport" barbaro e brutale;
DELIBERA
1)
di proibire in maniera definitiva e con decorrenza
immediata
la
pratica dell'attività del tiro al piccione
nell'ambito dell'apposito campo di proprietà regionale sito nel
Comune di Saint-Vincent dando mandato al Presidente della Giunta di
porre in essere i conseguenti provvedimenti del caso;
2)
di incaricare
Ia
Giunta regionale di
predisporre i progetti
e
gli atti amministrativi necessari
alla trasformazione e all'adeguamento dell'impianto in questione ad
attrezzatura sportiva per altre attività quali ad esempio il tiro
al piattello.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Signor Presidente e colleghi
Consiglieri, passare dall'affare Casinò alla trattazione
dell'abolizione del tiro al piccione a Saint-Vincent, può sembrare
paradossale, considerato che la gravità dei fatti che incombe sulla
nostra Regione può fare apparire questa nostra iniziativa come
deviante rispetto a problemi di ben altra portata e spessore.
Questa osservazione la facciamo in aula perché ce la siamo sentita
ripetere da alcuni cittadini.
Noi invece colleghiamo strettamente con le altre questioni il
discorso su questo sport, "barbaro e crudele", come affermato in
una mozione del lontano 1975 a firma dei Consiglieri Chincheré,
Tonino, Manganoni, Lustrissy, Chanoux, Arbaney, Dujany e Maquignaz:
qualche elemento di collegamento esiste.
Io non voglio accentuare il discorso sull'aspetto dello sport
"barbaro" e "crudele", perché su questo sono già stati scritti
fiumi di parole. Ognuno di noi ha una sua coscienza e, nel
giudicare un'attività come la caccia o il tiro al piccione, dà
delle valutazioni in base alla sua sensibilità e alla sua
disponibilità verso gli animali. Credo però che tra la caccia e il
tiro al piccione ci sia una grossissima differenza, perché qui si
tratta di sparare e di uccidere per il gusto di uccidere mentre,
anche se io non sono d'accordo con i cacciatori, riconosco come
presente nella caccia qualche elemento di sport.
Non mi addentro su questo argomento perché ci porterebbe molto
lontano: devo dire però che alle origini dell'affaire "Casinò" c'è
proprio un problema che riguarda il tiro al piccione. Nel lontano
1982, fu proprio una vicenda del genere, con implicazioni
giudiziarie, a coinvolgere personaggi che sono ancora alla ribalta
in questo momento.
Io non voglio addentrarmi in aspetti giudiziari: ho sempre detto
che, per quanto ci riguarda, non dobbiamo scambiare quest'aula per
un Tribunale, per cui lasciamo che la magistratura faccia il
proprio dovere.
In periodi non sospetti, questa vicenda del tiro al piccione
ebbe la conseguenza di attirare l'attenzione sulla nostra Regione e
di fare giudicare i valdostani come persone non sensibili ai
problemi che riguardano gli animali, e l'ecologia in generale:
proiettammo, come al solito, un'immagine negativa all'esterno.
Noi abbiamo ripreso questo discorso perché partendo da questo
piccolo granellino vogliamo invertire questa tendenza, vogliamo
fare vedere che noi siamo sensibili alle istanze dei protezionisti
e di tutti coloro che hanno del buon senso, vogliamo dimostrare che
intorno al tiro al piccione si innestava anche il discorso meno
simpatico delle scommesse.
Da parte della Regione, si dia inizio con questo ad un modo
diverso di trattare i problemi, in assonanza anche con le
prospettive dell'Assessorato all'Ambiente che è stato creato nel
precedente Consiglio.
Non sto qui a dilungarmi su questo argomento, non voglio
tediarvi con una rilettura di quanto si è detto, ma condivido
totalmente quello che recentemente ha detto il Consigliere Tonino,
illustrando una sua interpellanza.
Non approvo però il discorso che il tiro al piccione verrà
eliminato nel momento in cui la Regione sarà rientrata in possesso
dei soldi che ha speso: in questo modo monetizziamo tutto, e con
questo principio giustifichiamo anche la pratica di uno "sport"
incivile. Riteniamo che sia meglio guadagnare due lire di meno e
acquisire sul piano della considerazione due lire in più.
L'iniziativa del tiro al piccione partì nel lontano 1971, (il
proponente fu un nostro compagno di partito, l'allora Assessore
Milanesio), con una spesa iniziale che poi si è dilatata in maniera
abnorme, e che ha portato alla costruzione di un impianto che è
usufruibile solo in parte, da un'esigua minoranza e non certo da
coloro che sono amanti della caccia. Era fatto in funzione della
"produttività" della Casa da Gioco, in omaggio alla quale bisognava
sacrificare qualsiasi principio.
L'eliminazione del tiro al piccione è un problema che cade in un
momento delicatissimo per la vita di Saint-Vincent, per il
commercio e per tutto quell'indotto che gira intorno al Casinò, ma
noi riteniamo che l'impianto possa essere trasformato e che a Saint
Vincent, prendendo a lezione ciò che è successo, si possa creare,
per esempio, una struttura sportiva di supporto come il golf.
Esiste già al riguardo un progetto che mi è stato gentilmente
fornito da una persona di Saint-Vincent e che ho esaminato.
L'impianto può essere realizzato in tempi piuttosto brevi e con una
spesa non molto rilevante. Ciò consentirebbe lo stesso, a mio
avviso, di incentivare la "redditività" della Casa da Gioco.
Mi appello alla sensibilità dei Consiglieri, perché sappiamo che
su questo argomento ognuno si può regolare secondo la propria
coscienza, come è avvenuto anche in casa nostra e quindi pensiamo
che possa verificarsi un fatto del genere anche in casa altrui.
Voglio solo dire che, nell'illustrazione che l'Assessore ci ha
fatto, c'è già una gara inserita nel programma delle manifestazioni
di Saint-Vincent, che noi abbiamo approvato in Commissione. Noi
riteniamo che si possa comunque far svolgere questa manifestazione
e poi votare però una mozione che, dal 1° di ottobre o dal termine
della manifestazione, chiuda il tiro al piccione.
Noi così siamo d'accordo, però dobbiamo scriverlo, perché, in
altre occasioni, l'aver rinunciato a fare votare una nostra
mozione, ci ha portato a doverla ripresentare; noi non abbiamo una
posizione rigida, se la Giunta ci proporrà di approvare questa
nostra mozione con decorrenza dopo l'avvenuta manifestazione del
tiro al piccione e si impegnerà nel contempo a studiare
l'opportunità di trasformare quell'impianto, noi saremo soddisfatti
di aver condotto questa battaglia in nome di tutti coloro che ci
hanno creduto.
Un'ultima considerazione: abbiamo voluto appoggiare questa
nostra iniziativa con una raccolta di firme, non perché servisse da
elemento di pressione ma perché volevamo riscontrare quanta
disponibilità c'è nella gente verso questo problema; in cinque
giorni il Consigliere Breuvé ed io, abbiamo raccolto 4266 firme. Le
presenteremo poi alla Presidenza della Giunta perché non si abbia
timore che diciamo il falso.
Abbiamo notato, e questo lo diciamo con estrema soddisfazione,
che coloro che hanno aderito alla nostra iniziativa sono stati
soprattutto i giovani, che su questo argomento hanno dimostrato una
grande sensibilità. Qualcuno si è preso addirittura l'incarico di
distribuire le schede e di riportarcele firmate dopo aver
consultato anche i compagni.
4266 persone rappresentano una piccola fetta dell'opinione
pubblica, però possono essere significative, perché stanno a
dimostrare che in Valle d'Aosta, contro la violenza e la brutalità
di questo sport, esiste un sottofondo culturale che, se non servirà
per vincere questa battaglia in questa sede, servirà certamente in
avvenire per fare vincere questa e altre battaglie a favore della
tutela dell'ambiente e dell'ecologia.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
Anche noi avevamo già espresso in altre
occasioni la nostra opinione in proposito e non starò a ripeterla,
anche perché per molti aspetti è già stata illustrata dal
Consigliere Torrione, col quale concordiamo nella quasi
totalità.
Vorrei solo sottolineare un aspetto della questione: noi viviamo
in un mondo che sempre più velocemente si trasforma ed esige
interventi adeguati a questa evoluzione, nei vari settori del
vivere civile. Noi, come Consiglieri regionali, siamo chiamati a
dare un segno di queste trasformazioni affinché siano le più
adeguate all'evolversi del vivere civile in Valle d'Aosta. Anche
per questi motivi, molto presto, verrà discussa e modificata la
vecchia legge sulla caccia in Valle d'Aosta, proprio per una
necessità di adeguarsi ai tempi. Non voglio entrare assolutamente
nei problemi della caccia perché, come già diceva il Consigliere
Torrione, di caccia non si tratta in questo caso, infatti nessuno
dei cacciatori valdostani è interessato a questa attività, in
quanto essi amano molto di più la caccia tradizionale che si è
esercitata fino a questo momento in Valle. Se vogliono dilettarsi
si dilettano col tiro al piattello, ma rifiutano questa
attività.
Quindi, questa non è solo la voce dei protezionisti in Valle, ma
è la voce di persone che pensano che per il vivere civile della
nostra società non è indispensabile, anzi è esecrabile, una
attività di questo tipo.
Noi abbiamo già in altre occasioni espresso le nostre opinioni:
con un'interpellanza del 1982, con un'altra del 1983, abbiamo già
detto come questa attività potrebbe essere trasformata in attività
di tiro al piattello, così come doveva essere all'inizio.
Successivamente sono state aggiunte e messe le gabbie dalle quali
vengono liberati i piccioni sui quali non penso sia il caso di
sparare ancora solo per il fatto che ci sono dei soldi da
recuperare.
Io direi che non si deve, come già diceva il Consigliere
Torrione, monetizzare tutto. Se questo è un aspetto del problema
noi siamo dell'idea che comunque questi soldi possono essere
recuperati con un'attività di tiro al piattello, unita anche ad
altre. In questo senso noi avevamo già dato una indicazione con le
interpellanze che abbiamo discusso, per cui ci troviamo d'accordo
con le proposte della mozione che è stata presentata ed auspichiamo
anzi che al più presto questa attività possa essere
trasformata.
PRESIDENTE
: Ha chiesto la parola il Segretario
Consigliere Breuvé; ne ha facoltà.
BREUVE' (P.S.I.):
Per prima cosa voglio chiedere scusa a
tutti per i vari problemi che ci sono in Valle d'Aosta e tra questi
ricordo quello che riguarda i molti operai che non hanno
lavoro.
Sottolineo poi l'importanza delle 4266 firme che chiedono
l'abolizione del tiro al piccione.
In questa sede non voglio fare polemiche e moralismi,
soprattutto in un momento in cui ci sono problemi ben più gravi a
livello nazionale e internazionale: nell'area mediterranea ad
esempio si uccidono bambini e non piccioni.
Io penso però che salvare questo simbolo della pace in Valle
d'Aosta possa essere anche una bella lezione di civiltà.
Naturalmente non voglio interrompere delle manifestazioni già
organizzate, però invito a preferire il tiro al piattello.
Ogni altra mia parola sull'argomento non servirebbe a nulla e mi
sembrerebbe addirittura di cattivo gusto. Per questo non voglio
fare nessun torto alla vostra intelligenza, né alla vostra
sensibilità: lascio fare a voi.
PRESIDENTE
: Ha chiesto la parola il Consigliere
Maquignaz; ne ha facoltà.
MAQUIGNAZ (Féd. D.P-U.V.P.):
Condivido quanto ha detto il
Consigliere Torrione: si tratta di uno sport barbaro e crudele.
Aggiungo anche che si tratta di uno sport brutale, nel caso di
Saint Vincent, legato al vizio del gioco e delle scommesse.
Noi cacciatori non condividiamo questa attività: io non sono
certamente un'educanda che si intenerisce perché un piccione viene
ammazzato, per me non c'è nessuna differenza tra l'ammazzare un
piccione, una lepre, un coniglio o un'anatra. Noi condanniamo però
lo spirito con cui questa attività viene esercitata. Io credo che
non abbia assolutamente senso buttare un piccione per aria e
tirargli una schioppettata.
Si tratta inoltre di un'attività che, credo, non rientri per
nulla nella tradizione e nella cultura della Valle d'Aosta: non
credo che il Consigliere Riccarand o il Consigliere Perrin, che
fanno delle ricerche storiche, abbiano mai trovato, nelle pieghe
della storia valdostana, qualcuno che si divertiva a prendere a
schioppettate un piccione.
Bisogna dire infine che i protezionisti, i non protezionisti ed
anche i cacciatori si trovano d'accordo nel condannare questa
attività, in quanto l'attività venatoria non ha nulla a che vedere
con il tiro al piccione.
Quindi, per questi motivi, credo che ci si debba porre una
domanda: "Vale la pena, anche in relazione ad un interesse
economico così poco rilevante, che la Valle d'Aosta mantenga questa
attività che è condannata da tutta l'opinione pubblica non solo
valdostana, ma nazionale e internazionale?".
Vorrei quindi invitare il Presidente della Giunta, che è molto
sensibile a questo problema, di valutare la possibilità di una
trattativa con la SITAV per eliminare, gradualmente, questa
attività che ha sollevato polemiche e problemi nell'opinione
pubblica valdostana, nazionale ed europea.
PRESIDENTE
: Ha chiesto la parola il Consigliere Fosson;
ne ha facoltà.
FOSSON (D.C.):
Le argomentazioni dei Consiglieri che mi
hanno preceduto possono essere condivise appieno, soprattutto
quelle del Consigliere Maquignaz; condivido anche il concetto
espresso del Consigliere Torrione quando diceva: "E' un fatto di
cultura, una cultura che deve essere più attenta alla vita, più
attenta a non trattare la vita come un gioco".
Il fatto negativo del tiro al piccione, al di là di quello che
può essere lo sport della caccia, è un fatto che fa provare al
tiratore al piccione il piacere di interrompere la vita come gioco,
non come gara contro l'animale come nella caccia tradizionale, e
qui mi correggano i cacciatori, comunque il concetto, secondo me, è
questo.
Tuttavia questo concetto va ampliato, Assessore Pollicini, e
questo lo dico anche al Consigliere Torrione, trattandosi del
concetto di una cultura che non può fermarsi soltanto alla difesa
della vita del piccione ma di un concetto che va allargato alla
difesa della vita in ogni suo aspetto.
In questo senso io posso essere favorevole a quanto espresso dal
Consigliere Torrione, a condizione che la cultura della difesa
della vita venga ampliata a tutti i suoi aspetti, anche a quelli
più nobili che tante volte dimentichiamo. Qui parlo in maniera
specifica del problema dell'aborto: non vorrei riaprire una
problematica già ampiamente discussa, ma debbo semplicemente
ricordare che la vita va difesa in ogni suo aspetto.
PRESIDENTE
: Ha chiesto la parola il Consigliere
Riccarand; ne ha facoltà.
RICCARAND (N.S.):
Come il Consiglio già sa, la nostra
posizione è pienamente favorevole all'abolizione del tiro al
piccione. Io sono completamente d'accordo con i contenuti della
mozione presentata dai Consiglieri Torrione e Breuvé: se mi
avessero proposto di firmarla, lo avrei fatto.
Il nostro gruppo aveva già presentato il 7 ottobre del 1982
un'analoga mozione in cui chiedeva l'abolizione del tiro al
piccione di Saint-Vincent; la mozione venne votata, in
quell'occasione, soltanto dal Consigliere di Nuova Sinistra mentre
gli altri gruppi si astennero o votarono contro.
La nostra posizione è pertanto favorevole a questa mozione, però
solo nel testo in cui la mozione è stata scritta, cioè: "Proibire
in maniera definitiva e con decorrenza immediata la pratica
dell'attività del tiro al piccione".
Non condivido invece la proposta di compromesso o di
annacquamento avanzata poco fa dal Consigliere Torrione, perché mi
pare contraddittoria rispetto alle esigenze formulate da chi ha
sottoscritto la richiesta di abolire il tiro al piccione. Non si
può dire: "Intanto fate ancora una manifestazione, poi dopo si
vedrà come risolvere il problema", perché credo che il valore della
mozione sia proprio nel porre tutti di fronte alla propria
responsabilità nel volere o non volere continuare questa
pratica.
Non credo neanche che la discussione su questo problema sia
deviante rispetto ad altri problemi più importanti, in quanto
ritengo che il problema del tiro al piccione sia molto importante
perché il suo nodo centrale è rappresentato dal rapporto fra
Regione e Casinò: l'impianto del tiro al piccione è infatti un
segnale emblematico del rapporto fra Regione, Consiglio Regionale,
Casinò e SITAV.
Credo che, se si potesse rileggere e ricostruire tutta la storia
del tiro al piccione di Saint-Vincent, si potrebbe rileggere anche
quello che è stato il rapporto fra Casino-SITAV ed i partiti
politici in Valle d'Aosta, il Consiglio Regionale, le Giunte
Regionali, le maggioranze e le minoranze di questo Consiglio. Da
questa storia si potrebbe vedere come il Casinò e la SITAV siano
riusciti con la loro potenza a cambiare le idee e le parole dei
partiti e dei Consiglieri di questo Consiglio, a seconda se erano
collocati in maggioranza c all'opposizione.
In secondo luogo si potrebbe vedere come il Casinò e la SITAV,
sul tiro al piccione come su altre questioni siano riusciti a farsi
regalare centinaia e centinaia di milioni, forse alcuni miliardi,
dal Consiglio Regionale e dalla Regione Valle d'Aosta, per delle
opere che risultano inutili, se non dannose. Sulla questione dei
lavori io ho presentato un'interrogazione con risposta scritta ed
un'interpellanza, ma non sono riuscito a farmi dare dalla Giunta
Regionale i dati per ricostruire le vicende della costruzione
dell'impianto. Evidentemente ci sono dei motivi per cui si vuole
tenere questa materia così all'oscuro, quasi ai margini, in modo
che non si abbiano tutti gli elementi di giudizio.
Comunque anche i dati insufficienti che abbiamo ci portano a
dire che si tratta di un lavoro che non ha mai fine: è stato
deliberato nel 1971, la costruzione è stata iniziata nel 1973 e il
Presidente della Giunta, nelle precedenti adunanze, ci ha detto che
l'impianto non è ancora terminato: quindi è un impianto su cui si
lavora da dieci anni, senza che sia ancora terminato.
Il costo dell'impianto è attualmente già di gran lunga superiore
ai 2 miliardi; io non sono mai andato a vederlo, ma credo che
sarebbe interessante se una commissione, o qualche Consigliere,
potesse andare a visitare questo impianto, perché sono curioso di
sapere che cosa si è fatto con oltre 2 miliardi, di cui 1.601
milioni negli ultimi due anni, per questo impianto di tiro al
piccione: non so che cosa ci possa essere di così faraonico in
quella zona di Saint-Vincent.
Un altro aspetto del tema del tiro al piccione deriva dal fatto
che chi gestisce il Casinò è riuscito a penetrare nelle coscienze e
nelle parole dei Consiglieri regionali, dei Gruppi politici e dei
Partiti, facendo loro cambiare opinione secondo la loro
collocazione o meno nella maggioranza.
Il Consigliere Torrione ricordava prima come sia stato proprio
un suo collega di gruppo, Bruno Milanesio, a suo tempo Assessore, a
proporre l'istituzione di questo impianto, mentre adesso è proprio
il Gruppo Socialista, o quantomeno una componente minoritaria del
Gruppo Socialista ora schierato all'opposizione, che ne propone
l'abolizione.
Però c'è un fatto ancora più significativo perché ci fu un'unica
persona di questo Consiglio che, nel '71, si oppose all'impianto
del tiro al piccione: l'unico che votò contro fu Mario Andrione, e
votò contro con delle parole estremamente precise, dicendo che era
contrario perché: "Tirare contro ai piccioni che vengono fatti
uscire apposta da una gabbia è un fatto barbaro". Fu l'unica
persona che nel '71, in questo Consiglio, votò contro la creazione
di questo impianto.
Noi però non sappiamo come mai Andrione, da quando è diventato
Presidente della Giunta, sia stata la persona che più ha sostenuto
questo impianto e che più si è opposta in questo Consiglio a tutte
le mozioni, le interpellanze e le discussioni, nelle quali si
chiedeva l'abolizione di questo impianto. E' stata invece la
persona che ha fatto in modo che la Giunta, in questi ultimi anni,
stanziasse centinaia e centinaia di milioni, (un miliardo e
seicento due milioni soltanto nell'82-83) a favore di questo
impianto.
Questo è il significato dell'impianto di tiro al piccione, al di
là di tutte le cose che sono già state dette sul rapporto con la
caccia e sul significato barbaro di questo sport: questo impianto è
il segno di una prepotenza della SITAV e del Casinò in Valle
d'Aosta, è il segno di come questa prepotenza sia riuscita a
piegare le stesse volontà e le stesse idee dei Consiglieri
regionali, stravolgendole per il mantenimento di buoni rapporti con
chi gestiva il Casinò di Saint-Vincent.
Per questo io credo che la mozione debba essere votata così come
è stata presentata, in modo che il Consiglio possa dire chiaramente
se si vuole continuare, anche in questo settore parziale ma molto
significativo del tiro al piccione, a procedere nei rapporti tra
Regione e Casinò come si è sempre fatto, o se si vuole cambiare
radicalmente strada.
Non credo che ci possano essere delle mezze misure, delle
dilazioni o dei compromessi: il Consiglio si esprima e dica se c'è
ancora una maggioranza che vuole mantenere questo impianto, che
vuole potenziarlo perché non è terminato, che vuole stanziare
ancora dei soldi per questo o per quel motivo oppure se c'è una
maggioranza che vuole cambiare radicalmente strada. Io credo che
questa votazione sia una cartina di tornasole, non solo rispetto al
problema specifico, ma rispetto al complesso dei rapporti fra
Regione e Casinò.
PRESIDENTE
: Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Io voglio dare alcuni dati tecnici e
voglio anche dire il mio punto di vista, in qualità di componente
di questa Giunta e di questa maggioranza, per poi lasciar trarre le
conclusioni al Presidente alla Giunta.
Innanzitutto non concordo con l'impostazione di questa
discussione, perché sembra che nella maggioranza ci sia una parte a
favore del tiro al piccione ed un'altra contraria. Certamente anche
nella Giunta ci sono degli Assessori che, a livello personale, sono
nettamente contrari non solo al tiro al piccione ma anche alla
caccia.
Questa maggioranza però non si è mai dichiarata a favore del
tiro al piccione: accettiamo quello che diceva il Consigliere
Torrione: "Le cose mutano", quindi diciamo che questo "sport"
intorno agli anni sessanta e settanta poteva essere accettato e
dava anche più benefici di quanti fossero i suoi aspetti
negativi.
A Montecatini, sino ad alcuni giorni or sono, hanno organizzato
importanti competizioni di tiro al piccione che sono state
ritenute, sia dall'Azienda di Soggiorno di Montecatini che dagli
operatori turistici e dalla Regione Toscana, uno sport che portava
benefici e non creava della città una immagine sbagliata.
Forse oggi le cose sono mutate e anche noi consideriamo il tiro
al piccione uno "sport barbaro" perché finalmente si è arrivati ad
una sensibilizzazione dell'opinione pubblica.
Io concordo con quello che ha detto il Consigliere Fosson, che è
un fervente cattolico, a proposito del declino dei valori che
potrebbe mettere in crisi la nostra società.
Non vorrei però che in quest'aula si venissero a contare i
favorevoli o i contrari a questo sport così macabro. Noi siamo
stati favorevoli a costruire a Saint Vincent un impianto di tiro a
volo; quando però nel 1970 sono iniziati i lavori, questi ultimi
sono stati impostati con il preciso scopo di fare un impianto per
il tiro al piccione, anche se non c'era un progetto esecutivo ben
preciso. Quando poi abbiamo fatte redigere il progetto esecutivo
gli abbiamo dato come titolo "Tiro a volo", il che comporta anche
la possibilità di praticare il tiro al piccione, infatti è stata
costruita una voliera e sono state fatte alcune buche da dove
possono partire anche i piccioni.
Tuttavia questo complesso ha 45 buche e altrettante macchine che
lanciano piattelli quindi, signori Consiglieri, non c'è
assolutamente da fare alcun lavoro per adattare l'impianto al tiro
al piattello anzi, a maggio, ci sarà già una gara internazionale di
tiro al piattello.
Quindi, dato che i tempi sono cambiati, noi, come Giunta e come
maggioranza, stiamo lavorando per far annullare la competizione di
settembre e, se ci riusciremo, potremo già nell'estate prossima far
togliere la voliera, eliminando così la possibilità che questo
campo venga indicato come idoneo per le gare di tiro al
piccione.
Il campo è già adatto invece per le gare di tiro al piattello e,
con il Comune di St. Vincent, cercheremo di studiare tutte le
possibili utilizzazioni dell'impianto.
Respingiamo però a chiara voce l'intento di far apparire questa
Giunta e questa maggioranza come favorevoli al tiro al piccione.
Non prendiamo questa decisione per le migliaia di firme raccolte,
perché chiunque potrebbe raccoglierne un certo numero; abbiamo
infatti già 10.000 firme a favore della tangenziale di Aosta ed il
Consigliere del P.S.I. al Comune di Aosta, ultimo entrato, sta
raccogliendo le firme per non fare la tangenziale in un certo
punto.
Non voglio fare della polemica, però voglio
solo
dire che
alcune volte bisogna presentare ai cittadini le cose come sono: se
noi infatti andiamo a Saint-Vincent a chiedere le firme pro o
contro il tiro al piccione, i 4000 residenti voterebbero pro e
l'unica mancanza sarebbe
oggi
quella di un Consigliere
socialista, proprio perché anche da parte del Partito Socialista
c'è stata una tirata d'orecchi.
Non vogliamo fare il processo alle intenzioni, ma non vogliamo
neppure che voi facciate un processo a noi su cose che non abbiamo
mai pensato.
A titolo personale, dico al Consigliere Maquignaz che alcune
volte noi della maggioranza facciamo delle riunioni "preconsiliari"
in cui parliamo a fondo dei problemi: in una di queste riunioni
abbiamo già detto, e comunque lo dichiariamo ancora in questa sede
che non siamo favorevoli al tiro al piccione, anzi il sottoscritto
è contrario anche alla battaglia dei galli, caro Consigliere
Maquigraz! Questa è una vergogna che esiste in Valle d'Aosta e che
è proibita dalla legge, mentre il tiro al piccione non è proibito.
Io mi auguro che il Consigliere Maquignaz quando fa fare le
battaglie dei galli non metta anche i rostri, che io ho visto in
Valle d'Aosta, proprio nelle zone dove il Consigliere Maquignaz
abita. Dico questo perché dobbiamo essere un pò leali e non fare
sempre i primi della classe; nella vita ci sono cose molto più
importanti del tiro al piccione, ma visto che oggi discutiamo del
tiro al piccione, noi, per concludere, abbiamo una posizione che
speriamo sia quella dell'intero Consiglio regionale.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Dire di essere delusi, dopo
l'intervento dell'Assessore Borbey, è dire poco. Ognuno si comporta
come ritiene opportuno e Manzoni diceva, a proposito del coraggio,
che o uno ce l'ha oppure non se lo può dare. Questa Giunta non se
lo vuole dare, caro Assessore Borbey.
Le considerazioni su iniziative da primo della classe o su
rotture di timpani, mi stupiscono. Io ho apprezzato il discorso che
ha fatto il Capo Gruppo democristiano, e l'avevo già sottolineato
nel mio intervento.
Comunque non fate dire all'opposizione quello che non ha mai
detto.
Qui continuiamo a fare dello spirito sugli uccellini e non
guardiamo come va avanti questa società.
Ho apprezzato il diverso tasso di sensibilità fra gli anni '70 e
gli anni '80, periodo in cui la società valdostana in generale è
andata avanti: un certo tipo di non violenza, che poi si estrinseca
anche contro l'esercizio di questo sport che l'Assessore ha
definito macabro, mentre io l'avevo definito brutale, fa dire che
alcune cose, che forse erano valide negli anni scorsi,
oggi
non lo sono più.
Tutto ciò a prescindere dalle mie convinzioni personali: io
appartengo ad una Associazione protezionistica e quindi sono contro
la caccia e contro qualsiasi forma di brutalità.
Questa è una mia convinzione personale e anche all'interno del
mio partito a volte sono contestato, tuttavia ritengo che i
cacciatori ed i protezionisti possano convivere e non intendo
esasperarne le diversità.
Noi non ci siamo voluti fare belli, perché qui sembra che si sia
voluta fare qualcosa di particolare andando a raccogliere le firme:
per carità, lo faccia anche l'Assessore Borbey se ritiene opportuno
raccogliere delle firme metta un banchetto e raccolga le firme che
vuole, nessuno glielo impedisce.
Noi abbiamo raccolto le firme perché concordiamo con quello che
diceva il Consigliere Riccarand: l'abolizione del tiro al piccione
è il segno di un cambiamento nei rapporti con la SITAV. Questo non
lo si vuole capire, pazienza!
Mi dispiace poi che l'Assessore abbia fatto certe affermazioni
su una battaglia che noi riteniamo nobile e che riguarda la
Tangenziale di Aosta.
Io mi sarei comportato come si sta comportando quel Consigliere
comunale nei confronti di una tangenziale che sega in due uno dei
posti di Aosta ancora incontaminato, il prato di Mont Fleury. Si
tratta dell'ultimo polmone verde di una certa rilevanza che è
rimasto alla nostra città.
Su questo problema abbiamo presentato un'altra interpellanza
e
vedremo anche in quel caso la sensibilità di questa Giunta
e di questa maggioranza, perché discuteremo cosa sta avvenendo in
Valle d'Aosta sul piano della difesa del territorio.
E' chiaro che io sto dall'altra parte, quella dei protezionisti.
Se c'è un patrimonio che i nostri avi ci hanno dato in eredità e
che noi dobbiamo consegnare ai nostri figli intatto, è la nostra
terra: se togliamo loro anche questa, non abbiamo più niente da
trasferire agli altri.
Caro Assessore Borbey, ognuno si assuma le proprie
responsabilità.
Io non ho taciuto sul fatto che è stato un compagno del mio
partito a proporre il tiro al piccione, l'ho detto prima io. Ho
cercato di mediare, perché mi ero reso conto che questa battaglia
poteva anche essere vita attraverso una mediazione, ma ha ragione
il Consigliere Riccarand, a questo punto votiamo la mozione così
come è, in modo che la Giunta farà quello che riterrà più opportuno
di fronte a se stessa e di fronte al discorso del Capo Gruppo della
Democrazia Cristiana sulla tutela della vita e sul modo di essere
in Valle d'Aosta. Poi ad ognuno le sue responsabilità.
Poiché discutiamo un argomento del tutto marginale come quello
del tiro al piccione e l'opinione pubblica è sensibile a queste
cose, io dico subito che, per Mont Fleury e per l'elettrodotto,
scenderemo ancora in piazza e raccoglieremo altre firme, perché
questo è un modo per sensibilizzare l'opinione pubblica su certi
problemi.
E' forse un modo un pò diverso di interpretare il ruolo del
Consigliere regionale, un modo per non sganciarsi completamente
dall'opinione pubblica.
Noi vogliamo recitarlo in questo modo, chi hanno mandato qui per
fare il nostro dovere, cerchiamo di farlo nel migliore dei modi
possibili. Abbiamo anche capito che il nostro modo di fare non è
ben accetto alla maggioranza, e ci assumiamo tutte le
responsabilità del nostro comportamento. D'altra parte non abbiamo
da acquisire benemerenze: o ci prendete come siamo, altrimenti noi
non cambiamo.
PRESIDENTE
: Ha chiesto la parola il Consigliere Tonino;
ne ha facoltà.
TONINO (P.C.I.):
Io, nel recente passato, ho riletto gli
atti delle discussioni avvenute in Consiglio sul tiro al piccione e
oggi vedo con piacere che, sullo stesso argomento, riprendiamo la
tradizione di fare lunghe e appassionate discussioni.
Tornando all'argomento, faccio alcune puntualizzazioni su quanto
detto dall'Assessore Borbey in merito alla questione.
Secondo noi il problema è rilevante, da una parte, per le
questioni che riguardano la qualità della vita, gli aspetti
concernenti una civiltà e, di conseguenza, anche l'immagine esterna
della nostra Regione.
Dall'altra, invece, ci sono argomenti che riguardano i rapporti
con la Casa da Gioco e credo che si debba avere l'onestà di
riconoscere che questo tipo di attività, come ha detto molto bene
il Consigliere Maquignaz, non ha nessun addentellato con la nostra
tradizione e con la nostra cultura, in quanto è stata portata in
Valle d'Aosta per gli interessi della società che gestisce la Casa
da Gioco.
E' stato detto che l'impianto e finalizzato, più che allo sport,
già barbaro in sè, alle scommesse che stanno dietro a questa
attività che, pur non essendo un'attività sportiva, è però
costosissima e di conseguenza riservata a pochi ricchi che vengono
e spendono, per cui si può affermare che questo tipo di attività è
stata unicamente funzionale agli interessi della Casa da Gioco.
A noi fa piacere che la Giunta su questo argomento cambi
opinione. Ha fatto bene l'Assessore Borbey a dire: "Siccome sono
cambiati i tempi, manifesto in quest'aula la mia contrarietà a
questa attività disumana e macabra". Nel passato, invece, la Giunta
disse che bisognava continuare quel tipo di attività fino a quando
non si fosse riusciti a ricuperare gli investimenti fatti. Noi
prendiamo atto che c'è anche nella maggioranza e nella Giunta
regionale un ripensamento sulla opportunità di mantenere in
funzione una attività di questo tipo e crediamo perciò che la
logica conseguenza di questo comporti un lavoro concreto per
eliminare il tiro al piccione.
Per questi motivi la mozione presentata dal gruppo socialista
può e, secondo noi, deve essere votata da coloro che si sono
oggi
dichiarati contro il tiro al piccione. Segna una svolta
rispetto all'errore che, come altri hanno ricordato prima di me, ha
tagliato verticalmente anche i partiti.
Riutilizziamo quella struttura per altre attività che siano meno
soggette alla critica: questa è la ragione per cui noi approveremo
la mozione dei socialisti e chiediamo a tutti i Consiglieri di
votarla.
PRESIDENTE
: Ha chiesto la parola il Consigliere
Segretario Tamone; ne ha facoltà.
TAMCNE (U.V.):
Pour revenir à la question des pigeons qui
a été soulevée aujourd'hui, l'attitude de Monsieur
Riccarand ne me tracasse pas, parce que le Conseiller Riccarand
peut penser, dans ce pays de grande liberté, tout ce qu'il veut,
comme il veut, quand il veut et où il veut. Au contraire ce qui me
tracasse est cette manière de continuer à attaquer certaines
personnes, ce qui, à mon avis, est absolument injuste.
Sur la question du tir aux pigeons, l'Assesseur Borbey a
pratiquement fait mille considérations et il a clairement dit tout
ce qu'il pensait sur cet argument. Mais c'est même juste vouloir
encore ici parler de l'incohérence de certaines personnes ou de
certains groupes, comme l'Assesseur a bien fait à le rappeler.
Quand on a approuvé ce tir aux pigeons à Saint-Vincent, 34
Conseillers du Conseil Régional ont voté en faveur de cette
délibération; un seul a voté contre et a maintenu sa position dans
le temps. Je le dis en tant que témoignage personnel, parce que la
position de Monsieur Andrione sur cet argument a toujours été la
même.
Si maintenant nous avons une structure polyvalente à Saint
Vincent, c'est grâce aussi à son activité et à son engagement et
tout cela a été voulu en même temps par la Junte entière. Si, dans
un demain très prochain, on pourra employer cette structure pour
d'autres sports, et non pas pour tirer à des pauvres bêtes, c'est
aussi parce ce que ce Gouvernement, qui a été dirigé par Monsieur
Andrione, l'a voulu.
Dans ce sens, je voudrais qu'on finit de faire des polémiques
trop faciles contre les absents. Monsieur Andrione a toujours été
sensible à ce problème, mais il avait aussi une autre exigence qui
manque dans ce Conseil, une exigence de cohérence. Il est trop
facile de venir ici prêcher qu'on est contre, qu'on ne veut pas et
que la chose ne marche pas.
Evidemment le temps passe et les modes changent. On a vu, le
1968-'69, contester dans tous le domaines. J'ai entendu dire hier,
pendant les travaux de la Commission, que certains choix qu'on
faisait à cette époque-là maintenant ne peuvent plus être faits; ce
seraient des choix trompés. Ceux qui disaient les mêmes choses
alors étaient contestés; maintenant ce sont les autres, ceux qui
reviennent à la surface, qui découvrent toutes les fautes qui ont
été faites. Malheureusement le choix a été fait par la grande
majorité de ce Conseil-là contre le bon sens.
On pourrait poser cette question, si on veut interpréter le sens
donné par le Conseiller Riccarand:"Est-ce que on voulait à ce
temps-là, de la part des 34 Conseillers, défendre certains intérêts
contre quelqu'un?". On peut se poser la question aussi de cette
manière, si on veut mettre toujours la mauvaise foi dans le travail
et dans les intentions de ceux qui votent. Au contraire, je pense
qu'il y avait 34 personnes qui pensaient d'une certaine manière
parce qu'ils avaient une certaine vision du problème, et il y avait
une autre personne qui pensait d'une autre manière. Mais cela
n'empêche pas qu'après avoir prise une décision on doit être
cohérent, on doit poursuivre son but, parce que l'Administration a
aussi des devoirs.
On ne peut pas administrer comme on veut l'argent des autres,
l'argent public, en prenant des décisions qu'on ne réalise pas par
le manque de cohérence et en investissant l'argent public en des
oeuvres inachevées qui ne sont que des structures inutilisées, et
cela est arrivé aussi dans d'autres domaines, ici, en Vallée
d'Aoste.
Je ne voudrais pas rappeler certaines structures qui avaient été
pratiquement oubliées et qui, grâce à ce Gouvernement, si critiqué,
ont été récupérées et finalement employées pour le but selon lequel
elles avaient été construites et bâties. Dans ce sens, la cohérence
est demandée aux 34 Conseillers qui ont voulu cette structure parce
qu'ils ont voté. On ne doit pas seulement demander de la cohérence
à l'unique personne qui s'était opposée et qui a eu le courage de
continuer discours.
Maintenant, la solution du problème est là; l'Assesseur Borbey
nous a indiqué la direction que ce Gouvernement veut prendre sur
cet argument, mais il me semble un peu malhonnête d'essayer de
mettre le tout sur un plan inexact. Je le dis tranquillement, à
l'ami, au Conseiller Riccarand, avec lequel pour un tas d'autres
questions on a pu discuter, il me semble peu constructif de
continuer sur ce chemin; surtout cela n'aide pas à résoudre ce
problème, parce que sur cet argument nous en avons entendu de
toutes les couleurs: on a parlé des pigeons, après on a parlé d'un
tas d'autres arguments. Restons un peu dans le thème et essayons de
ne pas: "Fare la pipì fuori dal vaso!".
PRESIDENTE
: Ha chiesto la parola il Consigliere Aloisi;
ne ha facoltà.
ALOISI (M.S.I.):
Ho l'impressione che su questo argomento
ci sia troppa confusione, perché si è cercato di mettere insieme il
sacro con il profano.
Stiamo trattando un argomento che riguarda i piccioni ed
intervenire sull'argomento dell'aborto mi sembra fuori luogo. In
verità bisogna riconoscere che, quando si trattava di discutere
dell'aborto, certi partiti di sinistra,
oggi
abbastanza
attivi per la tutela della vita di questi uccellini, hanno pensato
molto meno alla salvaguardia della vita umana.
Comunque ora trattiamo di piccioni: io ho l'impressione che in
questo Consiglio siano tutti favorevoli, almeno a parole,
all'eliminazione di questo scandalo, mentre poi nella realtà dei
fatti molti Consiglieri o alcuni partiti si asterranno e,
astenendosi su questa mozione, non daranno la possibilità
all'opposizione di farla approvare, perché mancherà il 50% dei
voti.
Quindi qualche Assessore che dice di essere contrario, anzi, che
sostiene che all'inizio l'impianto era stato fatto non per il tiro
al piccione, ma per il tiro al piattello, allora lo dimostri con i
fatti.
Si
dimostri oggi
,
in quest'aula, che si vuole
eliminare una consuetudine che poteva andare benissimo dieci fa, ma
non oggi
.
Anche il Consigliere Torrione l'ha ammesso,
dichiarando che è stato un Assessore socialista a volerlo: oggi
le cose sono cambiate, c'è un'altra mentalità.
Visto che c'è una presa di coscienza, da parte dei giovani e da
parte della popolazione, per eliminare questo massacro di uccellini
che
oggi
non ha più senso, mi pare che non ci sia nessun
ostacolo, se c'è la volontà politica alla eliminazione del tiro al
piccione, senza toccare le infrastrutture, che possono benissimo
rimanere ed essere adattate per il tiro al piattello.
Io ho aderito all'iniziativa perché sono uno dei firmatari: l'ho
fatto a titolo personale e ne sono convinto perché
oggi
bisogna avere una certa presa di coscienza, pertanto dichiaro di
essere favorevole a questa mozione.
PRESIDENTE
: Ha chiesto la parola il Consigliere
Riccarand; ne ha facoltà.
RICCARAND (N.S.):
Io non avevo nessuna intenzione di
insistere sull'atteggiamento dell'ex Presidente della Giunta nei
confronti di questa vicenda. Siccome il Consigliere Tamone ha fatto
determinate osservazioni, voglio dargli due parole di risposta.
Mario Andrione fu l'unico, nel 1971, a votare contro
l'introduzione del tiro al piccione, quando era Consigliere di
opposizione. Quando poi è diventato Presidente della Giunta, come
ho detto prima, è stata la persona che più si è battuta perché
questo impianto venisse continuamente potenziato e perché questa
attività proseguisse. Se questa non è un'incoerenza di
atteggiamento non so dove stia la coerenza: si tratta di
un'incoerenza palese, non c'è niente da fare.
Questa è la realtà e credo che non si possa in nessun modo
chiudere gli occhi di fronte a questa realtà.
Tutti in questo Consiglio abbiamo sentito il Presidente della
Giunta non molto tempo fa, forse tre mesi, rispondendo ad
un'interpellanza del Gruppo Comunista, dire che, siccome erano
stati spesi determinati soldi per l'impianto di tiro al piccione,
questa attività doveva continuare fino a quando non fossero state
ammortizzate le spese. Ora, siccome questo impianto è in
costruzione da dieci anni e non è ancora finito, e ogni anno si
continuano ad impegnare delle somme per proseguirne la costruzione
e l'ampliamento, l'ammortamento di questo impianto non ci sarà mai.
Dico questo senza entrare nel merito del concetto estremamente
discutibile di "ammortare" con un certo numero di piccioni
ammazzati il costo dell'impianto.
Io ho qui sotto mano due deliberazioni della Giunta: la prima,
del 23 dicembre 1982, con cui si liquidano alla SITAV 1.301
milioni. Erano presenti il Presidente della Giunta, Mario Andrione
e gli Assessori Borbey, Chabod, Marcoz, Pollicini e Viglino, tutta
la Giunta, ad unanimità di voti favorevoli, ha votato a favore di
questa deliberazione che fra l'altro, noto per inciso, va a sanare
lavori già fatti in precedenza e che probabilmente
oggi
la
Commissione di Coordinamento non visterebbe più, vista la
situazione nuova che si è determinata, anche se allora venne
vistata, la seconda deliberazione è di quattro mesi dopo, il 22
aprile 1983: "Autorizzazione alla SITAV S.p.A. di Saint-Vincent di
effettuare i lavori su beni di proprietà regionale". Relatore è il
Presidente della Giunta Andrione Mario: sono altri 300 milioni che
vengono spesi per l'impianto di tiro al piccione.
Questo è un esempio palese di atteggiamento incoerente, assunto
in Consiglio a seconda che ci si trovi all'opposizione o in Giunta
e con la maggioranza.
PRESIDENTE
: Ha chiesto la parola il Vice Presidente
Dolchi; ne ha facoltà.
DOLCHI (P.C.I.):
Dico solo due parole perché mi sembra
che si faccia riferimento a una deliberazione del Consiglio del
1971 e si usi sempre, per definire la decisione adottata allora dal
Consiglio, la dizione: "Costruzione di tiro al piccione".
Io non voglio fare la difesa d'ufficio dei Consiglieri che
allora hanno preso quella deliberazione o che hanno partecipato
attivamente al dibattito che è durato per parecchie ore. Devo però
precisare, e credo che gli atti della decisione del Consiglio lo
confermino, che in quella occasione il Consiglio regionale ha
votato per la costruzione di un "Tiro a volo" e che i progetti che
sono stati distribuiti in aula contenevano, come l'Assessore Borbey
ha confermato alcuni minuti fa, le buche per il tiro al
piattello.
Non c'erano né voliere, né gabbie e i Consiglieri del Gruppo
Comunista e Tonino Alder, che rappresentava lo P.S.U.P., chiesero
esplicitamente nel corso del dibattito se si fosse ben certi che
l'attrezzatura che si andava votando sarebbe stata utilizzata per
il tiro al piattello. In quel senso il Consiglio si pronunciò e il
progetto che fu approvato era privo di quelle attrezzature che
avrebbero permesso il tiro al piccione. Quindi la volontà del
Consiglio, 12 anni fa, era di costruire in Saint-Vincent delle
attrezzature sportive che fossero di richiamo.
In altre sedi, e non in Consiglio regionale, si aggiunsero poi
la voliera, le gabbie e quelle attrezzature che portarono al tiro
al piccione con tutte le conseguenti discussioni.
Quindi io ritengo vada fatta questa precisazione, e sono lieto
di sentire che la sensibilità del Consiglio, dodici anni dopo, è
considerata diversa anche per il rinnovamento generazionale che c'è
stato in questa sede, però non vorrei che fosse ancora mantenuta la
convinzione che, nel 1971, quel Consiglio avesse votato a favore
del tiro al piccione: in quella occasione il Consiglio votò per una
attrezzatura sportiva che aveva le caratteristiche, per il progetto
presentato, di tiro al piattello. Nel corso degli anni che si sono
succeduti le attrezzature per trasformare l'impianto di tiro al
piattello in tiro al piccione non sono state deliberate, decise e
neanche pagate dal Consiglio regionale.
PRESIDENTE
: Se nessuno chiede la parola, chiudo la
discussione generale e do la parola al Presidente della Giunta.
ROLLANDIN (U.V.):
On a allégué pour prétexte le problème
du tir au pigeon au but de parler de tout ce qu'on pouvait parler
dans un Conseil.
Ca peut être amusant, mais je pense que sur le problème il faut
remarquer deux choses avant tout. La première, qu'à niveau d'un
engagement de la part de l'Administration Régionale pour chercher à
prévoir un emploi le plus correct possible des structures qui sont
à disposition du Casino, il y avait eu la tentative d'avoir une
adhésion plus complète des gens qui se présentaient au Casino et
qui étaient intéressés au tir au pigeon: c'est pour avoir cette
possibilité qu'on avait transformé le projet qui était à l'origine
et que d'autres Conseillers ont rappelé.
La discussion que nous sommes en train de faire ici a été faite
à Venise, là où la question du pigeon est encore une fois en cause
pour une autre raison: la pollution des monuments. Pour ce que j'ai
appris, ils ont discuté pendant une journée pour voir si c'était le
cas d'enlever ou non les pigeons, de les abattre pour protéger les
monuments.
Ici, on a mêlé la question des pigeons avec une question de
culture, avec la question de la protection de l'environnement. En
effet, dans la relation de cette motion on dit: "Tenant compte du
fait qu'on a prévu une compétence particulière pour l'Assessorat à
l'Agriculture, aux Forêts et à l'Environnement".
C'est le cas de revoir l'ensemble des problèmes, pour prévoir
d'enlever cette possibilité du tir au pigeon. Je pense qu'il y a un
peu de confusion à ce sujet, car le problème du pigeon n'a aucune
relation avec le problème de l'environnement. Il y a sans toute des
relations entre les problèmes de la Région et ceux de la gestion du
centre SITAV, mais il n'y a aucune relation entre le tir au vol,
quand on a des pigeons qui se trouvent dans des cages pour le tir,
et l'environnement.
Plutôt il s'agit de voir quelle est la sensibilité de l'homme
envers les animaux de n'importe quelle espèce. Je dois vérifier que
la sensibilité est un peu différente selon qu'on parle de la
chasse, des pigeons ou d'autres animaux, pour la raison qu'il y a
des Conseillers qui ont une attitude tout à fait différente selon
qu'on parle d'un problème ou de l'autre. Je voudrais voir,
lorsqu'il y aura la discussion sur la nouvelle loi sur la chasse,
quelle sera l'attitude de certains prophètes que je vois ici,
surtout très protectionnistes.
Je vois qu'ils ont une sensibilité toute particulière; je crois
alors qu'il faudra faire auparavant un petit examen, en profitant
des moyens très modernes que nous avons à l'hôpital. Avec
l'écographie on peut voir les quatre parties du coeur de certains
personnages qui sont dans le Conseil et pour savoir s'ils voteront
sur la loi, autrement on n'a pas la possibilité de savoir
préalablement quelle sera leur attitude.
Mais, si on parle du tir au pigeon, il faudra reprendre le
discours sur la pêche dans les petits lacs. Et les pauvres
poissons? Cette distinction est absurde! Il faudra revoir tout
l'ensemble, il ne faut pas décider par secteurs. Si on a un
problème de changement de sensibilité, il faudra tout revoir. Je
répète, il n'y a pas de liens entre l'environnement et le tir au
pigeon. Sans doute nous parlerons dans ce Conseil d'un autre point
important: l'embranchement d'Aoste. C'est un problème urgent que
nous voulons résoudre en tenant compte du territoire et du fait
qu'il y a eu des morts, comme l'Assesseur nous a dit. Il faut sans
doute réaliser cet ouvrage et, en tenant compte des difficultés, il
devra être aussi parfait que possible. Compte tenu qu'il y a eu des
Conseillers qui ont voté d'une certaine façon et après ils ont
changé d'avis, je pense qu'il y a des raisons assez claires pour
expliquer l'orientation d'un groupe qui maintenant a modifié ses
idées, après avoir constaté certaines difficultés.
A ce propos, on a toujours eu une déclaration de la part des
représentants de la Junte selon laquelle il y avait la nécessité de
payer l'ouvrage avec les revenus du tir au pigeon. C'était une
attitude commerciale qui tenait compte du fait qu'il y avait eu un
engagement comme dépense assez lourd, comme le Conseiller Riccarand
a rappelé et qu'il fallait, en tant qu'une bonne Administration, en
revenir.
Maintenant, il y a des considérations qui peuvent être
différentes; il faut quand même trouver la façon de bien faire
rendre le tir au vol ou bien il faut trouver d'autres formes qu'on
peut examiner et ensuite on pourra prévoir de changer les
structures actuelles.
L'Assesseur Borbey a déjà dit que nous cherchons à voir quelle
est la possibilité de changer certaines structures. Je ne voudrais
pas que, chaque fois qu'on parle d'un argument, on accuse la Junte
actuelle, ou les Juntes passées, ou les Juntes futures, en leur
donnant des adresses différents selon l'attitude de chaque
Conseiller. Je pense qu'on peut, très bien discuter, sans alléguer
des prétextes pour les affirmations faites autrefois.
Le problème, comme il se présente aujourd'hui, est différent de
comme il se présentait il y a 10 ans. Je ne pense pas que ce soit
le cas de voir des changements d'avis ou un manque de cohérence: il
est normal de changer son attitude quand on change pour des raisons
valables surtout si l'on considère qu'il y a une structure qu'il
faut payer. Il faut voir s'il est possible de mettre ensemble les
deux exigences et, à ce propos, on a déjà dit que, de la part de la
Junte, il y aura un engagement pour prévoir cette
transformation.
Pour ces raisons, sur cette délibération, on s'abstiendra, en
tenant compte des considération qu'on vient de présenter.
PRESIDENTE
: Ha chiesto la parola per dichiarazione di
voto il Consigliere Torrione; ne ha facoltà.
TORRIONE (P.S.I.):
Il Presidente della Giunta ha motivato
le proprie decisioni. Si è liberi di votare o di astenersi, noi non
abbiamo altre argomentazioni su questo problema in quanto abbiamo
cercato di dire con molta franchezza tutto ciò che ritenevamo
opportuno. Mi sembra strano però che la Giunta prima condivida lo
spirito della mozione, dicendo che fra breve il campo di tiro al
piccione non esisterà più, e poi assuma nei confronti di questa
mozione un atteggiamento contrario: io non ho capito questo
discorso.
L'Assessore Borbey dice: "Tutto è predisposto, si tratta di
togliere quattro voliere e il campo di tiro al piccione non
esisterà più". Come diceva il Vice Presidente del Consiglio Dolchi,
esiste però il campo di tiro a volo. Allora io chiedo che
difficoltà c'è a votare una mozione che dice di annullare il tiro
al piccione, quando basta togliere quattro voliere e il campo di
tiro al piattello è già pronto: è una domanda alla quale non sono
riuscito a dare una risposta.
Diceva il Presidente della Giunta che il tiro al piccione non ha
niente a che fare con la difesa dell'ambiente. Io non condivido
questa sua affermazione, perché ritengo che si tratti di
un'attitudine, di un modo di essere, dovendosi rispettare ciò che
ci sta intorno per poter incidere sulla realtà. Altrimenti non si
può dire: "Io sono contro la violenza in questo caso, e poi sono
contro la violenza quando essa si rivolge nei confronti del
territorio". La stessa attitudine mentale e culturale bisogna
averla in un senso o nell'altro: non ci sono altre argomentazioni
che tengano.
Noi diciamo che abbiamo condotto questa e che siamo coscienti di
avere fatto uno sforzo in questo senso. Ringraziamo tutti coloro
che, dentro quest'aula e fuori da quest'aula, hanno condiviso la
nostra iniziativa. Se ringrazio i Consiglieri si dice che si Vuole
speculare su coloro che si sono dichiarati a favore della mozione,
mentre io dico solo che accomuno coloro che, all'interno e
all'esterno di quest'aula, hanno voluto, o con una firma o
attraverso un intervento, aiutare la nostra iniziativa.
Un'ultima considerazione: saranno quelli che tracceranno la
storia di questo nostro consesso a dire se avevamo ragione noi o se
avevano ragione gli altri. Ora abbiamo ragione tutti, solo che,
quando si tratta di votare, la ragione sta sempre da una parte; non
ho altro da aggiungere.
PRESIDENTE
: Ha chiesto la parola il Consigliere Tonino;
ne ha facoltà.
TONINO (P.C.I.):
Naturalmente dichiaro il nostro voto
favorevole alla mozione; non condivido invece l'affermazione che ha
fatto il Consigliere Torrione quando ha detto che il Presidente
della Giunta ha argomentato bene la proposta di astenersi. In
realtà la Giunta mantiene un vecchio atteggiamento che è difficile
da eliminare, secondo il quale se l'iniziativa viene dai banchi
dell'opposizione, normalmente è pericoloso approvarla, perché si
rischia di dare spazio alla attività e alle iniziative
dell'opposizione. Se non è così, non capisco perché la maggioranza
non vota la mozione.
(......INTERRUZIONE......)
Anche l'intervento dell'Assessore Borbey era molto permeato da
questo atteggiamento di fastidio per la raccolta delle firme, e
anche di insofferenza verso le attività delle forze -politiche che
sono all'opposizione.
Le stesse argomentazioni che ha addotto il Presidente della
Giunta danno ragione al deliberato. Si tratta, ancora una volta, di
un fatto di coerenza, ed è per questo che votiamo la mozione.
PRESIDENTE
: Se nessuno chiede la parola per dichiarazione
di voto, pongo in votazione l'oggetto n. 4.
ESITO DELLA VOTAZIONE
Presenti: 30
Favorevoli: 10
Astenuti: 20 (Beneforti, Bondaz, Bor-bey, Chabod, De Grandis,
Faval, Fosson, Lanièce, Lanivi, Maquignaz, Marcoz, Martin, Perrin,
Pollicini, Ricco, Rolando, Rollandin, Stevenin, Tamone, Voyat)
Il Consiglio non approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK