Consiglio Regionale della Valle d'Aosta - Oggetto del Consiglio n. 2873 del 27 marzo 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2873 del 27 marzo 2013 - Resoconto
OGGETTO N. 2873/XIII - Interrogazione: "Modalità di
organizzazione e realizzazione di un nuovo corso per croupier per
il poker".
Président
- La parole au Président Rollandin.
Rollandin (UV)
- Sì, grazie.
Per quanto riguarda la prima domanda:
"perché questo corso si
tenga alla vigilia delle elezioni, quali i criteri di selezione e
quale pubblicità del bando di partecipazione e quale società
esterna sia stata incaricata e per quali ragioni e con quali
costi"
, per quanto riguarda quindi questo problema, il corso in
questione è il quarto realizzato a partire dal 2010 e fa parte di
un programma costante di formazione e addestramento per la figura
professionale del
dealer
dedicato al gioco del Poker Texas
Hold'em. La pubblicità del bando a selezione è stata pubblicata su
La Vallée
del 9 ottobre 2009 e ha raccolto una grandissima
attenzione e un numero di candidature decisamente superiore alle
necessità, tanto che dopo la prima inserzione non sono stati fatti
altri avvisi dato il costante e numeroso afflusso di candidature
pervenute direttamente alla Casinò o alla società GI Group S.r.l.,
cioè la società che fin dal 2008 ha collaborato con la casa da
gioco per l'organizzazione degli eventi di poker. Il primo corso è
stato avviato il 25 gennaio 2010, dedicato a 34 allievi distribuiti
su due classi; il secondo corso è stato avviato il 22 novembre 2010
per 20 allievi e, infine, il terzo corso è stato avviato il 14
novembre 2011 per 10 risorse. In tutto a partire dal 2008 sono
state formate 82 persone e 39 di queste hanno continuato a essere
disponibili per l'attività del Casinò di Saint-Vincent. Questo
quarto corso di formazione è stato avviato il 18 marzo 2013, si
tratta del nuovo corso per
dealer
esclusivamente dedicato al
Poker Texas Hold'em, che coinvolgerà 35 allievi divisi in due
classi e terminerà il 17 aprile.
Tali iniziative sono necessarie per soddisfare la richiesta di
forza lavoro necessaria per lo svolgimento dei tornei settimanali
di poker, anche per la sostituzione di personale impegnato nel
corso dei croupier polivalenti. Inoltre, tale iniziativa è utile a
predisporre un più ampio bacino di risorse utilizzabili in
occasione dei grandi eventi ospitati, è un settore in grande
crescita e la Casinò si aspetta di ospitare nel corso dell'anno a
Saint-Vincent tornei a livello italiano e nel corso del prossimo
anno, quando il
resort
sarà pienamente operativo, anche
tornei a carattere internazionale.
Per quanto riguarda i criteri di selezione per l'accesso al
corso, sono molto semplici: disponibilità alla frequenza, interesse
per l'attività, abilità manuale e destrezza, disponibilità ad
impiego anche a tempo parziale. Il corso si conclude con un esame
che certifica il livello di competenze acquisite, un'ulteriore
valutazione discende poi dalla pratica effettiva. Infine, questa
attività di formazione non presenta oneri economici a carico della
Casinò, anzi l'azienda beneficia di rimborsi per i servizi
resi.
Secondo punto:
"con quale rapporto questa società esterna
interagisca con persone dell'Ufficio personale per la selezione e
quali le possibilità di reale impiego in futuro ci siano per i
giovani partecipanti"
, le relazioni tra la GI Group e l'Ufficio
regionale della Casinò sono caratterizzate da una positiva
collaborazione pur nella distinzione dei ruoli che vedono la
società di somministrazione come responsabile dell'iniziativa e
della gestione degli allievi. A GI Group vengono indirizzate le
candidature ricevute in azienda, GI Group chiede spesso un supporto
per ciò che concerne la disponibilità di docenti e attrezzature,
remunerando naturalmente i servizi di volta in volta resi. La
potenzialità di impiego per gli allievi, prevalentemente giovani,
sono per loro natura occasionali, ma sono continue sia presso la
Casinò, sia presso altre sedi dove vengono organizzati eventi
autorizzati di poker, anche considerato che gli operatori nazionali
ed internazionali del settore apprezzano particolarmente le
competenze dei
dealer
formati in Valle d'Aosta.
"Se esista qualche piano nel cassetto di riduzione del
personale"
: per quanto riguarda questo, non esistono piani
riservati di riduzione del personale della casa da gioco.
Grazie.
Presidente
- Grazie. La parola al Consigliere Caveri.
Caveri (UVP)
- È indubbio che una casa da gioco sia una
fabbrica dei sogni, è delegato all'attività stessa, perché chi va
lì spera nel colpo grosso; diverso è quando la fabbrica dei sogni
rischia in parecchie decine di giovani di creare delle illusioni di
un posto di lavoro definitivo. È per questo che abbiamo deciso di
presentare questa interrogazione, naturalmente non a svantaggio dei
giovani che stanno facendo questo corso, ma semmai per una
valutazione complessiva rispetto anche alla risposta conclusiva
che, come è costume del Presidente, laddove si va a toccare qualche
dato più delicato, è una risposta senza fronzoli e quindi?come
dire? a differenza di altre case da gioco, delle altre tre case da
gioco italiane, che sono soggette a piani di ristrutturazione
feroci, San Remo e Campione lo sono e ci sono state forti
agitazioni sindacali, che invece da noi ormai si sono sopite in una
specie di ipnosi di cui va dato merito al Presidente della Regione,
in passato erano molto più agitate anche per questioni banali, oggi
invece, lo ripeto, sono sotto sedazione direi?dicevo, a proposito
di questa situazione, anche Venezia non brilla come risultati e si
va verso un bando di privatizzazione cui stanno partecipando
competitor
un po' di tutto il mondo e naturalmente anche in
questo caso c'è una logica di riduzione del personale.
Perché siamo preoccupati per la fabbrica dei sogni? Perché
effettivamente noi oggi abbiamo, come il Presidente opportunamente
ha ricordato, un bacino di una quarantina di persone che vengono
mediamente chiamate a svolgere queste funzioni di
dealer
,
questi croupier del poker, che è uno dei pochi giochi emergenti a
fronte di un rosso pomodoro del bilancio del Casinò, questi ragazzi
vengono chiamati - ragazzi e alcuni non sono neanche più tali - con
una media di due giorni alla settimana; quindi si tratta di un
lavoro precario, di un lavoro, come il Presidente ha opportunamente
definito, occasionale.
Ora, questo gruppo storico che si è formato nel tempo in questo
momento è soggetto ad un passaggio ulteriore: una buona parte di
loro stanno diventando croupier polivalenti. I croupier polivalenti
dovrebbero essere quelli che, in una logica aziendale
condivisibile, dovrebbero spezzare le gabbie dei singoli giochi e
consentire di poter concentrare ad esempio nei giochi che sono
preferiti dalla nuova clientela cinese?di poter spostarsi da un
reparto all'altro senza quelle rigidità che una volta si
manifestavano e erano anche oggetto di vertenze sindacali. Ora, il
vero problema è che questi nuovi 35 allievi vanno ad aumentare il
numero delle persone che saranno disponibili per questa
occasionalità e quindi, visto che non si possono moltiplicare i
pani e i pesci e quindi non si possono moltiplicare le occasioni
per dei tornei di poker, è del tutto evidente che non si creeranno
nuovi posti di lavoro, ma in qualche maniera questi giovani sono
stati titillati in un periodo delicato anche dal punto di vista
elettorale e le loro famiglie sono probabilmente legate ancora ad
un meccanismo precedente in cui il Casinò rappresentava il posto di
lavoro sicuro e definitivo e anche con degli stipendi cospicui che
oramai appartengono al passato? Ebbene, io credo che questo sia
contraddittorio, Presidente: contraddittorio soprattutto rispetto a
quel discorso sul quale lei è stato asciutto, cioè "non esiste nel
cassetto nessuna ipotesi di riduzione del personale"; se così
fosse, bisognerà capire come si potrà andare avanti, perché quanto
costa la casa da gioco lo sappiamo, quanto incassato sappiamo che
non copre i costi, quindi o si vanno a prendere parte di quei 50
milioni graziosamente prestati da CVA con un'operazione
infra-societaria, ma quelli devono servire per gli investimenti,
oppure, magari dopo le elezioni, bisognerà mettere mano al
portafoglio, ma non sarà così semplice con le norme comunitarie
sulla concorrenza. Non si tratta di essere distruttivi, ma di
rendersi conto che è un tema estremamente delicato soprattutto
perché sulla pelle dei giovani.
Président
- Merci. Point 6 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK