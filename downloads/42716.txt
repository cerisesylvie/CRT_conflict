Consiglio Regionale della Valle d'Aosta - Oggetto del Consiglio n. 221 del 14 gennaio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 221 del 14 gennaio 2021 - Resoconto
OGGETTO N. 221/XVI - Interpellanza: "Azioni per dislocare il
bar dell'Ospedale Parini".
Bertin (Presidente) -
Possiamo riprendere i lavori.
Consiglieri vi invito a prendere posto. Vedo che l'assessore
Barmasse è presente, pertanto come anticipato in precedenza,
ripartiamo dal punto 31 all'ordine del giorno. Per l'illustrazione
la consigliera Spelgatti, ne ha facoltà.
Spelgatti (LEGA VDA) -
Il problema del bar dell'ospedale.
Sappiamo benissimo che il bar dell'ospedale è molto piccolo
rispetto a quella che è l'esigenza del complesso ospedaliero. È
purtroppo dislocato in un angolo all'entrata e questo bar
dell'ospedale serve non solo tutto il personale che lavora
all'interno dell'ospedale medesimo, ma anche tutti i pazienti,
tutti i parenti delle persone che sono ricoverate e quant'altro ed
è un servizio assolutamente fondamentale.
Il problema si è chiaramente ingigantito in maniera esponenziale
con il Covid. Ho potuto verificare che assolutamente coloro che
lavorano all'interno del bar medesimo hanno adottato tutte le
misure necessarie prescritte per legge, tutti gli avvertimenti e
quant'altro. È chiaro che questi poveri dipendenti che sono lì
all'interno, nonostante tutti i cartelli che hanno messo, tutte le
indicazioni che danno, si ritrovano spessissimo a dover chiedere -
ho assistito io personalmente a questo - a tutte le persone che
cercano di accedere al bar di mantenere le distanze, ricevendo
anche magari degli insulti dalle persone che stanno dall'altra
parte, perché sostanzialmente loro provano a fare i Carabinieri,
oltretutto mentre stanno lavorando, però le risposte da parte
dell'utenza non sono sempre così carine.
È chiaro che proprio per il luogo in cui è dislocato questo bar,
gli assembramenti sono assolutamente forzati e naturali, perché
arriva tutta la gente e in certi momenti c'è tanta gente che
attende, che aspetta. Visto che sappiamo benissimo che il numero
elevato di contagi sta avvenendo sempre di più proprio all'interno
dell'ospedale, e questo è un problema che bisogna affrontare anche
per l'emergenza Covid, perché sappiamo benissimo che purtroppo
ormai all'interno dell'ospedale si stanno sviluppando una quantità
enorme di contagi, il bar diventa uno di questi luoghi
profondamente a rischio, perché nonostante tutto l'impegno e la
regolarità di tutto quello che è stato fatto dai gestori del bar,
comunque sia dall'utenza non riesce a essere rispettato.
Bisogna cercare di trovare una soluzione. Certamente la
soluzione non è la chiusura del bar, perché è un servizio
assolutamente fondamentale per tutti quanti: pensiamo a tutte le
persone che attendono anche al pronto soccorso, tutti i parenti e
soprattutto tutto il personale, però bisogna cercare di individuare
delle soluzioni.
Per questo noi chiediamo di sapere se c'è la possibilità di
dislocare il bar in altri locali più ampi all'interno
dell'ospedale, cioè se c'è la possibilità di chiedere alle
strutture di verificare se esista la possibilità di dislocare
altrove in altri locali la struttura del bar. Eventualmente, nel
caso di risposta negativa, se la struttura manageriale
dell'ospedale riesca a individuare delle soluzioni per evitare
appunto questi assembramenti subito fuori da quel piccolo
locale.
Faccio solo un esempio. So che all'interno di questo piccolo
locale c'è una porta che poi dà in un piccolo locale di fianco con
un'altra porta che dà sull'esterno: se ci fosse la possibilità, ad
esempio, di spostare quel luogo di lavoro che serve al bar lì a
fianco e lo si sposta dall'altra parte, si fa un'apertura per
l'uscita, in maniera tale che si ritrovano sul retro e quindi non
ci sia un avanti e indietro delle persone che vanno in entrata e in
uscita in quel collo di imbuto; oppure altre soluzioni che non
riesco a immaginare, ma che appunto chiedo se sono percorribili e
se sono fattibili.
Presidente -
Per la risposta l'assessore Barmasse.
Barmasse (UV) -
Abbiamo chiesto ovviamente informazioni
all'ufficio tecnico per valutare un po' la situazione, perché, come
dice giustamente lei consigliera Spelgatti, neanche io sono un
tecnico da questo punto di vista; la problematica la conosciamo, si
rende anche evidente, poi sulle soluzioni devo dire che io non sono
così ferrato.
Quello che ci è stato risposto dall'azienda, o meglio che è
stato risposto dalla struttura complessa tecnica dell'USL, è che in
questo momento è impegnata in interventi che rivestono carattere
d'urgenza -questo lo possiamo capire - quali la realizzazione del
cosiddetto triangolo destinato a ospitare dieci posti in terapia
intensiva e la realizzazione degli interventi approvati con il
piano di riorganizzazione della rete ospedaliera, non affidati a
soggetti regionali, quali la posa dei container per il
pre
triage
del Pronto soccorso e la ristrutturazione del reparto di
terapia intensiva esistente.
La struttura collabora altresì con il soggetto attuatore
regionale per la costruzione del prefabbricato C1 destinato a
ospitare ulteriori posti letto di terapia intensiva e semi
intensiva, oltre a occuparsi delle manutenzioni ordinarie e
straordinarie necessarie a garantire l'adeguatezza dei reparti
ospedalieri al mutare delle esigenze conseguenti alla pandemia da
Covid-19.
Questa è la risposta ovviamente dell'ufficio tecnico di cui
comprendo anche le motivazioni: il periodo è sicuramente difficile.
Però il problema del bar è un servizio essenziale all'interno
dell'ospedale, questo lo condivido, e per questo motivo, visto che
la richiesta era comunque indirizzata non solo a me ma alla Giunta
regionale, le posso dire che la Giunta regionale e in particolare
il sottoscritto intendono comunque richiedere all'Azienda USL,
compatibilmente con le altre attività indifferibili e urgenti, una
valutazione circa la dislocazione del bar dell'ospedale Parini o di
eventuali ulteriori soluzioni di tipo strutturale e tecnico.
Presidente -
Per la replica la consigliera Spelgatti.
Spelgatti (LEGA VDA) -
Io non so se ridere o se piangere,
perché mi aspettavo qualunque cosa meno che una risposta di questo
tipo. Sentire che gli uffici rispondano, "noi in questo momento
siamo impegnati per la realizzazione del fabbricato o quant'altro,
quindi molto impegnati, e non possiamo rispondere a questo", mi
sembra veramente una follia. A questi livelli non ero mai arrivata,
cioè a ricevere una risposta di questo tipo in Consiglio regionale
non ero veramente mai arrivata e sono davvero senza parole!
Il concetto è questo: il bar all'interno dell'ospedale è un
servizio fondamentale. Stiamo affrontando l'emergenza Covid e
chiediamo a tutti gli imprenditori, ovunque, comunque, di
rispettare delle regole stringenti che sono state chieste anche ai
gestori del bar dell'ospedale, ma sappiamo benissimo che l'ospedale
è il focus del nostro problema di contagi Covid e sappiamo
benissimo che lì transita il personale sanitario a cui chiediamo di
vaccinarsi e quant'altro, perché giustamente sono a rischio loro e
sono dei veicoli per tutti i pazienti che arrivano; tutti i
pazienti arrivano lì, cerchiamo di fare tutti i percorsi per
evitare il contagio, ma poi chiunque arriva lì si accorge che c'è
un luogo di assembramento proprio all'entrata dell'ospedale!
Questo non è che sia un problema ludico, un qualche cosa che
viene portato tanto per fare e quindi non è un problema essenziale.
È un problema essenziale per l'emergenza Covid. È un problema
essenziale, perché quello diventa il focolaio principale
all'interno dell'ospedale, perché se mettiamo insieme il personale
sanitario, tutti i pazienti che passano sotto e tutti i parenti dei
pazienti e li mettiamo proprio all'entrata dell'ospedale a fare
luoghi di assembramento, questo diventa un pericolo per il
contagio.
Non è che sto portando un'iniziativa in cui chiedo di cercare di
dare un servizio tanto per divertirsi. Stiamo dicendo: cerchiamo di
risolvere un problema di un focolaio enorme che si può creare
all'interno proprio dell'ospedale, che deve essere teoricamente il
luogo non solo più sicuro ma soprattutto un luogo che va
bonificato, perché sappiamo benissimo che tutti questi contagi
stanno aumentando in maniera esponenziale all'interno dell'ospedale
e lo vediamo perché dei tamponi, quelli che arrivano da fuori sono
molto meno quelli positivi rispetto a quelli che ci stanno
positivizzando in ospedale. Questo è il problema, quel luogo lì è
un problema. Sapendo che però non possiamo togliere un servizio
essenziale, il primo problema che ci si dovrebbe porre è: esistono
degli ambulatori che possono essere spostati e si sposta lì il
bancone del bar e la cosa si riesce a fare? Lo si riesce a
risolvere questo problema? Oltretutto è un problema che andrebbe a
risolvere un qualche cosa che sappiamo essere appunto una criticità
da sempre, perché comunque il bar è sottodimensionato rispetto a
quelle che sono le esigenze dell'ospedale. Quindi in ogni caso
andremmo a risolvere un problema che abbiamo da moltissimo tempo,
ma adesso mettere il focus su questo è un problema proprio per il
discorso dell'emergenza Covid, è un problema di contagio
all'interno dell'ospedale. È un problema che bisogna affrontare
proprio perché se sappiamo che il maggior numero di contagi avviene
all'interno dell'ospedale e quindi, al di là di tutto quello che
viene fatto e di tutte le norme di sicurezza, poi tutti quanti,
pazienti, personale, eccetera, si ritrovano tutti in coda per
prendersi qualcosa al bar, allora di cosa stiamo parlando?
Sentire che gli uffici a fronte di questo sono impegnati a fare
questo, questo e quest'altro, quindi non danno nessuna risposta
perché sono impegnati, mi sembra veramente la follia più
totale.
Non ce l'ho con lei Assessore, non è lei che mi ha dato questa
risposta, però non si possono permettere gli uffici di dare una
risposta del genere. Anche perché, ripeto, non stiamo parlando di
chissà quale studio, non stiamo parlando di chissà che cosa: è
possibile fare una sostituzione e mettere lì qualcosa e spostare
qualcosa da un'altra parte? E soprattutto è possibile che ai
vertici dell'amministrazione sanitaria non si siano mai preoccupati
di cosa possono fare, al di là di quello che correttamente fanno i
gestori all'interno del locale? I gestori stanno rispettando tutte
le norme, ma il problema è che l'assembramento si forma
spontaneamente tra le persone e questo va risolto. Non è possibile
che un'azienda dia una risposta di questo tipo, non è veramente
accettabile. Ripeto, soprattutto guardando poi tutte le norme che
stiamo chiedendo a tutta la cittadinanza di rispettare e poi
all'interno dell'ospedale succede di tutto. Non è immaginabile una
risposta del genere e ci sarebbero da prendere anche dei
provvedimenti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK