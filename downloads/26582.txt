Consiglio Regionale della Valle d'Aosta - Oggetto del Consiglio n. 219 del 29 luglio 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 219 del 29 luglio 1972 - Resoconto
OGGETTO N. 219/72 - Legge regionale concernente: "Nuove norme
in materia di assistenza integrativa regionale, mediante
concessione di un assegno di accompagnamento, ai ciechi
civili".
Benzo
(D.P.) -
Nella relazione inviata ai Signori
Consiglieri, sono elencate le varie leggi regionali che sono state
emanate a partire dal 1965 in materia di assistenza economica
continuativa ai ciechi civili valdostani, il cui importo mensile è
passato dalle prime cinquemila lire alle attuali quindicimila lire.
Con l'adozione, poi, di criteri più estensivi per la concessione
dell'assegno di accompagnamento, un maggior numero di minorati
della vista ha potuto fruire del beneficio regionale, con
progressivo aumento globale degli assistiti, per cui l'attuale
stanziamento annuo di spesa di lire ventotto milioni si è reso
insufficiente.
Stante, quindi, la necessità di un nuovo provvedimento
legislativo regionale per l'aumento della spesa annua previste in
lire quattro milioni, la Giunta regionale ha ritenuto,
nell'occasione, di presentare all'esame e all'approvazione del
Consiglio un nuovo testo unificato e coordinato delle norme
regionali che si sono succedute in materia, introducendo alcune
nuove disposizioni che sopperiscono a carenze o necessità che si
sono rivelate in sede di pratica applicazione del precedente, della
precedente normativa. I più importanti elementi migliorativi e
funzionali previsti dal disegno di legge in esame sono:
1) l'affidamento dell'accertamento delle condizioni visive dei
richiedenti alla Commissione sanitaria regionale, composta dal
Medico regionale e da due oculisti, già incaricata di diagnosticare
il registro visivo dei minorati della vista ai fini della
concessione delle provvidenze pensionistiche statali previste dalla
legge 27 marzo 1970, n. 382. In tal modo si eviterà, per il futuro,
che coloro che abbiano inoltrato domanda per l'assistenza sia
regionale sia statale debbano essere sottoposti a una duplice
visita medica da parte due collegi di medici diversi;
2) possibilità degli eredi di riscuotere i ratei maturati e non
riscossi dall'assistito per sopravvenuto decesso. Con tale norma si
intende evitare, per il futuro, le frequenti e giustificate
rimostranze nei confronti dell'Amministrazione regionale. La legge
regionale dell'11 maggio '65 non permette in nessun caso, scusi
dottore, la devoluzione agli eredi... dei ratei maturati e non
riscossi da parte dei famigliari del cieco deceduto nelle more
dell'istruttori della pratica, i quali, pur avendo magari
provveduto alla sua assistenza, si vedono negare la possibilità di
entrare in possesso dei ratei maturati dal congiunto;
terzo: liquidazione dell'assegno assistenziale in rate
bimestrali, con irripetibilità della rata percepita
anticipatamente, anziché a trimestri posticipati, sia per un
adeguamento della procedura applicata dagli Enti previdenziali
nazionali, sia in adesione a richieste formulate in tal senso dagli
assistiti.
Ecco, questo è un caso, appunto, di legge che viene revisionata
al suo interno cercando di conglobare tutti i vari provvedimenti
precedenti.
Bancod
(U.V.) -
Attualmente le pensioni ai ciechi
vengono liquidate in parte dalla Regione e in parte dallo Stato...
le quote a carico della Regione vengono versate regolarmente,
mentre le quote a carico dello Stato vengono versate con molti
ritardi, certe volte di sei, sette mesi. Per esempio, ci sono casi
che dal mese di dicembre, novembre, non percepiscono più questa
quota di pensione e questo è dovuto un po' al sistema attuale, che
credo debba passare tramite la Cassa di Risparmio di Torino; e ci
sono lungaggini che non è giusto che questi ciechi debbano
aspettare, insomma, mesi e mesi, perché in genere sono tuta gente
che ha bisogno. Quindi, raccomanderei all'Assessore alla Sanità di
preoccuparsi di questo problema e intervenire il più sollecito
possibile.
Siggia
(P.C.I.) -
Altri interventi? Si passa alla
votazione dell'oggetto 33.
Articolo 1. Il Consiglio approva.
Articolo 2. Il Consiglio approva.
Articolo 3. Il Consiglio approva.
Articolo 4. Il Consiglio approva.
Articolo 5. Il Consiglio approva.
Articolo 6. Il Consiglio approva.
Articolo 7. Il Consiglio approva.
Articolo 8. Il Consiglio approva.
Articolo 9. Il Consiglio approva.
Articolo 10. Il Consiglio approva.
Articolo 11. Il Consiglio approva.
Votazione a scrutinio segreto del testo della legge.
Risultati della votazione dell'oggetto 33: presenti e votanti
24, favorevoli 24. Il Consiglio approva.
L'oggetto 34 è stato discusso e votato stamattina, oggetto
35.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK