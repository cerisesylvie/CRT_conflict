Consiglio Regionale della Valle d'Aosta - Oggetto del Consiglio n. 985 del 23 ottobre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
Edilizia residenziale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 985 del 23 ottobre 2019 - Resoconto
OGGETTO N. 985/XV - Approvazione di mozione: "Impegno per la
valorizzazione degli immobili situati in località Les Combes di
Introd, di proprietà dell'Istituto Salesiano Don Bosco".
Rini (Presidente) -
Punto 4 all'ordine del giorno. Per
l'illustrazione la parola al collega Luboz.
Luboz (LEGA VDA) -
Inizierei con una battuta: non sarà un
caso, non sarà per volontà divina, ma sicuramente l'omologa al
concordato del casinò è avvenuta ieri 22 ottobre, giorno in cui
ricorre la memoria di San Giovanni Paolo II. È un personaggio caro
a tutti valdostani, in particolar modo a noi abitanti del comune di
Introd.
Due parole soltanto per illustrare un pochino la storia della
vacanza del santo padre nel nostro comune. Alla fine degli anni
ottanta, 1987/1988, ci fu un giornalista che passò da quelle le
parti e chiese a una signora se sapesse come mai fossero stati
progettati i lavori di allargamento della strada che collegava
Introd ad Arvier. Quella signora era mia madre e rispose che, per
quanto ne sapesse lei, era in dipendenza del fatto che poco più
avanti il piano regolatore sarebbe stato variato e ci sarebbe stato
l'inserimento di una zona industriale. Negli stessi anni iniziarono
i lavori dell'autostrada, c'era un'importante discarica e il
traffico sicuramente era notevole, quindi la giustificazione che
era naturale dare era quella. Il giornalista pose in seguito una
domanda: ma non è per caso perché il papa verrà in vacanza a Les
Combes? Quindi la notizia si sparse così, in modo del tutto
naturale, improvvisa, accolta con stupore, sbigottimento, ma anche
con grande piacere e con grande entusiasmo da parte di tutta la
comunità di Introd, e anche valdostana in generale.
Il papa Wojtyla, Giovanni Paolo II, venne effettivamente vacanza
il primo anno a luglio 1989, ospitato in una casa privata.
Successivamente venne ancora a Introd nel 1990, 1991, 1994, 1995,
1997, 1999, 2000, 2001 e 2004, quindi per ben dieci anni papa
Giovanni Paolo II venne in vacanza nelle montagne della Valle
d'Aosta, tant'è che venne definita a più riprese dagli organi di
informazione scritta e televisiva, il Vaticano 3, perché dopo lo
Stato del Vaticano e dopo Castel Gandolfo la Valle d'Aosta
compariva durante quell'estate su tutti gli organi di informazione.
Successivamente negli anni 2005, 2006 e 2009 anche il papa emerito
Benedetto XVI, papa Ratzinger, ebbe la fortuna e la volontà di
venire in vacanza nelle nostre montagne. Ricordiamo che la
canonizzazione di papa Giovanni Paolo II avvenne il 27 aprile 2014,
quindi da allora il 22 ottobre viene ricordato come San Giovanni
Paolo II.
La Valle d'Aosta, la Regione Autonoma Valle d'Aosta,
l'Amministrazione regionale contribuì anche ovviamente a diverse
spese per l'ospitalità del santo padre, non ultimo il contributo di
200 mila euro all'istituto salesiano proprietario della casa che
venne successivamente realizzata a inizio anni duemila. Questo
contributo venne erogato nel 2011. È curioso, però, che dal 2009
poi nessun pontefice venne più in vacanza in Valle d'Aosta. La
convenzione con l'istituto salesiano riporta che questa erogazione
di 200 mila euro ha come finalità la considerazione "del rilevante
significato simbolico e istituzionale degli immobili siti in comune
di Introd, frazione Les Combes, denominati Soggiorno alpino
Giovanni Paolo II e Foyer Giovanni Paolo II, eletti negli anni a
residenza estiva pontificia. La Giunta regionale è autorizzata a
concedere un contributo straordinario per l'anno 2011 pari a euro
200 mila a favore dell'ente ecclesiastico Oratorio Salesiano Don
Bosco, proprietario del predetto complesso immobiliare, a parziale
copertura delle spese finalizzate a interventi di adeguamento
strutturale ed impiantistico dello stesso". A fronte di questa
convenzione l'istituto salesiano avrebbe concesso alla Regione
l'uso gratuito del complesso per il soddisfacimento delle proprie
esigenze di ospitalità e di alta rappresentanza istituzionale.
Eventualmente poi il governo spiegherà, se possibile, quale sia
questo soddisfacimento delle proprie esigenze di ospitalità, perché
a quanto mi risulta, a parte i cardinali del Vaticano, Giovanni
Paolo II e papa Ratzinger, nessun altro ospite istituzionale
illustre ha potuto abitare quella casa.
Gli anni sono trascorsi e diversi investimenti sono stati
realizzati da privati che hanno aperto attività ricettive. C'è
stato un grande fermento, c'è stato molto interesse e diversi
turisti chiedevano di poter visitare i luoghi, di poter svolgere le
passeggiate che soprattutto papa Giovanni Paolo II effettuò in
quegli anni. Quindi diciamo che Introd, ma non soltanto, la
comunità montana Gran Paradiso e la Valle d'Aosta in generale,
beneficiarono di questa eco di grande rilievo.
Piano piano però ovviamente le cose sono cambiate. Il santo
padre, papa Francesco, non effettua le abituali vacanze come i suoi
predecessori e quindi anche i salesiani pare vogliano in qualche
modo vendere, oppure valorizzare diversamente questi immobili,
tant'è che sono usciti articoli di giornale sulla baita dei papi in
Valle d'Aosta, come su
Avvenire
dello scorso 13 agosto. So
che diverse interlocuzioni sono già avvenute da parte del sindaco
di Introd e da parte dei rappresentanti dell'istituto salesiano con
i rappresentanti vari che si sono succeduti, un po' troppi
probabilmente, in questi ultimi sei o sette anni della storia della
Regione Valle d'Aosta. Quindi questa era una mozione che aveva
l'obiettivo di chiedere quali fossero e se ci fossero intenzioni da
parte dell'Amministrazione regionale per intraprendere - non per
impegnare la Giunta a valutare la possibilità di acquisizione di
questi immobili. Purtroppo non siamo più nel periodo in cui le
risorse abbondavano e anche gli immobili di proprietà
dell'Amministrazione crescevano senza troppo senso - "intraprendere
opportuni contatti con la proprietà di tali strutture al fine di
valutare i migliori percorsi possibili per un adeguato eventuale
investimento; predisporre una campagna promozionale mirata alla
valorizzazione di un sito unico nella nostra regione che possa
costituire un volano per le attività ricettive della zona e creare
un interessante indotto".
Credo che il 25 ottobre, quindi venerdì, se non erro verrà
presentato il Cammino Balteo, che non si sa quale futuro potrà
avere: difficilmente potrà avvicinarsi alla fama e alla fruibilità
che ha il cammino di Santiago di Compostela, però perché non osare
sognare? Il Cammino Balteo passa proprio a Les Combes, attraversa
il villaggio di Les Combes, il piccolo oratorio, la piccola
cappella del villaggio, passa accanto alla colonia estiva dei
salesiani, accanto alle due case abitate durante le vacanze da papa
Giovanni Paolo II e papa Benedetto XVI. Quindi questo era un
invito, che da parte nostra appariva legittimo e sensato, a
impegnare questa Amministrazione regionale ad attivare opportuni
contatti con la proprietà, per valutare operazioni finanziarie,
crowdfunding
, eccetera, che possano in qualche modo
agevolare investimenti, anche collegati alla legge che aveva
presentato il collega Aggravi, quella sui PPP (Partenariato
Pubblico Privato). Lascio il dibattito ai colleghi e la valutazione
se sia interessante poter prendere in considerazione questa
proposta.
Presidente -
Apriamo la discussione generale. Chi intende
intervenire, colleghi? Nessuno chiede di intervenire. La
discussione generale è chiusa. Per la replica, la parola al
presidente Fosson.
Fosson (PNV-AC-FV) -
Mi sembra che quanto ha detto il
collega Luboz sia molto interessante, perché Giovanni Paolo II ha
lasciato in questa Valle una grande impronta, con le sue
passeggiate, con il suo modo di approcciare la gente, con la sua
disponibilità all'incontro. In particolare il luogo di Les Combes,
dove c'è comunque un santuario aperto a suo nome e dove si
celebrano delle funzioni religiose d'estate, è comunque un punto di
riferimento. L'attenzione a questo luogo esiste e non può non
esistere.
La comunità salesiana sta vivendo una grande riorganizzazione
delle sue sedi. Io in questi mesi non ho avuto una richiesta di
incontro da parte loro, si sono rivolti forse di più a privati.
Però penso che sia interessante quello che lei dice e possiamo
sicuramente prenderci l'impegno di un contatto con questa realtà,
per verificare se ci sono dei possibili percorsi di acquisizione di
quella parte di colonia che è attigua alla casa dove soggiornava il
Santo Padre. Quindi, da parte del governo, per quello che riguarda
gli immobili di cui non abbiamo avuto nessuna offerta, come dicevo
prima, c'è una disponibilità a incontrare la parte salesiana e a
verificare i dati e la possibilità di questo percorso.
Presidente -
La parola all'assessore Viérin.
Viérin (AV)
- Je voulais à mon tour remercier le collègue
Luboz pour cette sensibilité et je viendrais sur le contenu de mon
intervention, car ce que Jean Paul II a représenté pour la Vallée
d'Aoste, comme il a été très bien souligné, aujourd'hui rapporté au
potentiel, même et aussi d'un point de vue touristique, mais pas
seulement, même d'un point de vue idéal, est un dossier qui est
aujourd'hui sous-utilisé par rapport justement à son potentiel. Sur
le tourisme religieux entre autres il y a aujourd'hui, non
seulement sur le filon des papes, mais aussi sur la Via Francigena,
mais aussi sur le Cammino Balteo, mais aussi ça suffit de penser à
la Vallée du Lys qui est une des vallées les plus religieuses que
nous avons, qui commence avec Notre Dame de la garde, poursuit avec
toutes les églises qui ont été restaurées dans les années, passe
par le vallon de Saint Grat et se termine avec le Cristo delle
Vette sur le Balmenhorn. Dans ces années souvent des réflexions,
probablement pas assez coordonnées, ont été entamées sur le
potentiel du tourisme religieux.
Per tornare all'argomento, crediamo che i contenuti nelle
premesse e l'impegnativa siano più che condivisibili per quanto
riguarda un indirizzo. C'è l'impegno che è stato assunto di
incontrare chi oggi è la proprietà e vorrei ricordare che alla
notizia l'anno scorso della dismissione dei beni di Les Combes fu
fatta una lettera e fu fatto anche un incontro, dove noi dicemmo
che con stupore avevamo appreso che un patrimonio così importante
per la Valle d'Aosta, anche a fronte di interventi regionali di
valorizzazione, venisse in qualche modo messo in disponibilità e
non in rivalorizzazione, magari in modo congiunto. La lettera
sicuramente è agli atti e quindi fa parte del dossier, come anche
la convenzione datata del 2011, che regola una serie di rapporti.
Credo quindi che riprendere la discussione incontrando la
proprietà, l'amministrazione e la comunità, com'è stato detto, sia
anche parte dell'attualizzazione del
brand
turistico delle
nostre località, che stiamo mettendo in campo chiedendo al
territorio un po' come il prodotto del territorio stesso possa
essere espresso e poi inserito in una programmazione. Quindi, per
venire alla seconda impegnativa, impegnarci a lavorare alla
promozione una volta deciso quello che si fa.
Ne approfitto per annunciare che anche sulla questione del
castello di cui si parla da tempo, al di là di incontri informali o
anche formali che si erano svolti con l'amministrazione, una parte
interessante in quest'ultimo periodo è che ci attiveremo per
iniziare a commissionare una perizia sul valore del bene in
oggetto, anche qui avendo appreso in passato che era un bene che
rischiava di non essere più in disponibilità della comunità, perché
messo sul mercato.
Questo per dire che sul territorio di pertinenza sicuramente il
turismo legato alla figura di Giovanni Paolo II è un qualcosa che
oggi bisogna rilanciare e rimettere in una direzione che sia
collimante con il territorio e con le indicazioni che sono
contenute in questa mozione. Quindi, da parte nostra c'è la
disponibilità a lavorare su questo
brand
, senza volerlo
minimizzare, perché è un qualcosa che solo la Valle d'Aosta può
avere, proprio per la presenza così assidua di quel papa in
particolare, al di là dei papi, come si può percepire dalle
indicazioni sul nostro territorio. Il papa che oggi suscita ancora
nei valdostani e nella comunità in generale una così una grande
stima è Giovanni Paolo II. In questo senso il ringraziamento.
Presidente -
La parola al proponente, il collega
Luboz.
Luboz (LEGA VDA) -
Merci au gouvernement. J'accueille
avec satisfaction l'acceptation de cette motion. Je veux aussi
souligner que, comme vient de rappeler l'assesseur Viérin, le
Château d'Introd a son importance et il est aussi en quelque sorte
lié aux papes parce que, je ne sais pas si vous le savez, par une
boule papale du 21 juin 1453 le mariage entre les plus illustres
propriétaires du château, donc Pierre d'Introd et Catherine de
Challand, a été permis grâce à l'émanation d'une bulle papale par
pape Niccolò V. Donc, le Château d'Introd en quelque sorte aussi
est lié au Vatican et donc j'accueille avec satisfaction
l'acceptation de cette motion pour les immeubles de Les Combes et
pour le tourisme religieux en général.
Présidente -
A demandé la parole pour déclaration
d'intention la collègue Morelli.
Morelli (AV) -
En étant originaire de la zone en
question, je me sens de remercier également le collègue Luboz pour
cette initiative et pour faire quelque brève considération. Il
pontificato di Giovanni Paolo II ha rappresentato per la comunità
che ruota intorno a Les Combes, che comprende i comuni di Introd e
di Arvier in particolare, ma un po' per tutta la comunità, un
periodo di vivacità e di interesse sicuramente religioso, ma anche
culturale ed economico, perché ha portato quel piccolo angolo delle
nostre montagne alla conoscenza del mondo intero. Giovanni Paolo II
è stato un papa dal grande carisma che ha toccato profondamente le
persone e la sua presenza in quei luoghi ha attirato l'attenzione
su questo piccolo angolo che lui apprezzava particolarmente per le
bellezze naturali, ma anche per la discrezione delle genti che lo
abitano, perché la popolazione ha sempre cercato di proteggere in
qualche modo la sua riservatezza, non ci sono mai state
intromissioni e forse atteggiamenti che magari in altri luoghi
sarebbero stati in qualche modo di disturbo ai soggiorni del papa.
Questa stessa riservatezza però è un pochino anche la causa del
fatto che non si sia mai valorizzato appieno questa risorsa, quindi
è bene che oggi ci si ponga questo problema e si cerchi di
esplorare quali possano essere le ricadute positive per la zona, ma
anche per la regione intera, da questo punto di vista. Quindi,
assolutamente il nostro voto sarà favorevole.
Presidente -
Altre dichiarazioni di voto? Se non ci sono
altre dichiarazioni, possiamo aprire la votazione. La votazione è
aperta. La votazione è chiusa.
Esito della votazione:
Presenti: 30
Votanti: 29
Favorevoli: 29
Astenuti: 1 (Pulz)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK