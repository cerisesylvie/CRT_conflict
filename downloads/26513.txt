Consiglio Regionale della Valle d'Aosta - Oggetto del Consiglio n. 266 del 30 ottobre 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 266 del 30 ottobre 1972 - Resoconto
OGGETTO N. 266/72 - Sostituzione dell'ex Consigliere Fosson
Pietro nella carica di Vice Presidente del Consiglio.
(Rinvio)
Montesano (P.S.D.I.)
- Premetto che questo punto
all'ordine del giorno da me è stato inserito esclusivamente a
titolo di memoria, quindi questo punto può essere discusso, lo
potrà essere anche oggi se le forze politiche che sono interessate
e tutte lo sono, e per integrare l'Ufficio di Presidenza del
Consiglio ritengono opportuno di discutere oppure di non
discutere.
Quindi io vi porterò sempre come memoria ripeto, questo punto
della nomina del Vice Presidente del Consiglio, uno dei Vice
Presidenti del Consiglio lasciato libero dal Consiglio Fosson.
Allora il Consiglio si esprima se vuole discutere oppure no.
Pollicini (D.P.)
- Bene ha fatto il Presidente, anche per
il resto era stato deciso nella riunione dei Capi gruppo con la
Presidenza del Consiglio stesso a ricordare che è stato portato...
di pro-memoria.
Io vorrei proporre il rinvio per consentire di trovare un punto
d'incontro da alcune forze politiche per fare una proposta
concreta.
Montesano (P.S.D.I.)
- Consiglieri d'accordo? Prego
Consigliere Dolchi.
Dolchi (P.C.I.)
- Ma, è stato detto che l'argomento è
stato portato in Consiglio come memoria, che ci sono necessità di
contatti fra varie forze politiche per la designazione.
A nome del Gruppo comunista noi, io faccio rilevare come troppa
lentezza nella formazione degli organismi eletti in seno al
Consiglio crea se non paralisi, quanto meno ritardi e
difficoltà.
Riteniamo che le Assemblee elettive debbano poter lavorare
speditamente e le forze politiche in esse rappresentate devono
sentire la responsabilità e la necessità di assicurarne un valido
funzionamento.
Ecco, i rinvii, le lentezze nelle scelte, anche quelle di
normale regolarizzazione degli Organi consiliari non danno al
cittadino quella sensazione di efficienza che è indispensabile al
prestigio del Consiglio.
Noi abbiamo una posizione ben precisa in proposito e riteniamo
che la fiducia nella democrazia come la sconfitta del qualunquismo
o della sfiducia che qualche cittadino può avere verso gli
organismi democratici dipende anche dalla volontà di chi opera e
crede negli istituti democratici e si comporta in modo che tali
istituti siano efficienti e funzionali.
Siano questi istituti la Giunta, gli Assessorati, la Presidenza
o le Commissioni.
Ecco perché ritenevamo che l'argomento potesse essere affrontato
oggi stesso e che il Consiglio potesse procedere alle norme per
sopperire a quelle vacanze che d'altra parte riguardano la vita
consiliare e che sono di competenza della vita del Consiglio.
Le forze politiche devono avere la possibilità di prendere delle
decisioni rapidamente se non vogliamo trascinarci delle vacanze
troppo a lungo anche perché il rinvio non serve certamente alla
chiarezza.
Comunque non vogliamo neanche battere la testa contro il muro se
la volontà del Consiglio è quella di studiare ancora, di
approfondire ancora il problema e quindi aderiamo alla proposta di
rinvio.
Montesano (P.S.D.I.)
- Gli altri gruppi mi pare
aderiscano alla proposta di rinvio quindi viene rinviato il punto 4
dell'ordine del giorno, il quale sarà riportato al prossimo
Consiglio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK