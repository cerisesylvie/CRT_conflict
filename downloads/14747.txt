Consiglio Regionale della Valle d'Aosta - Oggetto del Consiglio n. 1183 del 22 febbraio 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSULTE COMMISSIONI E ORGANI COLLEGIALI
INFORMAZIONE
Radiotelecomunicazioni
Precedente
Successivo
Resoconto integrale del dibattito dell'aula
Oggetto del Consiglio n. 1183 del 22 febbraio 1995 - Resoconto
SEDUTA ANTIMERIDIANA DEL 22 FEBBRAIO 1995
OGGETTO N. 1183/X Presa d'atto della decadenza del sig.
Piergiorgio Vivoli da membro del Comitato regionale per i servizi
radiotelevisivi e sua sostituzione.
Presidente Ha chiesto la parola il Consigliere Tibaldi.
Tibaldi (LN) Mi sembra giusto fare alcune osservazioni su questa
delibera.
La prima cosa che mi suscita una certa perplessità è il fatto
che il Consiglio regionale sia chiamato a prendere atto della
decadenza del sig. Piergiorgio Vivoli, decadenza che è stata
dichiarata all'unanimità e in forma immediata dal Co.Re.Rat. della
Valle d'Aosta in data 18 ottobre 1994, e noi come Consiglio
regionale, che abbiamo emanato il Co.Re.Rat. non appena eletti,
oggi siamo semplicemente chiamati a prendere atto.
Ebbene, mi rifiuto di prendere atto per il semplice fatto che,
come ho avuto il potere di nominare, di scegliere, di eleggere i
componenti del Co.Re.Rat., voglio che lo stesso potere, nella
stessa misura, mi venga riconosciuto per farli decadere.
La stessa legge, la legge del 1985, non precisa chi debba essere
a dichiarare la decadenza, ma non mi sembra giusto che sia il
Co.Re.Rat. a dichiarare la decadenza sulla base della sussistenza
di certi requisiti. Allora, senza addentrarmi nel merito della
questione, perché è abbastanza complicato, qua la questione è di
metodo: come i Consiglieri regionali hanno avuto questa potestà, mi
sembra giusto che tale potestà sia conservata anche quando vengono
meno determinati requisiti e quindi si deve valutare la decadenza,
la rimozione, la revoca dei membri che compongono il Co.Re.Rat.
Il sig. Vivoli viene fatto decadere da una carica che di fatto
non ricopre, perché il signor Vivoli è stato eletto, ma non è mai
stato nominato. Si legge - ed è questa la seconda osservazione -
nella diatriba epistolare che c'è stata fra l'interessato, Vivoli e
il Presidente del Co.Re.Rat., che la ragione della sua mancata
convocazione risiede essenzialmente nella interdizione dai pubblici
uffici con provvedimento dell'autorità giudiziaria. Mi sorge
spontanea una domanda: come mai il Consiglio ha votato la proroga
della sospensione dai pubblici uffici la volta scorsa nei confronti
di Vivoli e oggi, qui, si legge che era interdetto? Vorrei capire
come funziona questo meccanismo giuridico, perché non vorrei che si
confondessero le carte in tavola!
C'è poca chiarezza in questa delibera, per cui questa ragione e
per l'altra che ho detto, mi rifiuto di prendere atto di questo
documento.
Presidente Chi altro intende intervenire? Se nessun altro
intende intervenire, dichiaro chiusa la discussione generale.
Ha chiesto la parola il Presidente della Giunta, Viérin
Dino.
Viérin D. (UV) J'espère être à même de fournir les
éclaircissements qui ont été sollicités sur le plan au moins de la
procédure; évidemment pour ce qui est du contenu les avis peuvent
être différents, et c'est ce Conseil qui doit s'exprimer.
Tout d'abord, pour ce qui est de l'acte que nous sommes appelés
aujourd'hui à voter (je fournis ces précisions en l'absence du
Président du Conseil, qui est excusé à cause de son état de santé)
il est vrai qu'il est inscrit ici à l'ordre du jour en tant que
prise d'acte, mais il s'agit d'une volonté que nous allons exprimer
en votant expressément. Donc il y a un vote, de par ce vote c'est
la volonté du Conseil qui se manifeste et ce, sur la base des
dispositions qui sont établies à l'article 11 de la loi n° 45 du 27
décembre 1991, article qui établit que ne peuvent faire partie de
ce Comité "a pena di decadenza" ceux qui exercent des fonctions
"per conto della società concessionaria del servizio pubblico
radiotelevisivo o che siano dipendenti o collaboratori o
amministratori di imprese radiotelevisive private, ivi comprese
quelle di produzione e distribuzione di programmi o di produzioni o
gestioni di pubblicità". De plus, il y a un règlement de
fonctionnement du Co.Re.Rat., et en vertu de ce règlement, compte
tenu des dispositions de la loi, le Co.Re.Rat. a adopté sa
délibération. Aujourd'hui c'est au Conseil régional de s'exprimer
sur ce thème, en votant cette proposition.
Pour ce qui est de l'autre question qui a été posée par M.
Tibaldi, je dois préciser que la Présidence du Conseil par une
lettre (référence 2457 du 26 juillet 1993) a communiqué à la
personne intéressée son élection de la part du Conseil régional en
tant que membre du Co.Re.Rat., tant il est vrai que cette même
personne par une lettre en date du 4 aôut 1993 a répondu à cette
communication, et a transmis, également, la documentation requise.
J'ai ici la lettre, qui a été adressée au Président du Conseil
régional et aux dirigeants du Service des affaires générales du
Conseil régional:
"In risposta alla lettera, stesso oggetto, mentre ringrazio per
la cortese comunicazione relativa alla elezione di cui sono stato
oggetto, trasmetto in allegato una nota da cui risulta la mia
esperienza in comunicazioni radiotelevisive e una dichiarazione
attestante l'assenza di motivi di incompatibilità".
Il est vrai qu'au moment de la convocation de la première
réunion du Co.Re.Rat., qui s'est tenue le 24 novembre 1993, la
personne concernée n'avait pas été invitée parce qu'à l'époque le
GIP avait adopté cette mesure du 22 octobre 1993, par laquelle il
avait disposé "il divieto di esercitare un pubblico ufficio o
servizio".
Or, sur ces deux questions il existe les conditions pour adopter
cet acte, tant il est vrai que pour ce qui est des fonctions qui
ont été et qui sont même aujourd'hui exercées par la personne
concernée, cette même personne nous a adressé une requête
d'autorisation, sur la base des normes qui réglementent le statut
juridique du personnel de l'Administration régionale. Il y a donc à
ce propos un élément supplémentaire pour confirmer la validité de
la procédure.
Presidente Ha chiesto la parola il Consigliere Tibaldi, per
dichiarazione di voto.
Tibaldi (LN) Ringrazio il Presidente per le ulteriori
informazioni che ha fornito, che qui non erano contenute.
Per quanto riguarda la presa d'atto, il fatto che il Consiglio
si esprima con voto, qui anche non è scritto in delibera; pertanto,
mentre per la decadenza del Consigliere Rollandin e per la nomina
del Consigliere Mostacchi in sua sostituzione è esplicitamente
scritto, cioè si dice: "si propone che il Consiglio, procedendo con
separate votazioni a scrutinio palese, prenda atto", qui si propone
che "il Consiglio regionale deliberi di prendere atto".
Quindi fino a che il Presidente non dava questa spiegazione
necessaria, non era facilmente comprensibile che oggi il Consiglio
avrebbe deliberato la presa d'atto con una votazione.
Comunque per ragioni che sono di natura particolare, in quanto
sono legato all'editore - e ripeto nel merito non intendo
assolutamente entrare -, mi asterrò dalla votazione.
Presidente Pongo in votazione la presa d'atto della decadenza, a
scrutinio palese.
Presenti: 28
Votanti e favorevoli: 24
Astenuti: 4 (Lanièce, Linty, Marguerettaz e Tibaldi)
Il Consiglio prende atto
Presidente Ha chiesto la parola il Presidente della Giunta,
Viérin Dino.
Viérin D. (UV) Au nom de la majorité je propose M. Carlo
Ferina.
Presidente Ha chiesto la parola il Consigliere Chiarello.
Chiarello (RC) A nome di Rifondazione propongo Gianni
Bertone.
Scusate, se volete che vi spieghi cosa ha fatto Bertone, vi dico
che ha 40 anni di esperienza nella televisione pubblica, che fa
parte di una commissione nord-sud; quando ho proposto questo nome,
pensavo che non fosse in discussione...
Presidente Pongo in votazione la sostituzione del rappresentante
decaduto mediante schede segrete.
Presenti e votanti: 29
Schede nulle: 2
Schede valide: 27
Schede bianche: 2
Hanno riportato voti:
Ferina Carlo: 23
Bertone Gianni: 2
Deliberazione Il Consiglio
Premesso che:
- la legge regionale 27 dicembre 1991, n. 85 stabilisce che i
membri del Comitato regionale per i servizi radiotelevisivi devono
essere scelti fra esperti di comunicazione radiotelevisiva e che
gli stessi non possono, a pena di decadenza, rivestire la carica di
Consigliere regionale, né essere dipendenti o collaboratori o
rivestire incarichi per conto della società concessionaria del
servizio pubblico radiotelevisivo o essere dipendenti o
collaboratori o amministratori di imprese radiotelevisive private,
ivi comprese quelle di produzione e distribuzione di programmi o di
produzione o gestione di pubblicità;
- con provvedimenti n. 44/X del 13 luglio 1993, n. 131/X del 30
settembre 1993, n. 226/X del 27 ottobre 1993 e n. 924/X del 5
ottobre 1994, il Consiglio regionale ha eletto quali membri del
Comitato regionale per i servizi radiotelevisivi i Signori:
Caligaris Alida, Carello Angelo, Favre Fabrizio, Minuzzo Piero,
Pelanda Davide, Pongan Lucrezia, Thiébat Pier Giorgio, Vallomy
Luigi e Vivoli Piergiorgio;
Considerato che il Presidente del CORERAT, con nota prot. n. 369
del 19 ottobre 1994, ha inviato copia della deliberazione con la
quale il Comitato:
"Preso atto che il Sig. Piergiorgio Vivoli collabora con
l'emittente televisiva BALTEA TV - TELE ALPI, in qualità di
conduttore della trasmissione "Contro Luce";
Visto l'articolo 1I della legge 27 dicembre 1991, n. 85;
Constatato il contenuto dell'articolo 4 del Regolamento per il
Funzionamento del Comitato Regione per i Servizi
Radiotelevisivi;
nella seduta del 18 ottobre 1994 dichiara all'unanimità
l'immediata decadenza del sig. Piergiorgio Vivoli dal Co.Re.Rat.
della Valle d'Aosta".
Atteso che la notifica al Sig. Vivoli della determinazione del
Corerat ha causato le controdeduzioni dell'interessato il quale,
dopo aver eccepito la propria mancata convocazione alle riunioni
dell'organo, ha fatto presente che la propria partecipazione alle
trasmissioni di Telealpi come incaricato non retribuito, ma in
veste di "invitato", non può essere configurata come collaborazione
ai termini dell'articolo 11 della legge regionale 27 dicembre 1991,
n. 85. Il Sig. Vivoli inoltre sottolinea che la dichiarazione del
Corerat è sopravvenuta dopo due sole partecipazioni a trasmissioni
televisive e sulla base del Regolamento interno di cui contesta la
legittimità in quanto, a suo dire la legge statale "di riforma
economico-sociale dello Stato", 6 agosto 1990, n. 223 all'articolo
7 non fa alcun cenno a incompatibilità o ineleggibilità di
componenti del Corerat.
Il Sig. Vivoli si richiama quindi al diritto-dovere
dell'articolo 21 della Costituzione e sottolinea la "chiarissima e
inequivocabile differenza esistente fra ineleggibilità e
incompatibilità" per cui invoca il diritto all'opzione fra il
permanere nella carica di componente del Corerat e la
collaborazione all'impresa radiotelevisiva.
Con lettera in data 16 novembre il Presidente del Corerat, a sua
volta, ha replicato alle controdeduzioni sostenendo che l'incarico,
ancorché gratuito, di moderatore alle trasmissioni televisive
comporta un rapporto fiduciario che va al di là di un semplice
invito. Inoltre osserva che la partecipazione del Sig. Vivoli alla
rubrica "Controluce" è proseguita. Sul tema dell'incompatibilità,
dopo aver rilevato che il Regolamento non ha fatto altro che meglio
definire il disposto della legge regionale, osserva che la scelta
del Sig. Vivoli di instaurare un rapporto di collaborazione con
l'impresa televisiva si è configurata come una opzione comportante
una scelta diversa da quella di partecipare al Corerat.
Il Presidente del Corerat precisa infine che la mancata
convocazione del Sig. Vivoli alle riunioni non è stata determinata
da intento vessatorio, ma dal fatto che l'interessato risultava e
risulta tuttora, con provvedimento dell'autorità giudiziaria,
interdetto dai pubblici uffici.
Le osservazioni del Sig. Vivoli appaiono dunque non fondate per
due ordini di considerazioni:
- è pur vero che la legge statale non fa menzioni di
incompatibilità e ineleggibilità ma è altrettanto vero che tale
legge fa rinvio, per il funzionamento dei Comitati, ad una
disciplina regionale;
la legge regionale 27 dicembre 1991, n. 85 all'articolo 11
stabilisce che i componenti del Corerat non possono, a pena di
decadenza, essere collaboratori di imprese radiotelevisive private.
Quindi l'incompatibilità non sembra sanabile da un'opzione
dell'interessato, ma sembra piuttosto comportare l'automatica
decadenza dalla carica, decadenza che opera di diritto al punto che
il Consiglio regionale dovrebbe limitarsi con effetto dichiarativo
ad accertare l'avvenuta decadenza;
- il tipo di rapporto, tra il Sig. Vivoli e l'impresa
radiotelevisiva privata, per il quale l'interessato sosteneva in
data 4 novembre l'insussistenza di elementi atti a configurare una
collaborazione, ha avuto ulteriori sviluppi in quanto risulta, alla
data del 23 gennaio 1995, che il Sig. Vivoli continua a partecipare
in qualità di moderatore alla trasmissione settimanale
"Controluce".
Rimane infine da segnalare che la Presidenza del Consiglio, con
lettera in data 28 dicembre 1994 ha richiesto alla BALTEA TV -
Telealpi informazioni per conoscere il rapporto esistente tra
l'emittente ed il Signor Vivoli e per avere l'elenco delle
trasmissioni alle quali ha partecipato il Sig. Vivoli. In risposta
è stata negata l'esistenza di rapporti contrattuali od occasionali
con il Sig. Vivoli il quale, "senza ricevere retribuzione o
compenso alcuno, si limita con l'accesso a questa televisione
privata, ad esercitare null'altro che un suo diritto
costituzionalmente garantito".
Considerato che non si può non ritenere che sussista un rapporto
di collaborazione, sia pur non remunerato, tra una emittente
televisiva ed una persona che da oltre tre mesi partecipa in
qualità di moderatore (e non di semplice partecipante) ad una
trasmissione avente cadenza settimanale.
Ritenuto opportuno prendere atto, ai sensi di quanto previsto
dall'articolo 11 della legge regionale 27 dicembre 1991, n. 85,
della decadenza del Sig. Piergiorgio Vivoli da membro del Comitato
regionale per i servizi radiotelevisivi e procedere alla elezione
di un altro componente in sua sostituzione;
Visto il parere favorevole rilasciato dal Dirigente del Servizio
affari generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamata la legge regionale 27 dicembre 1991, n. 85;
Delibera
1) di prendere atto, ai sensi di quanto previsto dall'articolo
11 della legge regionale 27 dicembre 1991, n. 85, della decadenza
del Sig. Piergiorgio Vivoli da membro del Comitato regionale per i
servizi radiotelevisivi e di procedere alla elezione del Sig.Ferina
Carlo in sua sostituzione;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Presidente In base all'esito della votazione, dichiaro eletto in
sostituzione del sig. Piergiorgio Vivoli, quale membro del Comitato
regionale per i servizi radiotelevisivi, il sig. Ferina Carlo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK