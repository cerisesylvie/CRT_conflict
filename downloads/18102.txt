Consiglio Regionale della Valle d'Aosta - Oggetto del Consiglio n. 1195 del 15 marzo 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
PARTECIPAZIONE E INIZIATIVA POPOLARE
Referendum e iniziativa popolare
SANITÀ VETERINARIA E ZOOTECNIA
Sanità veterinaria
Precedente
Successivo
Resoconto integrale del dibattito dell'aula
Oggetto del Consiglio n. 1195 del 15 marzo 2000 - Resoconto
OGGETTO N. 1195/XI Petizione per garantire il benessere degli
animali di affezione domestici.
Petizione Al Presidente del Consiglio regionale
I sottoscritti cittadini
Considerato che
- i casi di maltrattamento di animali domestici sono tuttora
molto diffusi;
- il dettato dell'art. 4 della l.r. 14/94 - che dovrebbe
descrivere i criteri della corretta detenzione degli animali - è
talmente vago che lascia ampio spazio ad interpretazioni
soggettive;
Tenuto conto che
nella vicina Regione Piemonte esiste in merito una normativa
chiara, concreta e di semplice applicazione, dalla quale la Regione
autonoma Valle d'Aosta potrebbe trarre spunto;
Chiedono
che venga emesso un regolamento di attuazione dell'art. 4 della
l.r. 14/94 così come è quello piemontese agli artt. 1 - 2 - 6 -
D.P.G.R. 4359 in quanto tutela in modo inequivocabile il benessere
degli animali.
Seguono le firme di 2.278 cittadini
(Omissis)
Président
Collègues conseillers, le 22 décembre 1999 le
président de l'ENPA a présenté une pétition populaire signée par
2278 citoyens demandant l'adoption d'un règlement portant
application à la disposition dont à l'article 4 de la loi régionale
n° 14/94 afin d'assurer le bien-être des animaux familiers.
Sur cette pétition, qui a été déclarée recevable, nous avons
reçu une communication de la part de la V
ème
Commission
du Conseil par laquelle les commissaires à l'unanimité ont décidé
de ne pas donner lieu à l'audition d'une délégation de signataires
et ont rejeté la requête de promulguer un règlement pour l'exercice
de l'article 4.
Le Président du Gouvernement nous a également transmis un
mémoire au sujet de cette pétition, mémoire qui s'achève sur
l'indication qu'il ne serait pas nécessaire l'adoption d'un
règlement portant application dudit article 4 de la loi n° 14/94 et
cela sur la base de la considération que l'on estime que les
dispositions en question sont déjà suffisamment claires pour
assurer les conditions de santé et bien-être des animaux
familiers.
La parole à la Conseillère Squarzino Secondina.
Squarzino (PVA-cU)
Intendo illustrare la relazione che
avrei voluto presentare in V Commissione consiliare se me ne fosse
stata data la possibilità. In tal caso avrei potuto presentare il
testo scritto unitamente a quello ufficiale della commissione.
2.278 cittadini della nostra Regione, firmando la petizione
promossa dall'ENPA, hanno chiesto che sia emanato un regolamento di
attuazione della legge regionale n. 14/94 in modo da definire con
maggior precisione le condizioni ambientali che garantiscono il
benessere degli animali da affezione, richiesta che non ha trovato
ascolto né in sede di commissione consiliare competente, né nel
parere predisposto dai servizi competenti dell'Assessorato
regionale della sanità e politiche sociali.
Parere questo che ho letto con attenzione, che contiene una
serie di osservazioni condivisibili, che però esprime una
sensibilità e un approccio al problema diversi da quelli dei
firmatari della petizione.
Nel parere, firmato dall'Assessore Vicquéry e dal Capo servizio,
Dott. Umberto Roullet, viene ricordato come in questi ultimi anni
sia mutata la concezione relativa al benessere degli animali tanto
che la stessa Unione europea si è pronunciata su di una materia che
forse fino a poco tempo fa avrebbe fatto sorridere molti di noi. Un
cane? È necessaria una legge che tuteli e regolamenti il benessere
di un animale da affezione? Erano questi gli interrogativi che si
sono posti molti miei colleghi consiglieri, quando nella passata
legislatura è stata votata la legge regionale n. 14/94.
Ebbene, sì, è importante una legge anche in questo settore
perché in questo settore si è diffusa una sensibilità nuova di cui
occorre tener conto e sia chiaro che parlare del benessere degli
animali, non vuol dire dimenticare il benessere e la qualità della
vita delle persone; credo che tutte le interrogazioni e le
interpellanze che sulla sanità il nostro gruppo presenta in ogni
Consiglio dimostri come c'è l'attenzione alla qualità delle
persone; però parlare del benessere degli animali vuol dire che
occorre occuparsi anche di quegli esseri con i quali l'uomo ha
instaurato un rapporto affettivo, proprio come dice il documento
firmato dall'Assessore.
Faccio mie diverse affermazioni contenute proprio in questo
documento dell'assessorato, laddove si parla di
"modificazione
radicale dei principi morali che hanno governato e governano il
rapporto uomo-animale"
o ancora laddove si ricorda che
"la
presenza di animali nella città e negli abitati ha assunto
caratteristiche completamente diverse rispetto ad un passato anche
recente".
Condivido buona parte delle premesse di questo documento, ma non
la conclusione in base alla quale non si ritiene opportuno tradurre
in norme più precise quelle che sono le raccomandazioni della
Comunità europea, indicazioni che sono presenti nella nostra
legge.
La documentazione che accompagna la petizione dimostra come le
norme europee o quelle regionali non abbiano impedito
maltrattamenti, abbandoni, comportamenti che sono più frequenti di
quelli che si può immaginare.
L'ENPA ci ricorda come, se è agevole documentare lo stato di
degrado in cui vivono alcuni animali, non è altrettanto facile
intervenire o fare intervenire per modificare la situazione.
Nella documentazione allegata alla petizione si parla di un solo
caso di intervento da parte del veterinario, ma non è stata data la
possibilità all'ENPA di presentare ed illustrare in commissione la
copiosa documentazione che ha fatto oggetto di una mostra
itinerante nella nostra Regione, mostra durante la quale i
visitatori hanno firmato la petizione e io credo che in questo caso
non si possano fare le solite osservazioni che ho sentito fare a
più riprese per altre petizioni, cioè che i firmatari non sapevano
quello che firmavano. In questo caso era chiaro: c'era una mostra,
si vedevano le conseguenze dei maltrattamenti sugli animali e alla
fine i visitatori firmavano.
La richiesta di una maggiore precisazione nelle condizioni di
stabulazione degli animali da affezione è in armonia con quanto
previsto da molte leggi regionali. Prendo ad esempio la legge della
Provincia di Bolzano, una legge del 1986 in cui si dice:
"? I
cani devono essere protetti dalle intemperie con una tettoia e un
riparo, la catena deve avere una lunghezza minima di 5 metri oppure
di 3 metri, se fissata tramite un anello di scorrimento e un gancio
snodabile a una fune di scorrimento della lunghezza di almeno 5
metri?"
.
La stessa legge del Lazio, la legge n. 63/88, riprende lo stesso
concetto con le stesse identiche espressioni:
"? Gli animali
devono disporre di uno spazio sufficiente fornito di tettoia idonea
a ripararli dalle intemperie e tale, salvo speciali
controindicazioni, da consentire un adeguato movimento e la
possibilità di accovacciarsi ove siano legati con catena?".
E
qui precisa ancora:
"? La catena, ove necessario, deve avere una
lunghezza minima di metri 5 oppure di metri 3, se fissata tramite
un anello di scorrimento, ed un gancio snodabile a una fune di
scorrimento di almeno 5 metri?"
.
Anche leggi emanate successivamente alla direttiva europea
continuano a riportare un'indicazione chiara per quanto riguarda la
lunghezza della corda, segno che non si tratta di un particolare
indifferente.
Abbiamo la legge della Regione Calabria che riprende lo stesso
concetto; la Regione Abruzzo nel 1992 con la legge n. 15 ripete
sempre la necessità di una struttura idonea a riparare gli animali
da condizioni atmosferiche e a consentire un adeguato movimento e
precisa come deve essere la catena. La Regione Molise aggiunge per
maggior precisione nella legge n. 11/92 che
"? i collari devono
essere sufficientemente larghi in modo da non procurare piaghe e
sofferenze?"
.
Il Piemonte poi, che aveva già una legge regionale, la n. 34/93,
recentemente si è dato un regolamento in cui sono precisati i
criteri attuativi di questa legge. All'articolo 1 dal titolo:
"Criteri per la detenzione di animali da affezione"
riporta
in modo diffuso i criteri per determinare quali sono le condizioni
per il benessere degli animali. Dice che:
"I cani all'aperto
devono disporre di un ricovero ben coibentato ed impermeabilizzato
che fornisca protezione dalle temperature e condizioni climatiche
sfavorevoli
?" aggiunge poi che
"? la detenzione dei cani
alla catena deve essere evitata, ma qualora si renda necessario,
occorre che all'animale sia quotidianamente assicurata la
possibilità di movimento libero e che la catena sia mobile con un
anello agganciato ad una fune di scorrimento di almeno 5 metri di
lunghezza?"
e ancora
"? qualora i cani siano detenuti
prevalentemente in spazi delimitati, è necessario uno spazio di
almeno 8 metri quadri per capo adulto fatto salvo esigenze
particolari di razza; i locali di ricovero devono essere aperti
all'esterno per consentire sufficiente illuminazione e
ventilazione?"
e così via, altre indicazioni.
Come si vede la richiesta dell'ENPA, accompagnata e sostenuta
dalle firme di oltre 2.000 cittadini, è in linea con quanto già
avviene da quasi dieci anni in altre regioni.
Noi appoggiamo quindi questa richiesta e in tal senso
presentiamo una risoluzione.
Président
Je donne la lecture de la résolution présentée
par les Conseillers Squarzino Secondina, Beneforti et Curtaz:
Risoluzione Il Consiglio regionale
Preso atto della petizione presentata dall'ENPA Valle d'Aosta e
sottoscritta da oltre duemila cittadini, finalizzata a richiedere
l'emanazione di un regolamento attuativo della norma di cui
all'art. 4 della l.r. 28 aprile 1994, n. 14, per garantire il
benessere degli animali da affezione domestici;
Considerando opportuno integrare le indicazioni generali
previste nella legge regionale circa la cura degli animali da
affezione con la precisazione di criteri più puntuali ed oggettivi,
come è avvenuto nella legislazione di altre regioni;
Impegna
l'Assessore competente
a studiare forme e modalità di interventi che indichino con
maggiori precisazioni le condizioni che garantiscono il benessere
degli animali da affezione.
F.to: Squarzino Secondina - Beneforti - Curtaz
Est-ce que quelqu'un demande la parole? Si tel n'est pas le cas,
premièrement le Conseil prend acte de la pétition.
Il Consiglio prende atto della petizione e della
documentazione ad essa relativa.
Nous soumettons à votre attention la résolution présentée par
les Conseillers Squarzino Secondina, Beneforti et Curtaz.
La parole à la Conseillère Squarzino Secondina.
Squarzino (PVA-cU)
Solo per dire che anche il modo con cui
è stato formulato l'impegno va incontro all'esigenza di non essere
così precisi, cioè che si debba assolutamente fare un regolamento
che modifichi la legge n. 14/94, ma almeno un impegno, questo
chiediamo all'Assessore, almeno un impegno a studiare forme e
modalità di interventi che indicano una volontà di cambiare
atteggiamento.
Quindi diciamo che c'è la richiesta di un'attenzione rispetto a
questo problema, per studiare come si può intervenire, per studiare
forme e modalità di intervento che non siano limitati soltanto alla
segnalazione e alla visita del veterinario, anche perché questo è
uno dei modi più rari di intervento.
Président
La parole à l'Assesseur à la santé, au bien-être
et aux politiques sociales, Vicquéry.
Vicquéry (UV)
In Piemonte dicono: "Se non è zuppa, è pan
bagnato".
L'impegno che si richiede è identico a quello della
predisposizione di un regolamento perché i servizi veterinari, ed è
il parere dei tecnici non dell'Assessore, sia ben chiaro, che su
questa materia ha grosse difficoltà a gestire un cane che per la
terza volta è scappato da casa ed è stato raccolto proprio dal
canile regionale per cui mi riferisco esclusivamente alle
competenze dei tecnici e in questo caso dei servizi veterinari, i
quali riferiscono che nella valutazione del benessere in senso lato
in generale vanno presi in considerazione tutta una serie di
elementi che variano di volta in volta e che non sono assolutamente
codificabili in regolamenti o in modalità di interventi di tipo
diverso.
Per questo motivo siamo contrari alla risoluzione.
Président
Je soumets au vote la résolution présentée par
les Conseillers Squarzino Secondina, Beneforti et Curtaz:
Conseillers présents: 22
Votants: 21
Pour: 3
Contre: 18
Abstentions: 1 (Perron)
Le Conseil n'approuve pas.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK