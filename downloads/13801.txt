Consiglio Regionale della Valle d'Aosta - Oggetto del Consiglio n. 291 del 24 novembre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 291 del 24 novembre 1993 - Resoconto
OGGETTO N. 291/X - Soluzione dei problemi causati
dall'attraversamento ferroviario di Mecosse, in Comune di Arvier.
(Interrogazione)
Interrogazione - Vista la decisione di stipulare un contratto
triennale fra l'Am­ministrazione regionale e le Ferrovie dello
Stato, presentata mercoledì 10 novembre 1993 dal Presidente della
Giunta Dino VIERIN e dall'Assessore ai Trasporti e Ambiente Elio
RICCA­RAND.
Considerato che l'Amministrazione regionale dovrà versare alle
Ferrovie, dal 1° gennaio 1994 al 31 dicembre 1996 la somma di lire
3 miliardi e 500 milioni.
Appurato che la Società si impegnerà al miglioramento di alcu­ni
caselli.
Ricordato che per il casello di "Mecosse" in Comune di Arvier,
dopo vari sopralluoghi, si era concordato fra le parti e il Comu­ne
interessato di risolvere il problema con la futura realizzazio­ne
di un sovrappasso.
I sottoscritti Consiglieri regionali
Interrogano
la Giunta regionale per conoscere
1) se i problemi del casello di "Mecosse" in Comune di Arvier
verranno risolti con la futura costruzione di un sovrappasso come
già concordato fra le parti interessate;
2) quali saranno i tempi di realizzazione.
F.to: Viérin Marco-Collé
Presidente -
Ha chiesto la parola l'Assessore
all'ambiente, territorio e tra­sporti, Riccarand.
Riccarand (VA) -
Il progetto del sovrappasso di
Mecosse è stato predisposto ed ha ricevuto il parere positivo di
compatibilità ambientale. Attual­mente sono in fase di
predisposizione da parte degli uffici i do­cumenti per l'appalto
dell'opera, e poi le opere dovranno essere realizzate.
Se tutto procederà celermente, le previsioni sono che nei primi
mesi del 1995 il sovrappasso potrà essere in funzione.
Siccome comunque i tempi non sono brevi, è stato previsto
nell'ambito del contratto di servizio recentemente stipulato fra
Re-gione e Ferrovie dello Stato un intervento più rapido sul
passaggio a livello di Mecosse, in modo da ridurre sensibilmen­te i
tempi di chiusura ed entro i primi sei mesi dal contratto, quindi
entro il giu-gno 1994, sarà realizzato un intervento sul passaggio
a livello per ridurre in modo significativo gli attuali tempi di
chiusura. Situa-zione che poi troverà una soluzione de­finitiva con
il sovrappasso.
Presidente -
Ha chiesto la parola il
Vicepresidente del Consiglio, Viérin Marco.
Viérin M. (DC)
- Per rispondere all'Assessore,
direi che forse non c'è neanche il numero legale: siamo in
quindici.
Presidente -
Se non siamo in sede di votazione,
non vuol dire. Casomai, se lei vuole una verifica del numero
legale, procediamo all'appello.
Viérin M. (DC)
- Siamo in quindici, basta contare,
non serve procedere all'appello.
Voglio che la maggioranza stia qui, non fuori. La maggioranza è
formata da 26 consiglieri, se non siamo neanche in 15...
(...interruzione del Consigliere Ferraris...)
Scusa, Ferraris, non so se io devo fare il vostro dovere, o voi
do­vete fare il vostro.
Presidente -
L'importante è che tutti quanti ci
sforziamo di fare il proprio dovere. Continui, perché credo che
abbiamo superato il numero di quindici consiglieri.
Viérin M. (DC)
- Sono contento. In parte mi ha
soddisfatto la relazione dell'Assessore, ma solo in parte, perché
pare che ci siano stati degli accordi a suo tem­po per fare il
sovrappasso; anche se è chiaro che con questa im­postazione si va a
creare un miglioramento dell'attuale situa­zione.
Ma con la popolazione locale e con l'ente locale si era
concordato di fare il sovrappasso, per risolvere il problema una
volta per sempre. Chiedo all'Assessore di verificare eventual­mente
se c'è ancora spazio per questa soluzione, a suo tempo concordata
con l'amministrazione locale e con gli abitanti del luogo. Quindi
chiederei se fra un mese (o quello che sarà) può riferirmi con
lettera scritta, senza bisogno di ritornare in Con­siglio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK