Consiglio Regionale della Valle d'Aosta - Oggetto del Consiglio n. 3082 del 2 aprile 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AGRICOLTURA
RICERCA
Precedente
Successivo
Resoconto integrale del dibattito dell'aula
Oggetto del Consiglio n. 3082 del 2 aprile 1998 - Resoconto
SEDUTA POMERIDIANA DEL 2 APRILE 1998
OGGETTO N. 3082/X Disegno di legge: "Interpretazione autentica
della legge regionale 24 dicembre 1996, n. 46 (Nuova disciplina del
Centro di ricerche, studi e valorizzazione per la viticultura
montana (CERVIM). Abrogazione della legge regionale 28 luglio 1987,
n. 56).
Articolo 1 (Definizione)
1. Il CERVIM è un'istituzione di natura privatistica.
Président La parole au rapporteur, Conseiller Borre.
Borre (UV) Con questo disegno di legge, che si compone di un
solo articolo, si intende uscire da una difficile situazione per
una corretta e precisa interpretazione per quanto riguarda la
natura giuridica dell'ente strumentale CERVIM.
La natura privatistica peraltro ha guidato fino ad oggi la
gestione del CERVIM; la volontà del legislatore era indirizzata
infatti all'individuazione di un organismo di diritto privato, che
costituisse uno strumento snello per valorizzare e promuovere il
settore della viticoltura di montagna. L'attività e la gestione del
CERVIM in questi anni di applicazione della legge ha suscitato
dubbi sull'evidenza della natura privata dello stesso, quindi a
seguito di attenta valutazione e pareri di esperti si è concluso
che il CERVIM è un ente strumentale della Regione di natura
privatistica, pertanto l'articolo 1 della proposta di legge in
esame vuol togliere ogni dubbio stabilendo il sopracitato
concetto.
Président La discussion générale est ouverte.
La parole au Conseiller Chiarello.
Chiarello (RC) Volevo capire dall'Assessore se questa è
un'istituzione di natura privatistica finanziata solamente dalla
Regione, o quali altri finanziamenti ha o ha avuto fino ad adesso,
perché mi sembra che, diventando un'istituzione privatistica, la
Regione, nei vari Consigli, sarà rappresentata in maniera
marginale.
Volevo sapere dall'Assessore quali finanziamenti ha, qual è la
percentuale, e la Regione quale voce in capitolo avrà.
Président S'il n'y a pas d'autres conseillers qui demandent la
parole, je déclare close la discussion générale.
La parole à l'Assesseur à l'agriculture et aux ressources
naturelles, Vallet.
Vallet (UV) Prima di tutto per chiedere alla Presidenza di voler
correggere un refuso a pagina 2 della relazione, penultimo
capoverso, penultima riga, dove si legge: "non si vede come possa
escludere la natura pubblica", evidentemente non è pubblica ma è
privatistica.
Rispondendo al Consigliere Chiarello, i finanziamenti di cui
gode il CERVIM derivano da quanto previsto dalla legge istitutiva
del CERVIM che abbiamo modificato nel ?96, per dare la possibilità
anche ad altri enti di aderire e partecipare, proprio perché il
ragionamento che avevamo fatto allora e che è valido anche oggi è
che se il CERVIM, oltre all'attività di ricerca, vuole - e credo
debba anche - svolgere un'attività di "lobby" inteso in senso buono
a difesa dei problemi e degli interessi della viticoltura di
montagna, questo non è un problema che riguarda solo la viticoltura
in Valle d'Aosta, ma è un problema che riguarda tutte le
viticolture di montagna o in territori di forte pendenza. Quindi è
giusto che anche altri si impegnino anche finanziariamente per
sostenere l'attività di questo centro.
Hanno già aderito al CERVIM la Provincia autonoma di Trento, la
Regione Liguria, la Regione Piemonte, versando quote annuali che
sono state stabilite dal Consiglio di amministrazione. La legge
prevede che anche privati possano contribuire; al momento non mi
risulta che privati stiano contribuendo.
Per quanto riguarda la rappresentanza della Regione, questa è
quella prevista dalla legge istitutiva. Questa interpretazione
autentica si rende necessaria proprio perché non è chiara la natura
di questo ente; l'ente è stato costituito nel 1987, ha sempre
operato con sistemi di natura privatistica e credo che non ci siano
problemi o difficoltà in questo senso.
Chiedo al Consiglio di voler votare questo articolo unico.
Président La parole au Conseiller Chiarello pour déclaration
d'intention.
Chiarello (RC) Già in commissione mi sono astenuto proprio per
questo motivo, ma voterò a favore. Tengo a ribadire per chi ogni
tanto parla di privato che, anche quando si fa una legge e anche
quando potrebbe essere interessante per i privati partecipare a
degli enti, mi sembra che la risposta sia: "privato è bello con i
soldi del pubblico".
Président Etant donné qu'il n'y a qu'un article, on vote la loi
dans son ensemble:
Présents, votants et favorables: 25
Le Conseil approuve à l'unanimité
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK