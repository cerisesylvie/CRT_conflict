Consiglio Regionale della Valle d'Aosta - Oggetto del Consiglio n. 71 del 5 ottobre 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 71 del 5 ottobre 1988 - Resoconto
OGGETTO N. 71/IX - Designazione di rappresentanti ed esperti
per la nomina a membri del comitato regionale per la pianificazione
territoriale.
PRESIDENTE:
E' una votazione a scrutinio segreto, con cui
si reintegra il Comitato Regionale per la Pianificazione
Territoriale. La scheda è già stata predisposta e adesso verrà
distribuita.
Ha chiesto di parlare il Consigliere Stévenin, ne ha
facoltà.
STEVENIN (U.V.):
Pour les architectes nous proposons M.
Favre Sergio, pour les ingénieurs Bethaz Piero, pour les agronomes
Pasquettaz Edi, pour les géomètres Acerbi Umberto.
Pour ce qui est, par contre, des experts en géophysique nous
proposons M. Castello Paolo, et pour les experts en matière
juridique-administrative M. Rainero Lorenzo.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND (N.S.):
Propongo per gli architetti l'arch.
Merlo Paolo, per gli ingegneri l'ing. Jaccod Paolo, per i dottori
agronomi il dott. Ceriani Enrico, per gli esperti in problemi di
assetto del territorio la dott.ssa Occhipinti Susanna, per gli
esperti in materia giuridico-amministrativa il dott. Domenico
Palmas.
Non mi sembra corretta la votazione fatta al banco, perché c'è
una diversità di proposte; la votazione fatta al banco va bene
quando c'è identità, mentre qui ci sono proposte diverse. Sta alla
libertà di ogni Consigliere di votare secondo una indicazione o
secondo un'altra.
PRESIDENTE:
La volta precedente, dove c'erano
designazioni anche molto diversificate, abbiamo proceduto alla
votazione al posto.
RICCARAND (N.S.):
Non mi sembra una votazione corretta,
chiedo che vengano ritirate queste schede e la votazione venga
fatta chiamando i Consiglieri uno alla volta all'urna
predisposta.
PRESIDENTE:
Si ripete la votazione, procedendo alla
votazione per schede segrete al tavolo della votazione.
VOTAZIONE PER SCHEDE SEGRETE
ESITO DELLA VOTAZIONE
Consiglieri presenti e votanti: 32
Schede valide: 32
Schede bianche: 2
Hanno riportato voti:
per gli architetti:
- FAVRE Sergio: 18
- MERLO Paolo: 3
- BORGIS Claudio: 4
per gli ingegneri:
- BETHAZ Piero: 21
- JACCOD Paolo: 8
per i dottori agronomi o forestali:
- PASQUETTAZ Edi: 16
- CERIANI Enrico: 3
- GENOTTI Alberto: 3
per i geometri:
- ACERBI Umberto: 20
- VIGNA Sandro: 5
- BAUDIN Remigio: 3
quale esperto dei problemi assetto del territorio:
- CASTELLO Paolo: 20
- OCCHIPINTI Susanna:6
- FONTANA: 1
- CROSA: 1
quale esperto in materia giuridico-amministrativa:
- RAINERO Lorenzo: 11
- PALMAS Domenico: 10
- RICCARAND: 1
PRESIDENTE:
In base all 'esito della votazione, dichiaro
designati quali membri del Comitato regionale per la pianificazione
territoriale i signori FAVRE
Sergio (architetto); BETHAZ
Piero (ingegnere); ACERBI Umberto (geometra) e CASTELLO Paolo
(esperto dei problemi dell'assetto del territorio).
Comunico al Consiglio che, non avendo ottenuto la designazione
del dottore agronomo o forestale e dell'esperto in materia
giuridico-amministrativa la maggioranza assoluta dei voti, è
necessario procedere ad una seconda votazione a maggioranza
relativa, ai sensi dell'articolo 86 del Regolamento interno del
Consiglio, per la designazione dei membri suddetti.
ha chiesto di parlare il Consigliere Riccarand, ne ha
facoltà.
RICCARAND (N.S.):
Credo che anche su queste designazioni
si stia attuando un metodo che sicuramente è legittimo da parte
della maggioranza, ma che è molto discutibile nella sua validità
politica, che è quello di escludere, anche da un organismo di
questo tipo che non è sicuramente di tipo politico ma di tipo
tecnico, tutti coloro che possono essere indicati dalla minoranza
del Consiglio.
Mentre anche in passato nel Comitato regionale per la
programmazione territoriale si accettavano delle designazioni della
minoranza, fra l'altro su delle terne indicate da Ordini
professionali, quindi su dei nominativi già in un certo modo
garantiti, qui c'è un atteggiamento da parte della maggioranza di
imporre delle proprie scelte, per avere un atteggiamento più
favorevole da parte di questo organismo. Questo a nostro avviso non
depone né a favore del funzionamento di questo organismo, né indica
una correttezza nei rapporti fra maggioranza e minoranza.
Visto che dobbiamo ripetere due votazioni, sarebbe quanto meno
corretto che almeno su uno di questi nominativi ci fosse la
disponibilità
ad accogliere una indicazione della
minoranza.
PRESIDENTE:
Ha chiesto di parlare il Consigliere
Mafrica
,
ne ha facoltà.
MAFRICA (P.C.I.):
Chiederei al Presidente di ripetere i
nomi proposti dalla minoranza.
PRESIDENTE:
per i dottori agronomi Ceriani Enrico: otto
voti, Genotti Alberto: tre voti, Pasquettaz Edi: sedici voti.
Ricordo che i votanti erano trentadue, pertanto non è stata
raggiunta la maggioranza. Per gli esperti in materia
giuridico-amministrativa, Rainero: undici voti, Palmas: dieci voti,
Riccarand: un voto.
Si procede alla seconda votazione per schede segrete:
VOTAZIONE PER SCHEDE SEGRETE:
ESITO DELLA VOTAZIONE
- Consiglieri presenti e votanti: 35
- Schede nulle: 1
- Schede valide: 34
- Schede bianche: 2
Hanno riportato voti:
per i dottori agronomi o forestali:
- PASQUETTAZ Edi: 19
- CERIANI Enrico: 3
quale esperto in materia giuridico-amministrativa:
- RAINERO Lorenzo: 17
- PALMAS Domenico: 13
- VAGNEUR: 1
- ALOISI: 1
PRESIDENTE:
Ad integrazione della proclamazione
precedente, dichiaro, in base all'esito della votazione, designati
quali membri del Comitato regionale per la pianificazione
territoriale i signori PASQUETTAZ Edi (dottore forestale) e RAINERO
Lorenzo (esperto in materia giuridico-amministrativa)
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK