Consiglio Regionale della Valle d'Aosta - Oggetto del Consiglio n. 2593 del 19 settembre 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2593 del 19 settembre 2012 - Resoconto
OGGETTO N. 2593/XIII - Interpellanza: "Adozione di misure per
garantire un adeguato sistema di climatizzazione nel reparto di
Ortopedia dell'Ospedale Parini di Aosta".
Interpellanza
Ricordata l'iniziativa promossa da CITTADINANZATTIVA il 21
agosto tendente a rilevare la temperatura ambientale del reparto di
ortopedia, a cui hanno partecipato fra gli altri alcuni Consiglieri
regionali di ALPE e PD;
Constatato che le rilevazioni operate in alcune camere di
degenza, nella sala d'aspetto e nel locale dove vengono conservati
i farmaci hanno fatto registrare temperature mediamente superiori
ai 30°, ritenute troppo alte per un reparto ospedaliero,
caratterizzato per di più dalla presenza di pazienti la cui
mobilità, per ovvie ragioni, è fortemente ridotta;
Considerato che l'Ospedale Parini è oggetto di continui
lavori di ristrutturazione e che un'ala del reparto di ortopedia è
stata recentemente rinnovata e ciò nonostante la rilevazione vi
evidenziava una temperatura ambientale superiore ai 30°;
i sottoscritti Consiglieri regionali
Interpellano
l'Assessore competente per conoscere:
1) quali reparti ospedalieri sono ancora privi di un adeguato
sistema di climatizzazione;
2) quali misure si intende porre in atto per fare fronte agli
ormai consueti picchi estivi di temperatura, in attesa della
realizzazione della nuova struttura ad Est, onde evitare i disagi
ai pazienti e agli operatori evidenziati durante il sopralluogo e
garantire l'adeguato livello di conservazione dei farmaci.
F.to: Patrizia Morelli - Cerise - Rigo
Président -
La parole à la Conseillère Patrizia
Morelli.
Morelli (ALPE)
- Merci Mme la Présidente.
Pieno mese di agosto, il 21 per la precisione: Cittadinanzattiva
ha promosso una visita al reparto di Ortopedia per verificare le
temperature ambientali di alcune camere di degenza, del locale in
cui vengono conservati i farmaci e di altre sale, in seguito a
segnalazioni che sono pervenute loro da pazienti e da familiari di
pazienti che denunciavano un forte stato di disagio a causa delle
temperature alte.
Il nostro gruppo, informato il giorno prima - come tutti gli
altri -, ha partecipato alla rilevazione assieme al gruppo del
Partito Democratico ed abbiamo constatato che le segnalazioni
corrispondevano a realtà e che le temperature interne al reparto di
Ortopedia erano molto alte. Siamo stati ricevuti dal Direttore
sanitario che ci ha accompagnato in alcune stanze di degenza, dove
vicino al letto del paziente in una stanza la temperatura superava
di poco i 30,3°.Nel locale dove sono conservati i farmaci, dotato
di un ventilatore a pale, la temperatura era di 30,7° ed in una
sala d'aspetto stracolma di pazienti in attesa, la temperatura era
di 30,6°...tutto questo nella parte più vecchia. Nell'area che è
stata completamente rinnovata nella camera di degenza che abbiamo
visitato la temperatura era di 29,4°, nonostante ci sia l'impianto
di climatizzazione, perché le due aree, quella rinnovata e quella
vecchia, sono comunque in comunicazione, e probabilmente l'impianto
dalla parte nuova non è nella condizione di poter funzionare in
modo ottimale.
Tutti sappiamo che i reparti di degenza dell'Ospedale Parini
sono destinati, in un futuro che non sappiamo ipotizzare se
prossimo o remoto, una volta costruito il nuovo edificio ad est, e
che le soluzioni attuabili al momento non possono essere che
soluzioni tampone; però, in considerazione dei cambiamenti
climatici in atto...che non sono ipotesi, né favole, ma sono
cambiamenti che possiamo verificare tutti quanti, che ormai
regolarmente ogni estate producono periodi più o meno lunghi di
grande caldo, che per chi è ricoverato possono essere causa di
disagio e di sofferenza maggiore, oltre che - come è stato fatto
rilevare da Cittadinanzattiva - non garantire in modo adeguato la
conservazione e l'efficacia dei medicinali.
Riteniamo che vadano prese misure adeguate e rapide, su cui
Assessore le chiediamo alcuni chiarimenti.
Si dà atto che dalle ore 16,24 assume la presidenza il
Vicepresidente André Lanièce.
Presidente
- La parola all'Assessore alla sanità, salute
e politiche sociali, Albert Lanièce.
Lanièce A.
- Grazie Presidente.
Sulla prima domanda, quali siano i reparti privi di una
climatizzazione centralizzata, sono: l'ala del reparto di Ortopedia
(che è stata segnalata), il reparto di Chirurgia generale,
vascolare, Cardiologia e Urologia, anche se questo, essendo al
primo piano sotterraneo, non ha mai creato problemi particolari dal
punto di vista della temperatura. In tali reparti sono comunque
presenti, in locali designati come critici, impianti di
climatizzazione puntuali.
Quali misure si intende porre in atto per far fronte a questi
picchi estivi: la pianificazione della manutenzione straordinaria
dei presidi ospedalieri prevede la progressiva ristrutturazione dei
reparti stessi e l'adeguamento dei sistemi centralizzati di
climatizzazione, come ha detto la collega Morelli, vedere come nel
nuovo reparto, nella parte metà di Ortopedia ci sia l'impianto di
climatizzazione, ma essendo ancora aperto non funziona
perfettamente. Per i reparti non ancora dotati, vengono valutate di
volta in volta le specifiche necessità urgenti, al fine di
installare dei climatizzatori temporanei. Per quanto attiene i
locali dei farmaci, l'installazione di un adeguato impianto di
climatizzazione è prevista entro l'autunno.
Quindi è preciso programma dotare tutti i reparti attuali
dell'Ospedale Parini di impianti di climatizzazione centralizzata;
e quindi confermo la volontà di proseguire con il programma di
climatizzazione di tutti i reparti.
Presidente
- La parola alla Consigliera Patrizia
Morelli.
Morelli (ALPE)
- Merci Président.
Prendiamo atto degli impegni enunciati dall'Assessore. Ci
permettiamo di fare una valutazione un po' ironica: la
climatizzazione della sala consiliare è uno degli argomenti
principe di discussione durante le sedute del Consiglio, al di
fuori del dibattito consiliare, senza distinzione alcuna fra
maggioranza e minoranza. Regolarmente durante il periodo estivo
sentiamo grandi
querelles
fra i Consiglieri, fra chi ha
freddo, chi ha caldo, chi vuole accendere, chi vuole spegnere,
perché il benessere ambientale è apprezzato da tutti ed è una
condizione necessaria a lavorare in modo ottimale.
In ospedale credo che le temperature torride, che non sono più
eccezionali, ma che ormai in questi ultimi anni si verificano
regolarmente, non ci devono più cogliere impreparati. Non è
ammissibile, tanto più che il problema è già stato sollevato nel
tempo. Capisco che ci possa essere una programmazione nel tempo e
che non si possa fare tutto immediatamente, ma credo che in reparti
come il reparto di Ortopedia, il reparto di Chirurgia, che
l'Assessore ha citato fra i reparti che non sono ancora provvisti,
siano reparti che forse più di altri necessitano di un'adeguata
climatizzazione ambientale, dove ci sono pazienti che hanno una
mobilità ridotta e che più di altri patiscono le alte temperature.
Bisogna essere in grado di farvi fronte anche con soluzioni
tampone, ma in tempi stretti, perché il nuovo ospedale non sarà
ancora per l'estate prossima.
Assessore, prendiamo atto degli impegni che lei ha preso e
sollecitiamo che siano adottate rapide soluzioni.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK