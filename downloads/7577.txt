Consiglio Regionale della Valle d'Aosta - Oggetto del Consiglio n. 2525 del 14 gennaio 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2525 del 14 gennaio 1987 - Resoconto
OGGETTO N. 2525/VIII - COSTITUZIONE DELLA REGIONE QUALE PARTE
CIVILE NEI CONFRONTI DEGLI IMPUTATI NEL PROCEDIMENTO GIUDIZIARIO
PER I FATTI RELATIVI ALLA CASA DA GIOCO DI SAINT-VINCENT. -
(Interpellanza)
PRESIDENTE:
Do lettura dell'interpellanza in oggetto
presentata dal Consigliere Aloisi:
INTERPELLANZA
Considerato che nei confronti di tutti gli Amministratori
regionali coinvolti nell'inchiesta giudiziaria promossa dalla
Magistratura in merito ai reati contestati, la Regione Autonoma
Valle d'Aosta ha provveduto con doverosa sollecitudine a
costituirsi parte civile al fine di tutelare nelle sedi competenti
i propri legittimi interessi;
Atteso che a tutt'oggi, non risulta che gli Organi regionali
abbiano esercitato questo dovere fondamentale nei confronti delle
recenti ingiunzioni, nonché dei mandati di comparizione fatti
pervenire dalla Magistratura e segnatamente notificati al Signor
Giuseppe Borbey e ad altri inquisiti nell'ambito delle indagini su
quello che, comunemente è denominato l'"Affaire" Casinò;
Ritenuto che tale grave inadempienza ed omissione, oltre a
pregiudicare gli interessi legittimi della Regione Valle d'Aosta,
configura sia una forma di complicità morale e politica da parte
degli organi regionali nei confronti di imputati che sono stati
travolti da precisi riscontri della Magistratura su atti
amministrativi che hanno non pochi riflessi nel codice penale, sia
- altresì - una forma di discriminazione e di ingiustizia verso
altri Amministratori tra cui l'ex Presidente Andrione, verso i
quali l'azione regionale è stata, guarda caso, quasi parallela e
concomitante con gli eventi giudiziari.
Tutto ciò premesso, il sottoscritto
Consigliere regionale del MSI-DN
INTERPELLA
il Presidente della Giunta regionale nella sua veste di unico
rappresentante legale della Regione Autonoma Valle d'Aosta, ex lege
26.2.48, n. 4 per sapere:
1)
per quali ragioni motivate egli, ad oltre un mese
dall'invio di regolari mandati di comparizione all'Amministratore
Giuseppe Borbey ed a altri, ha omesso di provvedere alla
costituzione di parte civile, al fine di tutelare gli interessi
legittimi della Regione Valle d'Aosta;
2)
quando intende procedere alla suddetta costituzione
di parte civile, sia per evitare discriminazioni, sia ancora per
escludere neghittose complicità con gli ultimi imputati
dell'"Affaire" Casinò, alcuni dei quali sono Amministratori
regionali.
PRESIDENTE
Ha chiesto la parola il Consigliere Aloisi: ne
ha facoltà.
ALOISI (M.S.I.):
Mi stupisce il fatto che io debba
presentare un'interpellanza per sollecitare un provvedimento, da
parte di questa Giunta e di questa Amministrazione regionale, che,
invece, dovrebbe essere di ordinaria amministrazione.
Ritengo che l'Amministrazione regionale abbia il dovere di
costituirsi parte civile per tre ordini di motivi. Innanzitutto
perché vi è il diritto-dovere di difendere e di tutelare gli
interessi della Regione che possono essere stati compromessi
dall'azione e dall'operato di alcuni Amministratori i quali,
proprio per questo motivo, sono stati inquisiti dalla
Magistratura.
Il secondo motivo è di ordine morale. Gli organi regionali ed il
suo Presidente non possono non prendere le distanze da chi è stato
colpito da un mandato di comparizione, altrimenti si dovrebbe
dedurre che la Giunta regionale condivide l'operato di queste
persone, sia sul piano politico sia su quello giuridico.
Terzo motivo: si tratta di una questione di giustizia.
L'Amministrazione regionale non può usare due pesi e due misure.
Per i controllori regionali, per l'ex Presidente Andrione, per l'ex
Assessore Ramera e per l'Assessore Martin, la Regione si è
costituita parte civile. E per l'ex Assessore Borbey, perché
no?
Non ci si può comportare in modo diverso, perché vi sarebbe una
gravissima incongruenza di fondo. L'ex Assessore Borbey si trova
nell'identica posizione dell'ex Presidente Andrione: ambedue sono
imputati. Con il mandato di comparizione emesso nei confronti
dell'ex Assessore Borbey vi sono già delle accuse precise. Per
l'Amministrazione regionale si tratta di un obbligo, più che di un
dovere, tutelare i propri legittimi interessi nelle sedi competenti
nei confronti di tutti gli Amministratori regionali coinvolti
nell'inchiesta sul Casinò.
Se tale inadempienza dovesse persistere, oltre a pregiudicare i
legittimi interessi della Regione Valle d'Aosta si configurerebbe
anche una forma di complicità morale e di complicità politica, da
parte degli organi regionali, nei confronti di imputati che sono
stati travolti da precisi riscontri della Magistratura.
La costituzione di parte civile significa che qualora fosse
provato che i delitti amministrativi di cui sono imputati gli
Amministratori abbiano recato danno alle casse regionali
l'Amministrazione regionale dovrebbe chiedere il risarcimento dei
danni stessi cioè la riparazione del danno.
Probabilmente il Presidente della Giunta mi risponderà che vi è
sempre tempo per la costituzione di parte civile. A parte però
l'adozione di due pesi e due misure vi sono in gioco gli interessi
dei cittadini che certamente hanno la precedenza sui favori
politici.
Faccio ora un'ultima considerazione, Vorrei sapere dal
Presidente della Giunta se la delibera numero 1302 del 2 marzo 1984
ha avuto applicazione e mi riferisco esattamente alla delibera in
cui la Regione si è costituita parte civile nei confronti dell'ex
Presidente della Giunta Andrione. Voglio sapere se ha avuto seguito
e se c'è stata questa costituzione di parte civile oppure se la
delibera è stata solo votata in Consiglio regionale senza che la
stessa abbia avuto alcun seguito. Grazie,
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U V.);
Je peux tout de suite tranquilliser le
conseiller Aloisi: l'Administration régionale n'a jamais voulu
adopter une attitude différente à l'égard des conseillers,
assesseurs, employés régionaux impliqués dans l'Affaire du
Casino,
Ce problème avait déjà été soulevé par le conseiller Mafrica et,
j'avais répondu alors, comme aujourd'hui, que le fait que
l'Administration régionale ait tenu à se constituer partie civile
vis-à-vis des personnes ayant reçu des communications judiciaires)
tient au fait que la question avait été soumise très clairement au
Professeur Gilberto Lozzi, chargé par l'Administration de
constituer elle-même partie civile dans toute l'Affaire du
Casino.
En effet depuis le 9 décembre 1983 une délibération avait été
adoptée qui chargeait un avocat de se constituer partie civile
vis-à-vis des responsables, à n'importe quel niveau, de l'affaire
en question.
Par la suite une autre délibération avait été adoptée e 21
décembre 1983 qui prévoyait "di affidare la rappresentanza e la
difesa della Regione nel procedimento stesso all'Avvocato Gilberto
Lozzi". La délibération 1302 dont parlait le conseiller Aloisi, qui
a été adoptée par la Junte régionale et non par le Conseil
régional, aura ses effets si suite au procès, il y aura des
conséquences ou atteinte aux intérêts de l'Administration
régionale. Je ne peux que partager le bien fondé du fait de se
constituer partie civile vis-à-vis de quiconque porterait atteinte
à l'Administration régionale. C'est dans ce sens que l'on a adopté
ces délibérations
Pour ce qui est des soupçons, dont parlait le conseiller Aloisi,
quant au dernier événement concernant Monsieur Borbey d'une
attitude différente par rapport à celle que nous aurions eue
vis-à-vis de Monsieur Andrione je dois dire que l'on a la
possibilité de se constituer partie civile lorsque n'importe quelle
procédure est notifiée à l'Administration régionale. En effet, la
lettre de M, Lozzi nous donnait cette indication précise."La
delibera con cui è stato disposto di approvare la costituzione come
parte civile della Regione Autonoma Valle d'Aosta nel procedimento
penale fa riferimento alla comunicazione giudiziaria notificata
mediante la quale il giudice istruttore di Torino ha fatto presente
alla Regione come persona offesa dal reato l'esistenza del
procedimento penale stesso La delibera sopraindicata ha approvato
la costituzione come parte civile della Regione nei confronti di
tutte la persone indicate nella comunicazione giudiziaria. Il
giudice istruttore non ha ancora fatto pervenire alla Regione
analoga comunicazione giudiziaria con riferimento all'indagine
processuale concernente..." les différentes personnes: dans ce cas
la personne de M Borbey,
Si le juge devait nous notifier officiellement cette
communication judiciaire - je crois l'avoir dit lorsque j'avais
renseigné le Conseil sur l'existence de ce mandat de comparution
émis à la charge de M. Borbey que comme Administration régionale
nous n'avions rien reçu: c'était l'intéressé qui nous l'avait
appris - envers quiconque, qui puisse indiquer l'intérêt de
l'Administration régionale de se constituer partie civile à ce
moment-là nous adopterions les mêmes délibérations que celles qui
ont été adoptées à l'égard de tous ceux qui nous ont été indiqués
par la Magistrature.
Il n'y a donc pas deux poids et deux mesures pour les personnes
impliquées dans cette affaire. De toute façon le conseiller Aloisi
sera renseigné si les juges devaient nous adresser quelque
notification.
PRESIDENTE:
Ha chiesto la parola il Consigliere Aloisi:
ne ha facoltà.
ALOISI (M.S.I.):
Signor Presidente, io non so se ho ben
capito. Comunque, se ho ben capito, mi risulta che a tutt'oggi non
vi è ancora stata la costituzione di parte civile nei confronti
dell'ex Presidente Andrione e di tutti coloro che sono stati
coinvolti in questa vicenda.
ROLLANDIN
(fuori microfono): È stato detto in
delibera.
ALOISI (M.S.I.):
Ci sono state delle delibere presentate
e votate in Consiglio, però io chiedo se vi è stata, a tutti gli
effetti pratici, la prosecuzione e l'applicazione della delibera
stessa cioè a costituzione di parte civile. Vi è stata questa
costituzione?
ROLLANDIN
(fuori microfono): Nei confronti di tutte
quelle persone indicate nella comunicazione giudiziaria.
ALOISI (M S I.)
Me la dà questa conferma? Eh, no, scusi
Presidente. ma io ho fatto una domanda precisa...
ROLLANDIN
(fuori microfono); Ci sono le delibere!
ALOISI (M.S.I.).
Ma la delibera è un conto! Cioè un conto
è portare la delibera in Consiglio e che questa delibera venga
votata dal Consiglio, e un'altra cosa è dare prosecuzione ed
applicazione alla delibera stessa!
ROLLANDIN
(fuori microfono). Ma la prosecuzione della
delibera la dà l'avvocato e...
ALOISI (M.S.I.).
Ma l'avvocato la dà nel momento in cui
l'Amministrazione gli impone di costituirsi parte civile per conto
dell'Amministrazione. C'è stato questo?
ROLLANDIN
(fuori microfono): Certo che c'è stato!
PRESIDENTE:
Consigliere Aloisi, lei può dichiarare se è
soddisfatto o meno della risposta ottenuta dalla Giunta, ma non può
porre ulteriori domande alla Giunta, perché il regolamento non
consente alla Giunta di rispondere. La prego quindi di dichiarare i
motivi della sua soddisfazione od insoddisfazione, ma di astenersi
dal porre ulteriori domande.
ALOISI (M.S.I.)
Chiedo scusa, signor Presidente, però, se
le cose stanno come mi sembra di aver capito, ritengo che si tratti
di un fatto gravissimo. Sarà mio dovere approfondire l'argomento
per avere la certezza che la Regione si sia o meno costituita parte
civile nei confronti... Perché non sono ancora riuscito a
capirlo.
Un conto infatti è votare una delibera in Consiglio regionale,
un altro conto è dare applicazione a quella delibera; sono due cose
ben separate e ben distinte.
Per quanto riguarda, invece, il discorso fatto dal Presidente, e
cioè che nel momento in cui verrà notificato all'Amministrazione
regionale il mandato di comparizione, o la citazione, la Regione si
costituirà parte civile, posso rispondere dicendo che la Regione lo
sa già. Cioè è compito della Regione nel momento in cui viene a
sapere che esiste un mandato di comparizione, tutelare e difendere
gli interessi della Regione!
(...Interruzione del Presidente ROLLANDIN...)
ALOISI (M.S.I.):
Quindi io mi ritengo completamente
insoddisfatto delle risposte e mi riservo di fare un indagine per
approfondire tutta questa problematica perché sarebbe gravissimo
che non fosse stata data applicazione alle delibere.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK