Consiglio Regionale della Valle d'Aosta - Oggetto del Consiglio n. 3231 del 10 gennaio 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3231 del 10 gennaio 2008 - Resoconto
OGGETTO N. 3231/XII - Ritiro di mozione: "Interventi per la
tutela delle specificità culturali del popolo tibetano".
Mozione
Ricordata la difficile situazione degli abitanti del Tibet,
regione occupata da quasi cinquant'anni dall'esercito della
Repubblica Popolare Cinese, e l'azione pacifica del Dalai Lama
volta a richiedere per i Tibetani uno statuto di autonomia
all'interno dello Stato cinese, che tuteli le specificità
linguistiche, culturali e storiche di quel territorio
himalayano;
Ricordato inoltre che la Regione Valle d'Aosta-Vallée d'Aoste
intrattiene da tempo rapporti di collaborazione con la provincia
cinese dello Zhejiang, soprattutto nel settore sanitario,
attraverso un protocollo di intesa con l'Università di
Hangzhou;
Ritenuto opportuno testimoniare la solidarietà tra i popoli
valdostano, tibetano e cinese, nella comune difesa dei principi di
libertà e giustizia;
Il Consiglio regionale della Valle d'Aosta
Impegna
la Giunta regionale:
1) ad inviare alle autorità della provincia cinese dello
Zhejiang una lettera in cui si richiamano le premesse qui esposte
e, in virtù dei principi federalisti e di difesa delle minoranze,
si richieda un intervento presso il governo centrale di Pechino in
modo che sia dato via ad un processo di autonomia per il
Tibet;
2) a sospendere i programmi di cooperazione in essere con la
provincia dello Zhejiang e con l'Università di Hangzhou nel caso vi
sia una risposta negativa alle nostre richieste o una mancanza di
risposte.
F.to: Sandri
Presidente
- La parola al Consigliere Sandri.
Sandri (PD)
- Prendiamo atto con soddisfazione che c'è
fra noi il collega Lattanzi, dopo 2 giorni che non lo avevamo
sentito finalmente sentiamo la sua voce, ci fa piacere di
ritrovarlo fra di noi, ben tornato e speriamo che questo sia
l'inizio di una proficua collaborazione.
Affrontiamo un tema molto importante, si parla del popolo
tibetano e ricordo che questo Consiglio già aveva preso a
larghissima maggioranza una posizione chiara qualche mese fa, però
nel frattempo mi è tornato in mente che su questi temi, su cui
generalmente tendo a non intervenire perché ritengo siano di
competenza non della Regione, ma dello Stato italiano o dell'UE,
c'è un addentellato che interessa la nostra Regione direttamente su
cui occorre fare la riflessione: si tratta delle collaborazioni in
essere con il Governo cinese della Provincia dello Zhejiang nel
settore sanitario e in particolare attraverso un protocollo
d'intesa con l'Università di Hangzhou. Da parecchi anni,
sicuramente prima dell'avvento all'Assessorato del collega Fosson,
vi è questa collaborazione in materia sanitaria che riguarda
soprattutto l'agopuntura e alcune altre pratiche di medicina cinese
tradizionale per vedere come possono essere utilizzate da noi;
credo che abbia portato ad alcuni frutti soprattutto nel campo
dell'agopuntura. Tuttavia credo che non abbia senso di fare delle
iniziative di solidarietà generica, come quella che abbiamo fatto
qualche mese fa in Consiglio, se poi non traduciamo questo in una
coscienza di aver preso una posizione e tenerne anche le
conseguenze. Allora o il Governo cinese centrale tiene conto di
quanto detto dalla Regione Valle d'Aosta e ci scrive, ci manda dei
segnali, ci fa sapere che prenderà delle posizioni sufficienti ad
iniziare un percorso per l'autonomia del Tibet dalla Repubblica
cinese, non perché questo comporti un distacco politico della Cina,
nessuno vuole questo, ma perché sia riconosciuto, così come in
Italia è riconosciuta alla Valle d'Aosta un'autonomia speciale per
le ragioni storiche, di differenza linguistica e storica fra la
popolazione francofona della Valle d'Aosta e il resto della
popolazione nazionale auspichiamo che la stessa cosa venga attuata
nei confronti del popolo tibetano. Di fatto chiediamo che quel
popolo possa godere degli stessi diritti di libertà, giustizia,
solidarietà che sono riconosciuti alla nostra Comunità, ma per fare
questo credo che si debbano mettere delle condizioni ed essere
conseguenti. Se nel giro di un significativo periodo di tempo ci
arrivano dei segnali in materia dall'Ambasciatore in Italia della
Repubblica popolare cinese, piuttosto che da qualche altra autorità
competente, bene; altrimenti, chiediamo che si sospendano i
programmi di cooperazione in essere con la Provincia dello Zhejiang
e con l'Università di Hangzhou nel caso non vi siano risposte o una
risposta negativa. In questo senso gradiremmo che questa mozione,
se approvata, portasse ad inviare alle autorità della Provincia
dello Zhejiang un richiamo in cui vi fossero le premesse su esposte
e, richiamando i principi federalisti di difesa delle minoranze, si
chiedesse un intervento da parte della Provincia cinese dello
Zhejiang, in particolare presso il Governo centrale di Pechino, in
modo che sia dato avvio al processo di autonomia per il Tibet.
Certo, questa non è una mozione a costo zero; sappiamo bene che il
Governo della Repubblica popolare cinese non è particolarmente
contento quando il Ministro D'Alema gli ricorda che sulla pena di
morte l'ONU ha deciso, grazie ad una forte iniziativa dell'Italia,
la moratoria di tutto il globo terrestre, moratoria che dovrebbe
interessare anche la Cina, che è membro permanente del Consiglio di
sicurezza. Non solo, ma per esempio nei confronti della Francia,
quando il Presidente Sarkozy si è permesso di fare delle simili
osservazioni, il Governo cinese lo ha quasi minacciato di
sospendere una serie di trattati che stavano per essere firmati per
importanti forniture nel campo dell'aeronautica, delle ferrovie e
di altre infrastrutture. Sappiamo bene quindi che facendo questo
tipo di intervento potremmo provocare una reazione pesante da parte
del Governo cinese, ma credo sia il giusto prezzo da pagare per la
difesa della libertà. La nostra difesa della libertà l'abbiamo
pagata con il sangue di coloro che hanno dato la propria vita per
la lotta al Nazifascismo e per l'affermazione dell'autonomia,
qualcosa dobbiamo mettere in conto anche per aiutare il popolo
tibetano. Per questo motivo invito il Consiglio regionale a
valutare questa mozione e ad approvarla come segno di concreta e
tangibile prova di convincimento della risoluzione votata qualche
mese fa.
Si dà atto che dalle ore 19,01 riassume la presidenza il
Presidente Perron.
Presidente
- Posso dichiarare aperta la discussione
generale.
La parola al Consigliere Lattanzi, per fatto personale.
Lattanzi (CdL)
- Sì, Presidente, perché non sono più
disposto ad accettare le lezioncine del collega Sandri che spiega
agli altri cosa devono fare in questa sala, pretenderebbe che tutto
il Consiglio stesse 12-15 ore ad ascoltare le sue interpellanze e
le sue interrogazioni in assoluto silenzio, non ha fatto altro che
riprenderci per 2 giorni, mentre lui parlava per delle ore intere
non potevamo neppure scambiarci qualche battuta e va ancora a fare
le pagelle a chi è presente e chi è assente quando lui per primo,
quando non sono interrogazioni e interpellanze sue, esce da
quest'aula e si disinteressa del dibattito che c'è in aula! Caro
amico e collega Sandri, questa è l'ultima volta che ti permetto di
dare le pagelle, tu non sei in condizioni né eticamente, né
moralmente, né politicamente di dare pagelle a questo Consiglio,
non ti permettere mai più!
Presidente
- La parola alla Consigliera Viérin
Adriana.
Viérin A. (UV)
- Tout le monde connaît mon intérêt pour
le peuple tibétain et pour sa lutte de libération, qui désormais a
changé de cap, il ne s'agit plus d'une requête d'indépendance
vis-à-vis de la République populaire de Chine, mais d'une autonomie
réelle. C'est pour cela d'ailleurs que sa Sainteté le Dalai Lama a
été il y a quelques années au Tyrol du Sud invité également par la
Région Trentin Haut Adige, afin de comprendre quels étaient les
modèles qu'il aurait pu suivre pour faire des propositions
politiques au Gouvernement chinois. Personnellement j'estime que le
Val d'Aoste pourrait suivre le même parcours pour entamer des
réelles et concrètes relations avec le Gouvernement en exil à
Dharamsala, d'ailleurs je peux vous garantir qu'eux ils le
souhaitent aussi, mais par contre je ne crois pas, M. Sandri, que
la puissance économique et démographique du Val d'Aoste puisse
revêtir un quelconque intérêt pour la réellement puissante
République populaire de Chine. Le Dalai Lama le dimanche 12
novembre avait demandé de l'aide, mais surtout pas de
contrapositions qui puissent lui nuire; donc j'estime qu'on aurait
intérêt à utiliser nos relations avec le Zhejiang, à utiliser les
rapports de travail en acupuncture plutôt qu'autre chose, avec
l'Université de Hangzhou, pour faire en sorte de solliciter, de
sensibiliser directement les professeurs universitaires, les
étudiants, qui sont en ébullition en Chine. Je suis convaincue que
les Jeux olympiques, qui vont se dérouler bientôt, joueront un rôle
fondamental et la République de Chine, telle que nous la
connaissons aujourd'hui dans une année n'existera plus. Cela se
passe régulièrement partout, actuellement les jeunes ne peuvent pas
accéder à "Internet", le "Web" est partiellement bloqué en Chine,
il ne le sera plus dans quelques mois, donc tout va basculer très
rapidement, à nous plutôt de jouer un rôle important vis-à-vis de
tous les peuples, dans ce cas le peuple tibétain qui lutte pour sa
liberté, mais en essayant de travailler avec le dialogue et non pas
en coupant des rapports qui pourraient même être profitables. C'est
pour cela donc que je ne partage pas cette partie de la résolution
qui insiste à vouloir couper les rapports avec la Province du
Zhejiang.
Président
- La parole au Président de la Région,
Caveri.
Caveri (UV)
- En effet le Conseil régional a déjà exprimé
son soutien à la cause du Tibet le 12 juillet dernier par
l'approbation d'une motion présentée par des Conseillers tant de la
majorité que de l'opposition. Le Conseil demandait au Gouvernement
italien d'appliquer immédiatement la résolution du Parlement
européen sur la reconnaissance du Gouvernement tibétain en exil et
adhérer à l'Association des Communes, des Provinces et des Régions
pour le Tibet. Je me rends compte que la récente visite du Dalai
Lama en Italie a réveillé des souvenirs du Tibet, surtout à cause
de l'attitude manifestée par les forces politiques qui soutiennent
le Gouvernement national à cette occasion. En effet au nom de la
"Realpolitik", des relations avec la Chine, le Président de la
Chambre des députés, Fausto Bertinotti, n'a pas autorisé
l'utilisation de la salle des séances de Montecitorio pour la
visite du Dalai Lama, qui en plus c'est Prix "Nobel de la paix". Je
dois dire qu'au nom de la "Realpolitik" le Président du Conseil
Romano Prodi et le Ministre des affaires étrangères, dont on
parlera dans la prochaine motion, Massimo D'Alema, n'ont pas reçu
le guide spirituel tibétain et cela pour la simple raison qu'il y a
des intérêts économiques, il suffit de voir ce qui s'est passé -
Madame Viérin en a été témoin lors de la visite du Dalai Lama - au
Piémont, là où une série d'entrepreneurs et d'hommes politiques qui
ont des liens économiques avec la Chine ont pris les distances de
la visite du Dalai Lama. Pour expliquer pourquoi je pense qu'il ne
faut pas approuver la motion, je pourrais reprendre les mots
utilisés par la Farnesina à l'occasion de la visite du Dalai Lama
et dire que les élus locaux jouissent d'une certaine autonomie, car
il y a eu une protestation officielle de la part du Gouvernement
chinois. J'entends utiliser cette expression dans un sens inverse:
en République populaire de Chine, où la mise en place des
mécanismes démocratiques rencontre bien de difficultés, les élus
locaux ne disposent d'aucune autonomie réelle et les Provinces sont
malheureusement encore soumises à la volonté du Gouvernement
central de Pékin, dont elles sont l'expression, sont élues
directement par Pékin. A mon avis donc ce serait tout à fait
inutile envoyer une lettre aux Gouverneurs de Zhejiang, non pas
parce que notre Région risquerait d'interrompre ses relations avec
la Chine, mais en raison du fait que les Gouverneurs de Zhejiang ne
pourraient exercer aucune pression politique sur son Gouvernement
central. J'estime donc que cette demande d'interruption de la
coopération avec la République populaire de Chine, qui consiste
entre autres en la formation de médecins acupuncteurs valdôtains,
ne constitue qu'un prétexte et ne saurait être accueillie. La
majorité donc je pense - comme Madame Viérin l'a bien dit - devrait
ne pas approuver cette motion en tenant compte que la question est
bien plus compliquée.
Président
- La parole au Conseiller Sandri.
Sandri (PD)
- Volevo ringraziare anzitutto i colleghi che
sono intervenuti nel dibattito, la collega Viérin e il Presidente
della Regione. Non sono assolutamente d'accordo con quanto hanno
detto, ma cercherò di spiegarlo perché le loro considerazioni
meritano un'analisi approfondita. Non riconosco loro di poter
essere gli esegeti né del pensiero del Dalai Lama, né del pensiero
della Repubblica popolare cinese, ma soprattutto rifiuto l'idea dei
pesi. Qui la collega Viérin si è permessa di dire: "sono così
grossi, pensate che noi piccolini...", quando vi è il diritto,
posso avere davanti anche 100mila persone, ma se sono convinto del
mio diritto, sono testimone di quel diritto sempre e comunque, a
meno che non si sia degli opportunisti, in tal caso si dice:
"quello è grosso, facciamo finta di niente, la situazione è
complicata, questa mozione non va al centro del problema, si
potrebbe fare meglio facendo in positivo...", avete paura di
difendere i valori che voi dite tipici della Valle d'Aosta e che la
collega Viérin ha scritti davanti a sé:
"il y a des peuples qui
sont des flambeaux"
! Ma questo a seconda delle opportunità e
degli interessi, complimenti! E non c'è solo Emile Chanoux che ce
lo ricorda, messo così grande davanti a voi che potete rileggerlo
per l'ennesima volta, ma vorrei citare qui François Mitterand, che
è stato chiamato anche l'ultimo Re di Francia, perché è stato
eletto per 2 volte consecutive per 7 anni alla Presidenza della
Repubblica francese, dal 1981 al 1995, quindi un periodo lungo,
superiore a quello di qualunque altro Presidente della Repubblica
nella storia della V Repubblica francese. Mitterand nel 1992, unico
Capo di Stato in Europa, percepisce la gravità della situazione di
Sarajevo e, malgrado fosse già affetto da una malattia che lo
avrebbe portato alla morte poco dopo il termine del suo mandato,
una malattia molto invalidante: un tumore metastatico della
prostata - c'è scritto nella sua biografia quindi non svelo niente
di personale -, si recò all'aeroporto di Sarajevo che era sotto il
tiro dei cecchini serbi e non indossò nessun giubbotto
antiproiettile, malgrado tutti glielo avessero chiesto e attraversò
la pista dall'aereo fino all'aerostazione e poi di lì al centro
della città vestito come siamo vestiti noi oggi, ma era il segnale
che voleva dare, anche se tutti i grandi d'Europa chiudevano gli
occhi, che là c'era un genocidio. Sappiamo poi cosa la storia ha
riconosciuto di Sarajevo, ha riconosciuto che lì l'Europa è stata
disattenta. Se vi ricordate, vi sono stati una serie di episodi in
cui i militari olandesi di fronte ad una serie di problematiche
chiusero gli occhi e i Serbi presero migliaia di Bosniaci e li
fecero scomparire nelle fosse comuni. Lui aveva intuito che là
c'era un problema e aveva pagato di persona con quella sua
presenza, noi qui invece siamo bravi a fare il 12 luglio dello
scorso anno queste belle elucubrazioni: siamo solidali con il
popolo tibetano, ma tutto questo poi che non comporti delle scelte
pratiche perché non dobbiamo disturbare il manovratore! E ci si
appella alle stupidaggini che fanno alcuni nostri Governanti a
Roma, concordo con il Presidente che il nostro Governo è stato
gravemente mancante perché ha dimostrato un grave attributo della
politica italiana: che non ha la "schiena diritta"! E questo non va
bene perché è un segnale grave nei confronti della popolazione.
Dobbiamo difendere i diritti di autonomia, di libertà, del
federalismo, della solidarietà indipendentemente da quanto è grosso
chi ci sta davanti. Sarebbe stata una bella occasione quella di
poter votare questa mozione, peraltro devo dire che non vi rendo
più credibili - vale per chi ha parlato - nel momento in cui
presenterete altre mozioni di solidarietà verso qualcuno, perché
non siete in grado di garantire questo se non quando non c'è niente
di mezzo, perché alla prima occasione in cui c'era qualcosa che si
poteva fare concretamente, avete "ritirato ampiamente la mano".
Sulla questione pratica, dice il Presidente della Regione, se i
Governanti dello Zhejiang sono stati nominati da Pechino cosa
facciamo? Noi non dobbiamo intervenire nei fatti della Cina,
abbiamo i nostri corrispondenti, noi glielo diciamo, poi loro lo
fanno, non lo fanno, non ci importa; prenderemo atto di quello che
fanno! È chiaro che una previsione, anche se non si può mai essere
sicuri in politica, è che questa non avrebbe avuto nessuna
risposta, sarebbe finita nel dimenticatoio; per "sciogliere" la
sensibilità in questo intervento io vorrei citare una piccola
barzelletta che circolava qualche anno fa in Cina, quando era stata
citata da Claudio Magris su un bellissimo editoriale del "Corriere
della Sera". Vi è un Presidente di un piccolo paese africano di 8
milioni di abitanti che arriva in Cina, appena sceso dall'aereo vi
è un ministro cinese che lo accoglie e che gli chiede: "Lei è
Presidente di questo Stato?", "Si, siamo in 8 milioni" e il Cinese
che risponde: "ma in quale albergo alloggiate?" Chiaramente è una
dimensione tale che, rispetto alla Cina, che ha 1,2 miliardi di
abitanti, un paese di 8 milioni di persone... poteva essere
ospitato in un albergo. Noi saremmo ancora molto meno che questo
dal punta di vista della loro visione, ma credo che questo non
tolga valore al diritto che dobbiamo tutelare. Prendendo però atto
dell'atmosfera che si è creata in questa sala, ritiro la
mozione.
Presidente
- La mozione è ritirata.
Il Consiglio prende atto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK