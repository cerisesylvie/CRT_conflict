Consiglio Regionale della Valle d'Aosta - Oggetto del Consiglio n. 1707 del 11 gennaio 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BENI CULTURALI
Interventi vari
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1707 del 11 gennaio 2006 - Resoconto
OGGETTO N. 1707/XII - Situazione dei lavori di ristrutturazione
dell'ex Cinema Splendor. (Interrogazione)
Interrogazione
Richiamate le numerose e precedenti iniziative ispettive
relative ai ritardi accumulati dai lavori necessari per la
ristrutturazione e trasformazione dell'ex cinema Splendor, con
destinazione ad auditorium;
Preso atto dell'importanza della realizzazione di tale
struttura che permetterà ad Aosta e alla nostra regione di dotarsi
finalmente di un adeguato e moderno auditorium che possa venir
incontro alle esigenze culturali non solo istituzionali ma anche di
quelle di tutte le associazioni culturali valdostane che da anni si
lamentano per la mancanza di spazi utilizzabili per le loro
rappresentazioni;
Tenuto conto che nel mese di settembre vi è stato un incontro
tra l'Assessore regionale competente, assieme ai funzionari e al
progettista, e gli abitanti e gli esercenti della zona interessata,
i quali si sono lamentati per il perdurare dello stato di degrado
della struttura e per i ritardi nell'ultimazione dei
lavori;
Tenuto conto altresì che alle rimostranze degli abitanti era
stato risposto che a breve sarebbero iniziati gli interventi di
messa in sicurezza del cantiere e che nei primi giorni di gennaio
sarebbero ripresi a pieno ritmo i lavori di
ristrutturazione;
I sottoscritti Consiglieri regionali
Interrogano
L'Assessore competente per sapere:
1) qual è la situazione attuale dei lavori di
ristrutturazione dell'ex cinema Splendor;
2) la data di conclusione di detti lavori con la conseguente
entrata in funzione dell'auditorium;
3) se sono già state individuate le relative modalità di
gestione.
F.to: Lanièce - Comé - Stacchetti - Viérin Marco
Président - La parole à l'Assesseur au territoire, à
l'environnement et aux ouvrages publics, Cerise.
Cerise (UV) - Attualmente questo cantiere ha visto la messa in
sicurezza con la posta in opera di tutti i ponteggi esterni della
struttura e anche la messa in sicurezza di quella parte interna di
reperti archeologici, che vanno preservati dai danneggiamenti
conseguenti ai lavori. Il cantiere è in sospensione invernale, come
tutti gli altri cantieri edili in questo periodo, tenuto conto
delle basse temperature. Si sta invece, a ritmo serrato,
perfezionando la parte residuale della progettazione esecutiva, in
particolare a seguito del conferimento della consulenza acustica
alla ditta "ONLECO" di Torino, ditta che è stata incaricata di
svolgere due delle tre fasi previste dal disciplinare d'incarico,
in particolare la verifica acustica del progetto architettonico e
la valutazione acustica preliminare. Per la fine di questo mese è
prevista la consegna della valutazione acustica definitiva
consistente nella verifica acustica del progetto tramite
simulazione al calcolatore, così da individuare i parametri
fondamentali che sono: l'indice di chiarezza e l'indice di
definizione, l'indice di intensità, gli indici di supporto per i
musicisti, il rapporto dei bassi. Tali parametri saranno poi
correlati ai problemi legati alla diffrazione, alla diffusione ed
all'interferenza. Lo studio è assolutamente necessario in quanto la
struttura ha subito delle modifiche architettoniche imposte al
progetto in conseguenza delle intervenute norme in materia sismica.
La nuova conformazione ha alterato gli originari rapporti e ha
comportato una ridefinizione della curva di visibilità della
gradinata e la riduzione del numero, da 4 a 2, della conformazione
dei loggiati, così da eliminare la disomogeneità di ascolto tra le
varie posizioni - cosiddette "ombre di ascolto" - ed ottimizzare le
caratteristiche architettoniche e geometriche della sala, nonché i
relativi arredi e finiture.
Per consentire un rapido inizio delle lavorazioni al termine di
tale periodo di freddo, è stato pianificato per questo mese
l'approvvigionamento dei ponteggi interni e la loro posa. Ciò
consentirà, non appena vi sarà un cambiamento delle temperature, il
vero inizio dei lavori di ristrutturazione. L'impresa aveva in una
seduta pubblica e queste sono le previsioni contenute anche nel
contratto, previsto una durata dei lavori di 18 mesi, quindi a
partire da adesso possiamo considerare come termine di ultimazione
dei lavori la fine del 2007. Ultimati i lavori, sarà necessario
effettuare le operazioni di collaudo e di accettazione delle opere;
questo è un periodo che potrebbe anche occupare 9 mesi;
generalmente, se non ci sono delle contestazioni, si può chiudere
anche prima. L'ultimo adempimento sarà quello di acquisire
l'agibilità della struttura, procedura che compete al Comune di
Aosta.
Per quanto riguarda l'ultima domanda, visti i tempi che sono
previsti per l'ultimazione, l'Assessorato della cultura ha ancora
tempo, sta operando per risolvere questo aspetto che al momento
rimane indeterminato.
Président - La parole au Vice-président Lanièce.
Lanièce (SA) - Prendiamo atto della risposta che ci ha fornito
l'Assessore. Anche questa è una di quelle tante opere che hanno una
durata illimitata, se così si può dire; infatti nel lontano 1993 fu
deciso di destinare l'ex Cinema Splendor
"à usage de lieu de
spectacles et de manifestations culturelles diverses"
, come
citava una deliberazione dell'allora Assessore Louvin. Di tempo ne
è passato, oggi questa è l'ennesima iniziativa che segue anche
quelle fatte da altri gruppi consiliari e anche quelle fatte dal
sottoscritto negli anni passati e dalle parole dell'Assessore
emerge che probabilmente, in base anche alle dichiarazioni della
ditta appaltante i lavori, i lavori saranno terminati fine 2007,
inizio 2008, anche tenendo conto del collaudo e dell'agibilità. Ci
auguriamo che il 2008 sia finalmente la data di conclusione di tali
lavori, anche perché, leggendo in questi giorni le iniziative che
ho fatto in merito a tale problema, ho notato che ogni qualvolta
presentavo un'iniziativa veniva spostato di 2 anni il termine dei
lavori. Inizialmente infatti i lavori dovevano terminare nel 2002,
nel 2002 feci un'interpellanza e mi dissero:
"nel 2004"
; nel
2004 feci un'iniziativa, mi dissero:
"nel 2006"
; siamo nel
2006 e la risposta è:
"nel 2008"
. Ci auguriamo, fatta questa
battuta, che il 2008 sia l'anno definitivo anche per l'importanza
di tale struttura. Tutti quanti concordano penso sull'importanza di
avere un auditorium non solo per la città di Aosta, ma per tutta la
Regione, in modo da poter ospitare eventi musicali di una certa
importanza. Si è parlato spesso della mancanza di locali per
presentare opere liriche e altre attività di spettacolo e musicali
importanti, tenuto conto anche della forte vocazione turistica che
abbiamo come Regione. Ci auguriamo che questa volta sia la volta
buona: ovviamente abbiamo presentato tale iniziativa anche perché
sono uscite delle notizie ad ottobre dello scorso anno in merito al
fatto che dopo un incontro fra Assessore, progettista e gli
abitanti della zona, che avevano sollecitato l'ultimazione di
questi lavori... si sarebbe affermato che entro la fine dell'anno
sarebbe stato messo in sicurezza il cantiere e all'inizio di
gennaio sarebbero ripartiti i lavori. Ora, capiamo che siamo nel
periodo invernale, però invitiamo l'Assessore a far si che i lavori
partano al più presto e possano concludersi entro il 2008. È vero
che nel passato ci sono stati vari problemi, problemi dovuti ai
reperti archeologici, al problema del ritrovamento di materiale di
fibre di amianto, e molte volte si è detto che questo ha comportato
un allungamento dei tempi: ma come si può pensare che all'interno
della cinta romana di Aosta sia sorprendente trovare dei reperti
archeologici nel sottosuolo? È una cosa prevedibilissima, mi sembra
già che il collega Curtaz avesse sollevato tale aspetto in una sua
precedente iniziativa. Inoltre trovare in una struttura degli anni
'60 del materiale di amianto è una cosa prevedibilissima! Molte
volte quindi, quando si fanno i progetti e si individuano i tempi
di esecuzione, penso che bisognerebbe tener conto del fatto che,
operando al centro della città di Aosta, sicuramente si troveranno
dei reperti archeologici, sicuramente se si opera su una struttura
degli anni '60, si troverà del materiale di amianto, e ciò anche
per evitare poi di indicare tempi brevissimi per concludere l'opera
e poi invece dover posticipare tali tempi, facendo riferimento a
fatti imprevisti.
La cosa strana, cercando il materiale che ho utilizzato in
questi anni per tale argomento... è vedere una dichiarazione
firmata dall'allora Sovrintendente Perinetti del 1997, che diceva:
"
lo scavo archeologico
iniziato il 3 febbraio 1997 è stato ultimato e pertanto adesso sono
da completare unicamente i prelievi degli intonaci"
. Vi è
quindi la liberatoria per realizzare questa ristrutturazione:
purtroppo invece tali scavi archeologici hanno bloccato l'iter
della ristrutturazione dell'ex Cinema Splendor. Questa è una
dimostrazione che forse anche i servizi che si occupano delle varie
opere, assieme anche ai progettisti, dovrebbero avere una maggiore
attenzione, altrimenti si rischia di promettere in tempi brevi
degli interventi necessari e poi vederli posticipare nel tempo.
Concludo sulla seconda questione, quella della gestione, per
invitare l'Assessore alla cultura ad attivarsi, perché non vorremmo
arrivare al 2008 con l'opera finalmente conclusa e poi dover
aspettare i tempi per individuare le modalità di gestione. Facciamo
in modo di utilizzare il tempo che manca al completamento
dell'opera per individuare il modo e il sistema di gestione, visto
che in passato ci è stato detto in Consiglio che i costi di una
struttura del genere si aggiravano su 3-4 miliardi di vecchie lire
all'anno. Sarebbe quindi opportuno individuare al più presto le
modalità di gestione del futuro auditorium di Aosta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK