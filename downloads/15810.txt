Consiglio Regionale della Valle d'Aosta - Oggetto del Consiglio n. 2113 del 25 settembre 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 2113 del 25 settembre 1996 - Resoconto
SEDUTA POMERIDIANA DEL 25 SETTEMBRE 1996
OGGETTO N. 2113/X Ratifica di deliberazioni adottate dalla
Giunta regionale in via d'urgenza.
Oggetto n. 3199 in data 19 luglio 1996: Concessione, ai sensi
della legge regionale 20 agosto 1993, n. 69 di un contributo di
Lire 15.000.000 all'Orchestre d'Harmonie du Val d'Aoste per la
realizzazione di manifestazioni durante l'anno 1996. Approvazione e
liquidazione della spesa.
Presidente É aperta la discussione generale. Qualcuno chiede la
parola?
Se nessuno chiede la parola, pongo in votazione la ratifica
della deliberazione in oggetto:
Presenti, votanti e favorevoli: 30
Il Consiglio approva all'unanimità
Oggetto n. 3226 in data 19 luglio 1996: Approvazione,
parzialmente a sanatoria, di perizia di variante tecnica e
suppletiva, nonché proroga di giorni 90 della data di ultimazione
dei lavori di allargamento e sistemazione della strada comunale di
Beauregard in Comune di Aosta. Approvazione ed impegno di
spesa.
Presidente Ha chiesto la parola il Consigliere Parisi.
Parisi (RV) Vorrei chiedere come mai non sono passate in
commissione queste delibere, perché non vedo il parere delle
commissioni. Non vorrei che poi le delibere venissero annullate per
questo.
Presidente Non rientrano nel quinto d'obbligo, quindi non hanno
necessità di essere passate dalla commissione.
Pongo in votazione la ratifica della deliberazione in
oggetto:
Presenti: 30
Votanti e favorevoli: 25
Astenuti: 5 (Collé, Lanièce, Marguerettaz, Tibaldi e Marco
Viérin)
Il Consiglio approva
Oggetto n. 3282 in data 26 luglio 1996: Concessione, ai sensi
della legge regionale 31/1992, di un contributo di Lire 9.000.000
alla scuola "Tao Chen", di Aosta, nelle spese previste per
l'organizzazione di una manifestazione internazionale di arti
marziali, in programma ad Aosta il 2 e 3 novembre 1996.
Approvazione ed impegno di spesa.
Presidente É aperta la discussione generale. Qualcuno chiede la
parola?
Se nessuno chiede la parola, pongo in votazione la ratifica
della deliberazione in oggetto:
Presenti, votanti e favorevoli: 29
Il Consiglio approva all'unanimità
Oggetto n. 3401 in data 2 agosto 1996: Concessione, ai sensi
della legge regionale 20 agosto 1993, n. 69, di un contributo di
Lire 13.000.000 al Comune di Courmayeur per la realizzazione del
convegno "Rencontre sur les sciences et technologies du language",
7-11 settembre 1996. Approvazione e liquidazione della spesa.
Presidente É aperta la discussione generale. Qualcuno chiede la
parola?
Se nessuno chiede la parola, pongo in votazione la ratifica
della deliberazione in oggetto:
Presenti, votanti e favorevoli: 29
Il Consiglio approva all'unanimità
Oggetto n. 3592 in data 23 agosto 1996: Approvazione di perizia
suppletiva per i lavori di ripristino delle opere idrauliche
esistenti lungo torrente Boccoeil, sez. 0 - sez. 21, in Comune di
Issogne. Impegno di spesa.
Presidente É aperta la discussione generale. Qualcuno chiede la
parola?
Se nessuno chiede la parola, pongo in votazione la ratifica
della deliberazione in oggetto:
Presenti: 30
Votanti e favorevoli: 25
Astenuti: 5 (Collé, Lanièce, Marguerettaz, Tibaldi e Marco
Viérin)
Il Consiglio approva
Oggetto n. 3712 in data 30 agosto 1996: Integrazione della
deliberazione della Giunta regionale n. 9802 del 26 novembre 1993,
recante il conferimento di incarico a Finaosta S.p.A. per la
realizzazione di una pépinière d'entreprises.
Presidente Ha chiesto la parola il Consigliere Collé.
Collé (PpVA) Abbiamo letto sulla delibera le motivazioni ed
abbiamo visto a cosa servono questi ulteriori 500 milioni; visto
che nel novembre '93, quando abbiamo approvato la prima delibera,
l'Assessore dichiarava: "La scelta di far costruire la struttura da
parte di Finaosta è legata a questioni di rapidità di esecuzione,
perché attraverso i Lavori pubblici abbiamo verificato che i tempi
sono più lunghi", volevo chiedere all'Assessore quanto ci vorrà
ancora e quali sono i tempi per far decollare questo progetto.
Presidente Ha chiesto la parola il Consigliere Tibaldi.
Tibaldi (Ind) Analogamente a quanto chiesto da Collé, mi sembra
che la delibera che oggi viene sottoposta alla ratifica del
Consiglio sia in notevole ritardo rispetto alla tabella di marcia
che si era prefissato l'Assessore nel momento in cui venne
approvata la delibera originaria, che porta la data del 26 novembre
1993, oggi si parla di struttura immobiliare ricettiva che dovrebbe
essere pronta per nuove imprese. Sarei grato all'Assessore se fosse
più dettagliato nella motivazione di quello che sarà l'ulteriore
esborso di mezzo miliardo a fronte dei 3,3 miliardi inizialmente
previsti, per "la fornitura degli arredi e attrezzature,
costruzione della cabina elettrica, esecuzione dei collaudi,
consulenze e progetti": suona un po' male questo ulteriore esborso
di 500 milioni per consulenze e progetti che normalmente sono
attività che precedono l'esecuzione di un lavoro.
Fornitura, ripeto, di arredi e attrezzature che vanno a favore
di chi? Di questa struttura immobiliare che dovrebbe ricevere e
ospitare nuove imprese. Volevo sapere se la Regione si fa carico
dell'acquisto di attrezzature e arredi per le imprese, per che tipo
di imprese, chi sono - se già c'è un elenco - i fruitori di questa
struttura che si attende ormai da tempo.
Presidente Qualcun altro chiede la parola? Se nessuno chiede la
parola, dichiaro chiusa la discussione generale.
Ha chiesto la parola l'Assessore all'industria, commercio e
artigianato, Mafrica.
Mafrica (GV-PDS-SV) I discorsi sono tutti collegati. C'è stato
un certo ritardo, anche se non straordinario, perché nel corso
dell'appalto c'è stato un ricorso da parte di un'impresa; la
consulenza si è resa necessaria per valutare dal punto di vista
tecnico se quel ricorso era fondato, se si poteva appaltare alla
ditta vincitrice o meno. Quel tipo di procedura ha comportato spese
e tempi non previsti.
Quanto agli arredi, la pépinière è costituita da 8 locali
destinati alle attività produttive e da 2 tipi di locali destinati
a servizi comuni, servizi che poi verranno forniti dal Centro di
Sviluppo. Qui gli arredi sono per i servizi comuni, non per le
imprese.
Il tipo di spesa è anche legato al fatto che abbiamo imposto a
Finaosta di rimanere nei limiti dello stanziamento che c'era stato
destinato dalla CEE; hanno fatto tutto il possibile per adattare il
progetto e per rimanere nelle spese, però è venuta fuori in seguito
la necessità della costruzione di una cabina elettrica perché non è
ancora disponibile la cabina elettrica relativa a tutta l'area.
Avendo poi il progetto dimensioni ridotte, in un secondo tempo si è
pensato all'utilizzazione dell'interrato per magazzini. Quindi
questa era una cosa non prevista all'inizio.
La procedura che si intende seguire è quella di fare un bando
pubblico, invitando le imprese che hanno determinate
caratteristiche ad insediarsi, per sviluppare prodotti nuovi per
imprese che vogliono iniziare un'attività che successivamente abbia
bisogno di una dislocazione in luogo diverso. Quindi la pépinière
funziona proprio da incubatoio per imprese all'inizio.
Spero di aver risposto in modo adeguato.
Si dà atto che, dalle ore 18,19, presiede il Presidente
Stévenin.
Presidente Ha chiesto la parola il Consigliere Tibaldi.
Tibaldi (Ind) Personalmente non sono soddisfatto della risposta
che ha dato l'Assessore, perché non è stata assolutamente esaustiva
intanto su quelli che sono stati gli impegni di questi 500 milioni;
il fatto che ci sia stato un ricorso da parte di un'impresa su
quelle che sono state le modalità di esecuzione di questa struttura
non ci dice a quanto è ammontata la consulenza. Poi in delibera non
si parla solo di consulenza, si parla anche di progetti; quindi la
fase progettuale ha comportato la costruzione di qualcosa: dei
magazzini, ci dice l'Assessore.
Gli arredi - si dice ancora - sono per i servizi erogati dal
Centro Sviluppo: allora, sul Centro Sviluppo penso e spero che, se
non questo Consiglio, almeno la IV Commissione quanto prima passi
al vaglio quella che è la funzione, il ruolo, ma soprattutto la
funzionalità di questo organismo che va avanti per conto suo e
abbiamo visto che con una recente delibera di Giunta sarà
beneficiato di un congruo indennizzo, da una parte, perché sembra
che non sia più in grado di far fronte alle funzioni per le quali
era stato previsto con le somme che erano state messe a
disposizione. Sarà tutto un ragionamento da fare in sede di
commissione, e successivamente in Consiglio, avendo anche qualche
dato in più rispetto a quelli che riusciamo normalmente a possedere
noi consiglieri sulla base delle delibere di Giunta.
Allora gli arredi, dice l'Assessore, servono per i servizi
erogati dal Centro Sviluppo; quindi, oltre a venirgli incontro da
un lato con questo esborso, la Regione gli prepara anche la
dotazione necessaria per poter operare nella pépinière
d'entreprises. Prima di tutto questa spesa era prevista nella
deliberazione iniziale nell'importo che era stato contabilizzato
nella delibera del 26 novembre 1993; poi, signori, se al Centro
Sviluppo diamo dei soldi da una parte, che dimostri una certa
autonomia e capacità di funzionamento con le risorse che la Regione
già gli dà da quella parte, non una continua alimentazione a
pioggia sotto tutti i versanti!
L'Assessore parla anche di richieste da parte di imprese: ci
sono o non ci sono, che tipo di richieste sono state avanzate dalle
imprese in merito a questa struttura immobiliare? Questo serve a
capire se questo servizio che la Regione mette a disposizione degli
operatori economici ha già avuto una risposta, intesa nel senso di
richieste da parte di qualcuno di poterne usufruire.
Sotto questo profilo l'Assessore è stato profondamente lacunoso,
per cui a meno che l'Assessore non intenda approfondire il tema, mi
asterrò.
Presidente Ha chiesto la parola l'Assessore all'industria,
commercio e artigianato, Mafrica.
Mafrica (GV-PDS-SV) Aggiungo solo che sono pervenute già alcune
richieste, ma si procederà ulteriormente ad un bando pubblico per
le imprese.
Presidente Pongo in votazione la ratifica della deliberazione in
oggetto:
Presenti: 30
Votanti e favorevoli: 24
Astenuti: 6 (Chiarello, Lanièce, Linty, Marguerettaz, Tibaldi e
Marco Viérin)
Il Consiglio approva
Oggetto n. 3734 in data 30 agosto 1996: Approvazione di una
seconda perizia di variante tecnica e suppletiva, e di nuovo prezzo
dei lavori di potenziamento dell'acquedotto comunale, nuova
adduzione da una sorgente nei pressi dell'alpe Praz-Oursy, in
Comune di Champdepraz (I lotto). Approvazione ed impegno di
spesa.
Presidente Ha chiesto la parola l'Assessore ai lavori pubblici,
Lavoyer.
Lavoyer (ADP-PRI-Ind) Solo per chiedere il rinvio della
discussione di questo oggetto, in attesa del visto preventivo da
parte della Commissione di Coordinamento.
Presidente Se il Consiglio è d'accordo, l'oggetto viene rinviato
al prossimo Consiglio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK