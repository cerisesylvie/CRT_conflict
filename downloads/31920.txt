Consiglio Regionale della Valle d'Aosta - Oggetto del Consiglio n. 789 del 7 ottobre 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Sport invernali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 789 del 7 ottobre 2009 - Resoconto
OGGETTO N. 789/XIII - Disegno di legge: "Modificazioni alla
legge regionale 31 dicembre 1999, n. 44 (Disciplina della
professione di maestro di sci e delle scuole di sci in Valle
d'Aosta. Abrogazione delle leggi regionali 1° dicembre 1986, n. 59,
6 settembre 1991, n. 58 e 16 dicembre 1992, n. 74)".
Articolo 1
(Modificazioni all'articolo 7bis)
1. Al comma 3 dell'articolo 7bis della legge regionale 31
dicembre 1999, n. 44 (Disciplina della professione di maestro di
sci e delle scuole di sci in Valle d'Aosta. Abrogazione delle leggi
regionali 1 dicembre 1986, n. 59, 6 settembre 1991, n. 58 e 16
dicembre 1992, n. 74), le parole: "da effettuarsi a cura della
Regione" sono sostituite dalle seguenti: "da parte della struttura
regionale competente".
2. Il comma 4 dell'articolo 7bis della l.r. 44/1999 è
sostituito dal seguente:
"4. Qualora dall'esito dell'accertamento, disposto ai sensi
del comma 3, risultino differenze sostanziali, consistenti nel
difetto di conoscenze essenziali funzionali alla salvaguardia della
sicurezza dei clienti, rispetto alla formazione prescritta ai sensi
della presente legge per l'esercizio in Valle d'Aosta della
professione di maestro di sci, la Regione, su proposta e con
l'ausilio tecnico dell'AVMS, dispone nei confronti del richiedente
l'applicazione di misure compensative o di sistemi di vigilanza.
All'applicazione delle misure compensative provvede l'AVMS, mentre
all'applicazione dei sistemi di vigilanza provvedono le Scuole di
sci autorizzate operanti nel comprensorio interessato
dall'esercizio temporaneo della professione.".
3. Dopo il comma 4 dell'articolo 7bis della l.r. 44/1999,
come sostituito dal comma 2, è inserito il seguente:
"4bis. Ai fini dell'applicazione dei commi 3 e 4, l'AVMS
redige e aggiorna annualmente la lista dei titoli ritenuti validi
per l'esercizio temporaneo della professione e la trasmette alla
struttura regionale competente entro il 31 agosto di ogni
anno.".
4. Il comma 5 dell'articolo 7bis della l.r. 44/1999 è
abrogato.
5. Al comma 6 dell'articolo 7bis della l.r. 44/1999, dopo le
parole: "di misure compensative" sono inserite le seguenti: "e dei
sistemi di vigilanza".
6. Dopo il comma 6 della l.r. 44/1999, come modificato dal
comma 5, è inserito il seguente:
"6bis. Il maestro di sci straniero già in possesso del
decreto di idoneità permanente rilasciato dall'Assessore regionale
competente in materia di turismo, può esercitare temporaneamente la
professione in Valle d'Aosta a condizione che:
a) permanga l'autorizzazione all'esercizio della professione
nello Stato di provenienza;
b) si sottoponga ad un aggiornamento professionale, secondo
le modalità stabilite con la deliberazione della Giunta regionale
di cui al comma 6;
c) sia in possesso di copertura assicurativa mediante polizza
di responsabilità civile verso i terzi derivante dallo svolgimento
dell'attività, valida sul territorio nazionale.".
7. Il comma 7 dell'articolo 7bis della l.r. 44/1999 è
abrogato.
Articolo 2
(Modificazioni all'articolo 8)
1. Dopo la lettera d) del comma 4 dell'articolo 8 della l.r.
44/1999, è inserita la seguente:
"dbis) una sezione relativa alla certificazione
Eurosécurité;".
2. Dopo la lettera dbis) del comma 4 dell'articolo 8 della
l.r. 44/1999, introdotta dal comma 1, è inserita la
seguente:
"dter) per le sole discipline alpine di cui all'articolo 3,
comma 1, lettera a), una sezione relativa alla certificazione
Eurotest;".
3. Il comma 5 dell'articolo 8 della l.r. 44/1999 è sostituito
dal seguente:
"5. Le prove di esame comprendenti la sezione tecnica,
didattica, teorico-culturale, linguistica e quella relativa alla
certificazione Eurosécurité sono superate qualora il candidato
raggiunga la sufficienza in ciascuna delle cinque sezioni.
L'Eurotest è superato con riferimento ai parametri determinati a
livello europeo per la sua valutazione.".
Articolo 3
(Inserimento dell'articolo 14bis)
1. Dopo l'articolo 14 della l.r. 44/1999, è inserito il
seguente:
"Articolo 14bis
(Divisa professionale)
1. I maestri di sci iscritti all'albo professionale regionale
devono adottare, nello svolgimento della loro attività, la divisa
professionale ufficiale individuata dall'AVMS.".
Articolo 4
(Modificazioni all'articolo 23)
1. Il comma 1 dell'articolo 23 della l.r. 44/1999 è
sostituito dal seguente:
"1. Le tariffe per le prestazioni professionali dei maestri
di sci e delle scuole di sci operanti in Valle d'Aosta sono
stabilite dall'AVMS e comunicate alla struttura regionale
competente che ne dispone la pubblicazione nel Bollettino ufficiale
della Regione.".
2. Il comma 2 dell'articolo 23 della l.r. 44/1999 è
abrogato.
Articolo 5
(Modificazioni all'articolo 24)
1. Al comma 2 dell'articolo 24 della l.r. 44/1999, le parole:
"segnala agli organi competenti eventuali casi di abusivismo
professionale, identificandone i responsabili" sono sostituite
dalle seguenti: "dispone l'applicazione delle sanzioni di cui
all'articolo 25 tramite redazione di verbali di contestazione, in
caso di esercizio abusivo della professione accertato o di mancato
rispetto delle disposizioni della presente legge".
Articolo 6
(Modificazioni all'articolo 25)
1. Alla lettera a) del comma 1 dell'articolo 25 della l.r.
44/1999, le parole: "di cui agli articoli 7 e 7bis, commi 3, 4 e 7"
sono sostituite dalle seguenti: "di cui agli articoli 7 e 7bis,
commi 3 e 4".
2. Le lettere b) e c) del comma 1 dell'articolo 25 della l.r.
44/1999 sono abrogate.
Articolo 7
(Modificazioni all'articolo 28)
1. Alla lettera a) del comma 1 dell'articolo 28 della l.r.
44/1999, le parole: "per l'approvazione" sono sostituite dalle
seguenti: "per la verifica".
2. Alla lettera c) del comma 1 dell'articolo 28 della l.r.
44/1999, dopo le parole: "per istruttori tecnici nazionali e/o
regionali nonché" sono inserite le seguenti: "delle sole spese di
iscrizione alla selezione e ai corsi".
Articolo 8
(Disposizioni transitorie)
1. In sede di prima applicazione della presente legge, l'AVMS
provvede agli adempimenti di cui al comma 4bis dell'articolo 7bis
della l.r. 44/1999, introdotto dall'articolo 1, comma 3, entro
trenta giorni dalla data di entrata in vigore della presente
legge.
Articolo 9
(Dichiarazione d'urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Président
- La parole au rapporteur, Conseiller
Bieler.
Bieler (UV)
- Grazie, Presidente. Le modificazioni che si
intendono apportare alla legge regionale 31 dicembre 1999, n. 44:
"Disciplina della professione di maestro di sci e delle scuole di
sci in Valle d'Aosta" riguardano in particolare lo svolgimento
della professione in Valle d'Aosta da parte di maestri di sci
stranieri per un periodo limitato e stabilito dalla legge: il
cosiddetto "esercizio temporaneo" per non più di quattro settimane
nel corso della medesima stagione invernale.
L'esigenza che si intende perseguire è quella di operare un
maggiore controllo sullo svolgimento dell'attività, facendo in modo
che la stessa si affianchi, correttamente disciplinata e in uno
spirito di assistenza e collaborazione, all'attività svolta dai
maestri di sci valdostani nell'ambito dei diversi comprensori
interessati, il tutto avendo quale elemento di riferimento
prioritario la sicurezza degli sciatori che frequentano le piste di
sci della Valle d'Aosta.
Le modificazioni prevedono, nel caso in cui la formazione di
tali maestri presenti delle differenze sostanziali, in particolare
rispetto alle conoscenze essenziali funzionali alla salvaguardia
della sicurezza dei clienti, la conferma dell'applicazione di
misure compensative in determinate condizioni, oppure - e questa è
la novità che viene introdotta - l'applicazione di sistemi di
vigilanza atti a salvaguardare la sicurezza dei clienti. Le misure
compensative consistono nella verifica di livelli di preparazione
tecnica, di conoscenza delle norme di sicurezza in montagna e di
conoscenza minima di almeno una delle lingue utilizzate in Valle
d'Aosta, mentre il sistema di vigilanza si realizzerà nel
sottoporre il maestro di sci straniero non in possesso nel proprio
Paese di appartenenza di un titolo di abilitazione di massimo
livello preliminarmente ad una formazione di base relativa ai
medesimi aspetti citati ed alla conoscenza del comprensorio in cui
intenderà operare e, successivamente, all'esercizio della
professione sotto la sorveglianza delle scuole di sci autorizzate
presenti nel comprensorio di riferimento. Le scuole di sci saranno
coinvolte nell'attività di formazione e sorveglianza, attività i
cui oneri saranno a carico dei maestri di sci stranieri che
intenderanno esercitare temporaneamente in Valle d'Aosta. Il
presente disegno di legge intende apportare poi ulteriori
modificazioni riguardanti in particolare le disposizioni
concernenti la formazione dei maestri di sci prevedendo
espressamente il conseguimento di certificazioni di sicurezza
aggiuntive cosiddette "Eurosécurité" e tecniche "Eurotest", già
inserite, di fatto, nel percorso abilitante dei maestri di sci
valdostani al fine di elevarne il livello di professionalità.
Sulla base di richieste formulate dall'Associazione maestri e in
considerazione del riscontro in termini di visibilità e immagine
ottenuto in questi anni, è scaturita poi l'esigenza di tutelare la
divisa professionale, prevedendone l'uso da parte dei maestri di
sci iscritti all'albo regionale durante lo svolgimento
dell'attività. Grazie.
Président
- La discussion générale est ouverte.
La parole au Vice-président Chatrian.
Chatrian (VdAV-R)
- Anche su questo provvedimento avevamo
già dato il nostro contributo positivo. Apprezziamo anche per tale
disegno di legge il percorso e la condivisione che parte
dall'associazionismo, dal basso soprattutto, chiarisce alcune
difficoltà. Condividiamo soprattutto i ruoli che sono stati dati
all'associazione per quanto riguarda la lista di titoli ritenuti
validi per l'esercizio temporaneo e soprattutto il ruolo che
avranno le scuole di sci sul territorio: di controllo da una parte,
di sorveglianza e soprattutto di formazione dall'altra, perché alla
base di questo provvedimento e alla base di tutte queste attività
di montagna riconosciute in quanto tali in questo nostro contesto
turistico di qualità, in questo momento di difficoltà e in questo
momento dove la competitività è ad altissimo livello, la qualità,
dicevo, dei clienti e di conseguenza della nostra Associazione
valdostana maestri di sci e della sicurezza dei clienti devono
essere sempre ai massimi livelli. Una tutela in più e un'iscrizione
nero su bianco in legge anche per quanto riguarda la tutela della
divisa professionale, che è un fiore all'occhiello a livello delle
nostre Alpi, perché le altre regioni e province non hanno questa
condivisione di divisa, che si esprime non in quanto divisa, ma è
legata soprattutto a riconoscere il maestro, a riconoscere quello
che è non solo il perno, ma che viene percepito come conoscitore
dei nostri
domaines skiables
, delle nostre montagne e delle
nostre località in Valle d'Aosta. Grazie.
Président
- Pas d'autres interventions? Je ferme la
discussion générale.
On passe à l'examen article par article sur ce projet de loi a
été déposé un amendement de la part de la IV
e
Commission.
Je soumets au vote l'article 1
er
:
Conseillers présents et votants: 29
Pour: 29
Le Conseil approuve à l'unanimité.
Président
- Je soumets au vote l'article 2:
Conseillers présents et votants: 29
Pour: 29
Le Conseil approuve à l'unanimité.
Président
- Il y a l'amendement n° 1 de la IV
e
Commission, qui récite:
Emendamento
Dopo l'articolo 2 è inserito il seguente:
"Articolo 2bis
(Modificazione all'articolo 11)
1. Alla lettera h) del comma 1 dell'articolo 11 della l.r.
44/1999 le parole: "del servizio d'igiene e sanità pubblica" sono
sostituite dalle seguenti: "della struttura sanitaria dell'Azienda
USL territorialmente competente".".
Conseillers présents et votants: 29
Pour: 29
Le Conseil approuve à l'unanimité.
Président
- Je soumets au vote l'article 3:
Conseillers présents et votants: 29
Pour: 29
Le Conseil approuve à l'unanimité.
Président
- Je soumets au vote l'article 4:
Conseillers présents et votants: 29
Pour: 29
Le Conseil approuve à l'unanimité.
Président
- Je soumets au vote l'article 5:
Conseillers présents et votants: 29
Pour: 29
Le Conseil approuve à l'unanimité.
Président
- Je soumets au vote l'article 6:
Conseillers présents et votants: 29
Pour: 29
Le Conseil approuve à l'unanimité.
Président
- Je soumets au vote l'article 7:
Conseillers présents et votants: 29
Pour: 29
Le Conseil approuve à l'unanimité.
Président
- Je soumets au vote l'article 8:
Conseillers présents et votants: 29
Pour: 29
Le Conseil approuve à l'unanimité.
Président
- Je soumets au vote l'article 9:
Conseillers présents et votants: 29
Pour: 29
Le Conseil approuve à l'unanimité.
Président
- Je soumets au vote la loi dans son
ensemble:
Conseillers présents et votants: 28
Pour: 28
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK