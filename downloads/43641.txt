Consiglio Regionale della Valle d'Aosta - Oggetto del Consiglio n. 862 del 22 settembre 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Igiene e sanità pubblica
ISTRUZIONE PUBBLICA
Istituzioni scolastiche
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 862 del 22 settembre 2021 - Resoconto
OGGETTO N. 862/XVI - Interrogazione: "Messa a disposizione di
test salivari per le scuole valdostane e per le categorie di
lavoratori sprovvisti di Green Pass".
Bertin (Presidente) -
L'interrogazione al punto n. 21
verrà discussa con l'interpellanza al punto n. 45, quindi passiamo
al punto all'ordine del giorno n. 22. Risponde l'assessore
Barmasse.
Barmasse (UV) -
Approfitto di questa interrogazione anche
per spiegare un po' l'utilizzo dei vari test salivari, molecolari,
eccetera, che può essere utile un po' a tutti.
Nelle premesse vi dico che la circolare del Ministero della
salute del maggio 2021 "Uso del "Test molecolare antigenico su
saliva a uso professionale per la diagnosi di infezione da
SARS-COV-2", in premessa conferma l'indicazione già contenuta nelle
circolari n. 705 dell'8 gennaio 2021 e n. 561 del 15 febbraio,
relativamente all'uso dei test antigenici e molecolari per la
rilevazione di SARS-COV-2. Viene, pertanto, ribadito quanto detto
sulle strategie di
testing
, ovvero l'indicazione per cui il
test molecolare rappresenta il
gold standard
internazionale
per la diagnosi del Covid-19, in termini di sensibilità e
specificità, seguito dai test antigienici rapidi che rilevano la
presenza di proteine virali, cioè gli antigeni.
Detto questo, la circolare del 14 maggio chiarisce che l'uso
della saliva, per la diagnosi di infezione da SARS-COV-2, può
essere considerato un'opzione per il rilevamento dell'infezione da
SARS-COV-2, qualora non sia possibile ottenere tamponi
oro-naso-faringei. In questi casi la saliva può essere utilizzata
come alternativa ai tamponi oro-naso-faringei per l'identificazione
di infezione da SARS-COV-2, preferibilmente entro i primi cinque
giorni dall'inizio dei sintomi. Inoltre, poiché il test su saliva
prevede un metodo di raccolta non invasivo, può essere considerata
un'opzione per il rilevamento delle infezioni da SARS-COV-2 in
questi casi, cioè in individui asintomatici sottoposti a screening
ripetuti per motivi professionali o di altro tipo per aumentare
l'accettabilità di test ripetuti, individui molto anziani o
disabili sottoposti a screening in caso di carenza di tamponi,
testing nei bambini. A questo proposito la circolare chiarisce che
i dati sull'uso della saliva in pazienti pediatrici sono limitati,
anche se, data la semplificazione della tecnica di prelievo, i test
salivari possono rappresentare uno strumento utile per il
monitoraggio e controllo dell'infezione da SARS-COV-2 in ambito
scolastico.
Alcuni studi pubblicati nel 2020 hanno rilevato sensibilità
comprese tra il 53 e il 73 percento. Un altro passaggio su cui la
circolare si sofferma è la corretta raccolta del campione salivare,
cruciale per la buona riuscita del test. Infatti, i campioni di
saliva possono essere eterogenei, cioè saliva orale e saliva
orofaringea posteriore, e le diverse tecniche e sede di raccolta
possono avere un impatto sulla sensibilità del metodo.
Alla domanda "se sia previsto l'acquisto di tamponi salivari",
rispondo che per quanto concerne l'acquisto di test salivari da
parte dell'azienda USL è stato fatto un ordine e la AUSL ha in casa
una prima
tranche
di cinquemila di questi test salivari
antigenici. Due, infatti, sono i tipi di test salivari: molecolari
e antigenici rapidi. L'antigenico può essere fatto anche in
farmacia, mentre il molecolare va effettuato in laboratorio.
"Se sia previsto che i tamponi salivari siano messi a
disposizione delle scuole di ogni ordine e grado per effettuare
campagne di screening come in altre Regioni italiane."
Per quelli acquisiti dalla AUSL, come è noto, si tratta di test
antigenici rapidi salivari, il cui risultato è apprezzabile in
pochi minuti dall'esecuzione del test e non richiede una analisi di
laboratorio. Tali test saranno utilizzati come primo
screening
in caso di positività per testare i contatti
stretti, in particolar modo nelle scuole, e forniti ai pediatri e
ai medici di medicina generale e alle strutture residenziali.
Cosa diversa è la campagna di screening impostata dal Ministero.
Questa sarà presente anche nella nostra regione: riguarderà alcune
scuole e alcuni ragazzi su numeri individuati dal Ministero su base
campionaria e volontaria. Lo scopo è quello di tracciare ogni
quindici giorni l'andamento epidemiologico del Covid nella fascia
di età scolare. In questo caso si usano però tamponi salivari
molecolari forniti dalla struttura commissariale per l'emergenza.
Essendo tamponi molecolari l'AUSL si occupa dell'esame del campione
presso il laboratorio di analisi e della fase di addestramento
iniziale del personale scolastico.
A proposito delle scuole posso dire che attualmente nella
commissione salute è stata fatta richiesta, affinché a livello
governativo venga presa una decisione comune per tutte le regioni
italiane su come comportarsi soprattutto per il problema scuole.
Noi, come Assessorato, stiamo scrivendo un protocollo che, se verrà
accettato e condiviso dall'unità di supporto, potrebbe essere un
protocollo che evita di mettere in quarantena le scuole. Faremmo
uno screening nelle classi con i test antigienici salivari e questo
per poter evitare la chiusura delle scuole nel caso ci sia magari
solamente un bambino che ha questo tipo di problema. Nella maggior
parte delle regioni italiane ancora adesso, come avete potuto anche
leggere sui giornali, anche in Lombardia, eccetera, sono state
messe in quarantena tutte le classi, attenendosi alle indicazioni
nazionali del Ministero, che vuol dire sette giorni di quarantena
per chi è vaccinato e dieci giorni per chi non è vaccinato, facendo
il tampone dopo dieci giorni o senza tampone dopo i quattordici
giorni.
Per quanto riguarda la terza domanda, cioè se sia stato previsto
di mettere a disposizione i tamponi salivari anche ad altre
categorie lavorative dove vi siano lavoratori che devono utilizzare
il
green pass
e non ne siano in possesso, come è noto il 18
settembre è diventata vigente la legge di conversione del decreto
legge 126, approvata il 16 settembre 2021, ma nella sintesi questa
legge, "...recante misure urgenti per fronteggiare l'emergenza
epidemiologica da Covid-19 e per l'esercizio in sicurezza delle
attività sociali ed economiche", che introduce la validità del test
molecolare di laboratorio su campione salivare per ottenere il
Green pass. Si precisa che il test antigenico rapido salivare non è
utilizzabile per ottenere il Green pass.
Presidente -
Per la replica il consigliere Manfrin.
Manfrin (LEGA VDA) -
Come è noto, e mi concentrerò molto
su questo argomento, tra qualche settimana arriverà l'obbligo di
esibizione del
green pass
per accedere a diversi luoghi
pubblici e ovviamente a molti luoghi di lavoro.
La legge attualmente prevede, come lei sa, che l'accesso nelle
zone in cui è obbligatorio il green pass sia garantito ai soggetti
che hanno aderito a una delle tre tipologie di prevenzione o
certificazione, ovvero chi si è vaccinato, chi ha un certificato di
guarigione, oppure chi ha un tampone negativo. Mi pare, però, che
per quanto riguarda quello che lei ha appena detto, so che
effettivamente il tampone antigenico quello rapido non è
riconosciuto, ma credo che il tampone salivare molecolare invece
quello potrebbe essere riconosciuto: non so se lo è già stato,
oppure è oggetto di un intervento parlamentare, comunque questo lo
approfondiremo. In ogni caso quello che ci teniamo a evidenziare e
su cui mettere alla nostra attenzione è che, come abbiamo potuto
vedere, i primi giorni di scuola di certo non hanno brillato per la
loro efficacia rispetto alla prevenzione del contagio: lo abbiamo
visto qui in Valle, dove abbiamo già due scuole che sono in
quarantena a soli cinque giorni dall'apertura. Peraltro, le stesse
criticità sono state rilevate in tutto il Paese, ad esempio ci sono
cinquanta classi in quarantena a Roma, trentacinque in quarantena a
Bolzano e Milano.
Abbiamo apprezzato, bisogna dire, le parole dell'assessore
Caveri che ha evocato i tamponi salivari per ridurre al minimo
l'impatto sulla didattica a fronte dei casi positivi, ma riteniamo
che sia opportuno fare una riflessione più ampia. Infatti, di qui a
poco, stante appunto l'assenza di obbligo vaccinale, numerose
categorie di lavoratori dovranno uniformarsi e dotarsi di green
pass o di tamponi negativi, ma già a oggi la situazione è critica;
quindi, qui le preannuncio che si creeranno sicuramente delle
difficoltà.
Abbiamo voluto fare qualche verifica. Per esempio, c'è una
farmacia di Aosta che a oggi, nonostante le indicazioni che
arrivano dal Mistero, continua a fare i tamponi a 20 euro e a
fronte della domanda "ma guardate che il prezzo imposto è 15 euro",
la risposta è stata: "Ah, se saremo obbligati a fare 15 euro, non
faremo più tamponi, perché noi non ci stiamo dentro con i costi".
Altre farmacie della
plaine
di Aosta hanno già i tamponi
prenotati per le due settimane successive rispetto all'entrata in
vigore del green pass e come sapete evidentemente si creerà un
collo di bottiglia, perché ci saranno numerosi lavoratori - decine,
centinaia, migliaia di lavoratori, tra cui lavoratori della
Regione, lavoratori del settore privato - che quando entrerà in
vigore l'obbligo del
green pass
vorranno diligentemente
uniformarsi alla legge, quindi fare un tampone, ma non avranno la
possibilità di farlo. E siccome la legge concede le possibilità di
aderire a una delle tre possibilità, evidentemente questa scelta,
quindi la possibilità di fare i tamponi, dovrà essere loro
garantita.
A questo punto è evidente che una soluzione va trovata e va
trovata in fretta perché la paralisi delle attività economiche e
sociali è dietro l'angolo e le settimane che rimangono sono poche.
Io credo che sarà difficile far fronte al numero di tamponi già
richiesti, soprattutto anche, per esempio, a livello orario:
immaginiamo i lavoratori che devono entrare alle ore 08:00 del
mattino, e sapete bene che le farmacie non sono aperte alle ore
08:00 del mattino il lunedì, e quindi dovranno fare un tampone
magari la domenica - non credo - però questo tampone potrebbe
valergli 48 ore; quindi avremo migliaia di persone che devono
sottoporsi ogni 48 ore a questo tampone e questo tampone non si
potrà fare.
Non consideriamo un'altra cosa, anche questo glielo preannuncio.
Il Covid viene classificato come infortunio da parte dell'INAIL,
questo significa che anche i possessori di green pass, i lavoratori
che chiaramente non hanno il green pass e si sottopongono al
tampone, potrebbero richiedere - è già stato fatto in alcune parti
e quando entrerà in vigore il green pass potrebbe essere fatto
ancora - che tutti i lavoratori della stessa struttura debbano
essere sottoposti a tampone, nonostante possiedano il green pass
per entrare, per una maggiore sicurezza, perché chiaramente il
datore di lavoro dovrà risarcire le persone che dovessero essere
contagiate, quindi avere dei danni dal Covid, in caso appunto non
avessero garantito queste condizioni di sicurezza. Se questo si
dovesse concretizzare, le percentuali e le migliaia di persone che
sono state preconizzate aumenteranno esponenzialmente.
Questo è il momento per aderire e trovare soluzioni per poter
fornire tamponi - chiaramente, noi auspichiamo anche gratuiti o a
prezzo calmierato per coloro che non se li possono permettere; sono
tanti lavoratori che non se li possono permettere - perché
riteniamo che, se vogliamo effettivamente adempiere a quelli che
sono gli obblighi di legge su cui la Lega - e non è un mistero - ha
espresso numerose riserve, ma si è adeguata per questioni che ben
conosciamo e che abbiamo avuto modo di spiegare, se vogliamo
appunto garantire il rispetto di quella legge, allora bisogna
garantire a tutti i lavoratori la possibilità di aderire a quel
tipo di obblighi. Quindi assessore fin da ora, e non potrà dire di
non essere stato avvisato, noi la informiamo che questa è la
situazione attualmente. Ci auguriamo che il Governo se ne faccia
carico.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK