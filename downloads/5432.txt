Consiglio Regionale della Valle d'Aosta - Oggetto del Consiglio n. 324 del 10 maggio 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 324 del 10 maggio 1983 - Resoconto
OGGETTO N. 324/VII - DISEGNO DI LEGGE CONCERNENTE: "AUMENTO
DELLA SPESA PER L'APPLICAZIONE DELLA LEGGE REGIONALE 24.10.1973 N.
34, RECANTE PROVVIDENZE A FAVORE DI COOPERATIVE AGRICOLE E DI
ASSOCIAZIONI DI PRODUTTORI AGRICOLI".
PRESIDENTE:
La parola all'Assessore all'Agricoltura e
Foreste Marcoz, ne ha facoltà.
MARCOZ - (U.V.):
Al momento dell'approvazione del
bilancio regionale avevo detto che per quanto riguarda la legge 34
erano insufficienti i fondi per i contributi in conto capitale,
mentre per quel che riguarda gli interventi diretti della Regione i
fondi erano più che sufficienti, per i contributi invece
l'Assessorato richiedeva altri 100 milioni, attraverso questo
disegno di legge che è sottoposto all'approvazione del Consiglio
Regionale. 100 milioni che saranno così suddivisi: per la
sistemazione dei magazzini della Fontina; per quello della COFRUITS
di St. Pierre; per il completamento del caseificio di Morgex; per
il fabbricato della Cooperativa per il "VIN DE L'ENFER" e per
alcune spese varie per i caseifici esistenti in Valle d'Aosta.
Quindi chiedo al Consiglio Regionale di approvare il
rifinanziamento di 100 milioni per quanto riguarda la legge 34.
PRESIDENTE:
E' aperta la discussione. Nessuno chiede la
parola?
Passiamo all'esame dell'articolato. Do lettura dell'art. 1:
ART. 1
E' autorizzata la maggiore spesa di lire 100.000.000
limitatamente all'anno 1983 per la concessione di contributi in
conto capitale in applicazione delle norme previste agli artt. 5 e
8 della legge regionale 24.10.1973, n. 34 recante provvidenze a
favore di Cooperative agricole e di Associazioni di produttori
agricoli.
PRESIDENTE:
Metto in approvazione l'articolo 1.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE
: Do lettura dell'art. 2:
ART. 2
L'onere derivante dall'applicazione della presente legge per
l'anno finanziario 1983 graverà sul capitolo 35705 della Parte
Spesa del Bilancio di previsione della Regione per l'esercizio
finanziario 1983, a tal fine lo stanziamento del capitolo è
aumentato di lire100.000.000.
Alla copertura dell'onere si provvede: mediante riduzione di
lire 100 milioni dallo stanziamento iscritto al capitolo 50050 del
bilancio di previsione della Regione per l'esercizio 1983 di
funzioni normali) spese di investimento; - Settore 2 - Sviluppo
economico della Parte Spesa del Bilancio di previsione della
Regione per l'anno 1983.
PRESIDENTE:
Metto in approvazione l'articolo 2.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Do lettura dell'art. 3:
ART. 3
Al bilancio di previsione della Regione per l'esercizio 1983
sono apportate le seguenti variazioni:
Parte Spesa
Variazione in diminuzione:
Cap. 50050 - Fondo globale per il finanziamento di spese per
l'adempimento di funzioni normali (spese di investimento)
L. 100. 000. 000
Variazioni in aumento:
Settore 2.2.2. - Sviluppo economico - Programma 2.2.2.08 -
Interventi a favore della cooperazione
Cap. 35705 - Contributi in conto capitale concessi a
cooperative agricole ed associazioni di produttori agricoli L.R.
24.10.1973, n. 34, artt. 5 e 8
L.R. L. 100.000.000
La presente legge sarà pubblicata nel Bollettino Ufficiale
della Regione.
E' fatto obbligo a chiunque spetti di osservarla e di farla
osservare come legge della Valle d'Aosta.
PRESIDENTE:
Metto in approvazione l'articolo 3.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
La parola al Consigliere Mafrica per
dichiarazione di voto.
MAFRICA - (P.C.I.):
Il gruppo comunista è favorevole a
questo disegno di legge, come già si era espresso in
Commissione.
PRESIDENTE:
Si passa alla votazione segreta sul complesso
della legge.
ESITO DELLA VOTAZIONE SEGRETA
Presenti e votanti: 28
Favorevoli: 26
Contrari: 2
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK