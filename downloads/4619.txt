Consiglio Regionale della Valle d'Aosta - Oggetto del Consiglio n. 317 del 10 giugno 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 317 del 10 giugno 1982 - Resoconto
OGGETTO N. 317/VII - RATIFICA DI DELIBERAZIONI ADOTTATE DALLA
GIUNTA REGIONALE IN VIA D'URGENZA.
Oggetto n. 1716 in data 7 aprile 1982:
Adesione
della Regione alla Comunità dei Cantoni e delle Regioni delle Alpi
Occidentali.- Approvazione del protocollo d'intesa.
PRESIDENTE:
Ha chiesto di illustrare il Presidente della
Giunta, ne ha facoltà.
ANDRIONE - (U.V.):
Semplicemente per dire che l'art. 6
prevede tre rappresentanti; quando ci sarà una di queste riunioni,
io inviterei un rappresentante di maggioranza e uno di minoranza;
evidentemente sarei presente io. Chiederei alla minoranza, in via
informale, di proporre un nome.
L'altra cosa è che speriamo che vi sia in funzione la
décentralisation che è in atto in Francia, perché non ci sembra
ragionevole avere delle metropoli come Lione e Marsiglia nel
Comitato delle Regioni alpine, perché evidentemente quelli tirano
la coperta dalla loro parte.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
L'iniziativa di un'intesa fra le
Regioni alpine delle Alpi Occidentali ci sembra una cosa
interessante, ma ci piacerebbe capire un po' di più le possibilità
effettive e le finalità di questo tipo di collegamento, perché
ricordo che nel corso della discussione delle norme di attuazione
dello Statuto, erano state prospettate delle difficoltà per la
Regione rispetto a collegamenti con altri paesi e situazioni che
potevano interferire con i problemi internazionali. Quindi vorrei
sapere i limiti e le finalità concrete; credo che il Presidente
della Giunta abbia già risposto ad una domanda che era quella di
come il Consiglio regionale veniva coinvolto in questi rapporti che
rimangono a livello di esecutivo per quanto c'è nel protocollo
d'intesa.
PRESIDENTE:
Ha chiesto di parlare il Presidente della
Giunta, ne ha facoltà.
ANDRIONE - (U.V.):
Noi preferiamo che sia a livello di
Consiglio, ma non è una questione che termina qui. Com'è scritto,
il Piemonte, che ha preso l'iniziativa di riconvocare le altre
Regioni, ha chiesto il "previo assenso" a norma di legge. già
esiste una comunità del genere per le Alpi Orientali, gli scopi
sono quelli di valorizzare le risorse sociali economiche di queste
Regioni, è per quello che - ho saltato troppo quando ho fatto
quella brevissima illustrazione - il Vallese, il Cantone di Vaud,
Ginevra, la Savoia, il Dauphiné e perlomeno il Piemonte e la
Liguria hanno effettivamente una grossa parte di montagne, e poi
c'è Rhêne-Alpes che è decisamente un po' grosso perché si arriva a
St. Etienne, a Lyon; comunque questa dovrebbe essere un'iniziativa
per questioni idrogeologiche ed altre concernenti tutte le
possibilità dell'arco alpino, dalla fine delle Pennine alle
Marittime.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
Oggetto n. 2027 in data 29 aprile 1982:
Concessione di contributo al Consorzio di M.F. "Enfer", con sede
in Comune di Arvier, nelle spese di gestione della propria attività
nell'anno 1980 - Approvazione e liquidazione di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
PRESIDENTE:
Sulla delibera n. 2039 ha chiesto di parlare
l'Assessore Maria Ida Viglino, ne ha facoltà.
MARIA IDA VIGLINO - (U.V.):
Chiedo di ritirare questa
delibera perché c'è stato un errore materiale in quanto gli accordi
erano di portare al 75% e non al 70%, com'è stato indicato. Chiedo
scusa per questo errore e ritiro la delibera per poterne
ripresentare un'altra che rispetti gli accordi intervenuti.
Oggetto n. 2118 in data 29 aprile 1982:
Esecuzione in economia diretta di lavori di somma urgenza
relativi alla sistemazione del movimento franoso in località
Fiernaz, del Comune di Antey-Saint-André - Approvazione ed impegno
di spesa.
PRESIDENTE:
Ha chiesto di parlare il Consigliere
Carlassare, ne ha facoltà.
CARLASSARE - (Dem. Prol. - Nuova Sin. ):
Vorrei una
delucidazione sull'attuale situazione, cioè se la frana è stata
bloccata e che garanzie ci sono perché non si sviluppi
ulteriormente in modo da non rappresentare un potenziale pericolo
per gli utenti.
PRESIDENTE:
Ha chiesto di parlare l'Assessore ai Lavori
Pubblici Borbey, ne ha facoltà.
BORBEY - (D.C.):
Salvo fatti eccezionali, la frana è
sotto controllo; tutta la roccia a monte, che era in movimento, è
stata rimossa e ultimamente abbiamo fatto cadere due massi che
erano ancora in bilico, anche se la situazione non è di sicurezza
totale, ma i valli che abbiamo scavato, dovrebbero proteggere
senz'altro l'abitato e la strada. Noi abbiamo eseguito una parte
per ca. 400 mt. di lunghezza, in corrispondenza dell'abitato,
l'A.N. A.S. sta operando invece per l'altro tratto per ca. 350 mt.,
con la spesa di 350 milioni.
Recentemente con le ultime piogge e gli ultimi temporali, la
nostra preoccupazione maggiore era di far scendere a valle una
enorme quantità di limo, che si è fermato al primo vallo;
certamente nei tempi futuri dovremo ripulire questi valli del
materiale accumulatosi. Nonostante tutto i valli danno una
sicurezza se non totale almeno notevole al villaggio di Fiernaz,
questo è stato ammesso dal Sindaco dagli abitanti.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
Oggetto n. 2134 in data 29 aprile 1982:
Incarico al Prof. Bernard Janin, Direttore dell'Institut de
Géographie alpine di Grenoble, dello studio e della predisposizione
di un piano socio-economico-territoriale sul Parco Nazionale del
Gran Paradiso - Approvazione, finanziamento ed impegno di
spesa.
PRESIDENTE:
Ha chiesto di illustrare il Presidente della
Giunta, ne ha facoltà.
ANDRIONE - (U.V.):
Credo che la delibera precisi già
abbastanza bene di cosa si tratta. Di fronte a una serie di
polemiche ingiustificate, sovente dovute a disinformazione totale,
di fronte al fatto che il Parco del Gran Paradiso da 60 anni a
questa parte, salvo due piccole pubblicazioni del Prof. Videsot,
non ha fatto niente in materia scientifica, le Regioni Valle
d'Aosta e Piemonte, d'intesa con l'Ente Parco, attuano questo
studio che sarà pronto per l'inverno, dove saranno stabiliti
chiaramente, e non sulla base di affermazioni che chiunque può fare
perché basta svegliarsi al mattino in una grande città per
diventare ecologo per volontà divina, i quadri di riferimento e
tutte le situazioni esistenti nel Parco. Speriamo che attraverso
questo studio, che verrà inviato come omaggio a Fulco Pratesi,
certe polemiche possano cessare e si possa arrivare ad una
soluzione dell'annoso problema del Parco del Gran Paradiso.
PRESIDENTE:
Ha chiesto di parlare il Consigliere Minuzzo,
ne ha facoltà.
MINUZZO - (P.S.D.I.):
Prima di tutto vorrei fare
un'osservazione, che vuol essere anche una richiesta di
chiarimento; nella relazione alla delibera è scritto che il Prof.
Janin aveva fatto un preventivo di 130 milioni, nella delibera di
Giunta sono previsti 75 milioni; \le spese vengono divise in parti
uguali fra Regione Piemonte e Regione Valle d'Aosta, ciascuna delle
quali si impegna per 75 milioni, l'importo sale a 150.000.000.
Chiedo la giustificazione di questi 20 milioni in più che vengono
dati al Prof. Janin, visto che era stato così onesto da chiederne
solo 130.
Detto questo, mi sembra che sia una spesa eccessiva quella che
si vuol affrontare, innanzitutto per la brevità dell'impegno del
Prof. Janin e della sue équipe per produrre questi elaborati, ed
ancora di più per le dichiarazioni fatte dal Presidente della
Giunta nell'illustrare questa delibera, con cui si precisa che il
compito del Prof. Janin è quello di fare una ricerca, anche
bibliografica, per sapere con precisione qual è la situazione del
Parco del Gran Paradiso e predisporre di conseguenza un piano
socio-economico-territoriale, richiamandosi a quelli
precedentemente fatti per la Regione Valle d'Aosta che poi
regolarmente sono stati disattesi e inattuati. Ritengo quindi che
questa delibera di Giunta abbia poco senso e francamente non riesco
a capire le motivazioni di questo incarico, in quanto che, alla
fine, avremo solo montagne di carta da leggere, avendo constatato
più volte che questa Giunta è poco propensa ad attuare quanto gli
esperti suggeriscono di fare.
PRESIDENTE:
Ha chiesto di parlare il Consigliere Tonino,
ne ha facoltà.
TONINO - (P.C.I.):
Direi (fatto salvo l'augurio che non
sia un mare di carta inutile): "finalmente c'è questo quadro di
riferimento", perché l'esigenza di averne uno scientificamente
valido, che definisca gli obiettivi e la funzione, il rapporto con
il Parco, la natura e la popolazione, era sentita. Ho visto con
piacere anche il riferimento alle zone limitrofe, per non intendere
il Parco come un'oasi chiusa.
Vedo però nella relazione che si parla di ricerche nel contesto
economico-territoriale, e di ricerche che riguardano da un lato le
risorse e l'ambiente, dall'altro la domanda ed i fornitori. Ritengo
che questi ultimi due aspetti siano poi fondamentali per dare
pratica attuazione anche all'indagine di carattere più sociologico
e territoriale, e mi spiego meglio con un esempio: se lo studio si
ferma solo ad un'analisi degli effetti che ha avuto sull'economia e
sulla composizione sociale della popolazione residente o limitrofa,
è uno studio monco, perché quello che serve subito dopo è un
aggancio con quelli che sono i flussi di visitatori, di fruitori
del parco e conseguentemente a questo flusso, quali sono le
modificazioni della struttura economica, territoriale del Parco
necessarie perché ci sia un elevamento delle condizioni economiche
e sociali di quella popolazione.
Questa era solo una domanda, visto che la Giunta regionale ha
ottenuto giustamente questi risultati con l'Ente Parco e con la
Regione Piemonte, per conoscere se le altre ricerche verranno fatte
ed in quali tempi, e per capire quand'è che avremo il quadro
complessivo per riferimento.
PRESIDENTE:
Ha chiesto di parlare il Consigliere Nebbia,
ne ha facoltà.
NEBBIA - (P.S.I.):
Vorrei felicitarmi con la Giunta che
ha trovato una soluzione che ritengo notevolmente adatta alla
situazione. Un po' perché ci si è trovati concordi sulla scelta -
concordia che prima non c'è mai stata - un po' per la scelta in se
stessa, perché una personalità come il Prof. Janin e la sua équipe
si trova al di fuori della mischia ed ha un'autorità culturale
notevole, che può determinare delle scelte chiare e definitive. Non
ho nessun dubbio sulla capacità di questa équipe, posso
testimoniare che quando dodici anni fa è stata incaricata per
condurre gli studi necessari alla programmazione regionale, ha
avuto un tempo brevissimo - circa due mesi - per realizzare tutto
il lavoro e qualche mese in più per fornire la documentazione.
Quindi ritengo che la scelta sia ottima, anche perché il Prof.
Janin conosce a fondo, forse più di tutti noi, la realtà della
Valle d'Aosta e certamente opererà su basi scientifiche, ma anche
nell'interesse della Regione.
PRESIDENTE:
Ha chiesto di parlare il Presidente della
Giunta, ne ha facoltà.
ANDRIONE - (U.V.):
Rispondo alla prima domanda del
Consigliere Minuzzo è detto 75 milioni per l'espletamento
dell'incarico, previa ritenuta d'acconto. La spiegazione della
differenza di importo è questa.
Per quanto riguarda gli altri interventi, devo ringraziare
ambedue i Consiglieri che hanno parlato. Questo è uno degli
aspetti, forse il più importante, di una serie di indagini e di
studi che vengono fatti nell'ambito del Parco del Gran Paradiso,
sui due versanti ed insieme. E' stata creata una Commissione
specifica urbanistica, con gli Architetti Gambino e Bellone. Si
sono dette delle sciocchezze enormi e l'architetto Soccolo, per la
parte forestale, è in grado di dimostrarlo: non si può pensare di
avere qui una riserva integrale tipo il Parco dello Yellowstone,
quando è 2000 anni almeno che si tagliano le piante. La nostra
discussione va verso una serie di persone che sono totalmente
disinformate.
Quando si è parlato qualche anno fa di rifare le strade di
caccia reali, ci sono stati degli articoli entusiastici sui
giornali. C'è una polemica assolutamente infondata sul fatto che la
Regione è d'accordo con i Comuni e con il Parco per ampliare tre
curve della strada che da Vers le Bois va a Vieille. Al solito sono
polemiche sui giornali, perché evidentemente non si vuol capire
qual è la vera realtà del Parco. Questi studi, integrantesi gli uni
con gli altri - e credo in questo modo di rispondere alla domanda
giustissima posta dal Consigliere Tonino - porteranno ad una
fotografia totale del Parco e daranno una risposta valida,
scientificamente fondata. Speriamo attraverso questi studi di
arrivare come Regione a riavere un'utilizzazione del Parco conforme
a quelli che sono i suoi scopi.
PRESIDENTE:
Metto in approvazione la ratifica della
deliberazione in oggetto.
VOTAZIONE PER SCRUTINIO SEGRETO
ESITO DELLA VOTAZIONE
Presenti: 24
Votanti: 23
Astenuti: 1 (Minuzzo)
Favorevoli: 22
Contrari:1
Il Consiglio approva
Oggetto n. 2135 in data 29 aprile 1982:
Inserimento di una norma aggiuntiva nel regolamento per
l'associazione di cui all'art. 30 ed allegato b), art. 2,
dell'Accordo Collettivo nazionale per la regolamentazione dei
rapporti con i medici di medicina generale, reso esecutivo con
D.P.R. 13.8.1981.
PRESIDENTE:
Ha chiesto di parlare il Consigliere
Carlassare, ne ha facoltà.
CARLASSARE - (Dem. Prol. - Nuova Sin. ):
Chiedo che
questa delibera sia discussa con la mozione successiva, in quanto
tratta dello stesso argomento.
PRESIDENTE:
Consigliere Carlassare, non è possibile
quanto lei chiede, in quanto si tratta di ratifiche. Il Consiglio è
chiamata a pronunciarsi e non è previsto l'abbinamento con la
discussione della mozione. Questo vale solo per interpellanze e
mozioni che sono di iniziativa consiliare una legge potrebbe essere
eventualmente abbinata ad una mozione, ma la ratifica è un atto che
il Consiglio deve nei confronti della Giunta nella sua prima
adunanza, quindi a costo di essere ripetitivi, e di rifare la
discussione al momento della mozione, mi trovo costretto a dire che
la discussione deve avvenire adesso, per quanto concerne questo
argomento.
Ha chiesto di parlare il Consigliere Carlassare, ne ha
facoltà.
CARLASSARE - (Dem. Prol. - Nuova Sin. ):
Ritengo che
questa delibera debba essere bocciata dal Consiglio in quanto - a
parte che si tratta più o meno della stessa frase che era stata
bocciata a suo tempo dalla Commissione di Coordinamento e che era
l'unica modifica apportata rispetto ad una normativa nazionale da
parte dell'Assessore - anche se possono insorgere effettivamente
problemi come quelli che in qualche misura si vogliono superare con
questa modifica della legge regionale, così com'è può dare adito a
delle soluzioni che non rispettano l'effettiva realtà e danno
troppa discrezionalità al medico che deve associarsi per non
alienare i propri mutuati.
Riprenderemo meglio l'argomento con la mozione che andremo a
discutere verso la fine di questa seduta consiliare, ma ritengo che
se la realtà ci impone di dover adottare una soluzione di questo
genere, è necessario perlomeno formulare una graduatoria con
punteggio, che delinei caratteristiche ben precise, in modo che il
medico che si vuole associare, sia costretto non a fare una scelta
solo di simpatia o di convenienza personale, ma debba
necessariamente sottostare ad una norma che viene fissata. Per cui
al limite bisognerebbe arrivare alla formulazione di una
graduatoria con dei punteggi da stabilirsi, in modo che nel caso
non sia possibile la soluzione di associazione con i medici
convenzionati e iscritti nell'elenco, ma l'associazione avvenga con
i medici inclusi nella graduatoria, previa formulazione di un
punteggio, cosicché chi vuole associarsi deve tenere conto di
questa normativa data da questo Consiglio, anziché basarsi su una
scelta individuale.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Dispiace che ci sia scarsa attenzione
del Consiglio ad un problema di questa importanza, che riguarda una
situazione che interessa tutti gli abitanti della Valle d'Aosta, e
che può creare o meno una soluzione ai problemi della salute dei
cittadini.
L'accordo collettivo nazionale dei medici del 13.8.1981, che è
diventato norma di legge con D.P.R. per mettere fine alla
situazione incresciosa secondo cui un medico poteva avere un numero
qualsivoglia di mutuati, aveva stabilito delle misure entro cui i
medici convenzionati dovevano rientrare. Per i nuovi medici, in
poche parole, era stato fissato il numero massimo di 1500 assistiti
per medici che già avevano rapporti di questo tipo, era stato
fissato il numero di 1800 assistiti; per medici ospedalieri, il
numero di 500 assistiti. Ci sono poi delle ulteriori piccole
limitazioni, nel caso che il medico abbia altrui incarichi, sia per
esempio medico condotto.
Dicevo che la questione è importante, perché si è già verificato
il caso di medici sovraccarichi di lavoro con troppi assistiti che
non riescono ad assolvere nel modo dovuto ai loro compiti, che non
riescono ad intervenire quando vengono chiamati e quindi danno
prestazioni che non possono essere ritenute valide. Allora
l'accordo collettivo nazionale dei medici ha fissato un tetto, che
è di 1500 assistiti. Il medico che ne ha di più, avrebbe dovuto
cominciare entro il 1° marzo di questo anno a diminuire il numero
attraverso due meccanismi: uno, ricusando il numero degli assistiti
in eccesso; secondo, associandosi con un altro medico che avesse un
numero di assistiti inferiore al livello stabilito. Le norme
dell'associazione sono stabilite sempre in quel contratto
nazionale, nell'allegato b), dove è scritto che il medico non può
associarsi con un medico qualunque, ma deve associarsi con un
medico che è già negli elenchi dei medici convenzionati.
Noi, come Valle d'Aosta, in questo campo siamo gravemente in
ritardo per responsabilità che devono essere fatte risalire alla
Giunta regionale, in quanto questa nel mese di novembre ha
formulato una graduatoria basata non sull'ultimo accordo collettivo
nazionale dei medici, ma sull'accordo precedente. Questa
graduatoria è stata poi ritirata dalla stessa Giunta, ci sono
voluti dei mesi per cui tutto il meccanismo si trova oggi in
ritardo, e di conseguenza l'associazione stessa con i medici degli
elenchi ha trovato difficoltà.
Nel mese di marzo l'Assessore aveva proposto il regolamento per
l'associazione, secondo il quale il medico che ha più assistiti del
fissato, può associarsi con un altro medico, ed aveva fatto
inserire in quel regolamento un comma aggiuntivo che permetteva,
nel caso in cui fossero state esaurite le possibili associazioni
con i medici già presenti nell'elenco, di scendere alla
graduatoria. In pratica, non tutti i medici che fanno domanda per
avere degli assistiti, possono entrare negli elenchi, ve n'entrano
solo alcuni, che sono poi i primi in graduatoria: in sostanza in
base al numero di scelte disponibili.
Con questo comma aggiuntivo al regolamento, l'Assessore
proponeva che una volta esauriti i nominativi degli elenchi, si
potesse procedere all'associazione con un nome qualunque della
graduatoria. Cos'è che non va in questo modo di procedere? Non
funziona il principio del rispetto di una certa graduatoria, perché
se una volta esauriti i medici degli elenchi, ci si può associare
con l'ultimo in graduatoria, si può scavalcare per così dire tutti
coloro che lo precedono. Questa norma comunque è stata ritenuta, in
una prima istanza, illegittima dalla Commissione di Coordinamento
che ha vistato il regolamento, e che ha quindi stralciato quella
norma. Non riesco a capire il comportamento della Commissione di
Coordinamento, la quale a distanza di pochi mesi, dopo aver
dichiarato che la norma era illegittima perché in contrasto con le
disposizioni nazionali, riapprova senza osservazioni una delibera
di Giunta che ripropone sic et simpliciter le stesse cose, che in
un primo tempo la Commissione aveva stralciato.
Abbiamo discusso brevemente della questione del personale, per
la quale il Presidente della Commissione di Coordinamento si era
espresso dando due interpretazioni, che noi non condividiamo, sulla
potestà legislative della Regione. Dobbiamo anche essere coerenti,
non possiamo dire che la Commissione di Coordinamento fa bene
quando riapprova norme che ha ritenuto illegittime, che però a noi
fa comodo vengano approvate. Credo che sarebbe stata più coerente
la Commissione di Coordinamento, che si era pronunciata due mesi
prima in un certo modo, se avesse riconfermato il suo precedente
giudizio.
Ma non credo che per il fatto che la delibera è passata al visto
della Commissione di Coordinamento, questo significhi che questa
delibera oggi sia legittima dal punto di vista formale. Penso che
se ci saranno, come è anche possibile, dei ricorsi al T.A.R., i
motivi che hanno fatto stralciare il comma la volta precedente,
potranno portare all'annullamento di questa delibera. Devo anzi
dire a questo proposito, che mentre la volta scorsa l'Assessore era
venuto in Consiglio con il regolamento, questa volta ha preferito
venire con una delibera di Giunta, di fronte alla quale le forze
della maggioranza si trovano più in difficoltà perché è una
ratifica e non è facile modificarla, lo abbiamo già visto altre
volte con le delibere di Giunta. Quindi sarebbe stata più giusta
una ridiscussione del problema se si fosse ripresentata una norma
integrativa al regolamento in Consiglio, e non una delibera di
Giunta, che sposta un po' le cose in modo che siano decise.
Ma entrando nel merito della questione, credo che il Consiglio
regionale debba comportarsi secondo coerenza, quindi non ratificare
questa delibera, e trovare invece una soluzione concreta a questo
problema.
La soluzione concreta quale può essere? L'Assessore dice che si
potranno presentare dei casi in alcune zone in cui gli elenchi dei
medici non saranno sufficienti, ed aggiunge che è possibile per la
Regione in alcuni casi procedere a delle deroghe. Non ritengo che
esista quest'ultima possibilità, perché le deroghe si riferiscono a
domande che devono fare i medici, e non a disposizioni
dell'Assessore; l'articolo relativo alla deroga si riferisce al
medico che ritenendo di trovarsi in determinate condizioni, fa
domanda per mantenere ancora al di là delle scadenze un numero di
assistiti superiori. Ma il problema sostanziale è come fare per
risolvere la situazione in un distretto in cui non ci siano
nominativi di medici disponibili per l'Associazione e quindi non si
possa procedere alla distribuzione degli assistiti al di sotto
delle soglie stabilite.
Credo che si debba prendere in considerazione la proposta che
aveva già fatto prima il Consigliere Carlassare; si faccia
rispettare l'accordo collettivo nazionale, fino a quando i
Sindacati dei Medici non lo avranno messo in discussione; si
costringano i medici che hanno un numero di assistiti superiore al
livello fissato, a rinunciare a questo numero di assistiti e si
mettano a disposizione dei cittadini tutti i medici che sono
interessati a questo tipo di lavoro. C'è una petizione, che è stata
trasmessa all'Assessore, da parte di alcuni medici valdostani, che
sono stati esclusi dalle graduatorie con un procedimento - che
potremmo anche discutere - abbastanza incomprensibile; sono stati
messi in una prima graduatoria, alcuni sono rimasti in una seconda
graduatoria, poi complessivamente 15 su 100 sono spariti rispetto
alla terza graduatoria. Ci sono comunque alcuni giovani medici
valdostani che si dichiarano disponibili ad assumere degli
assistiti a proprio carico. Invece che usare questo meccanismo
dell'Associazione, già respinto dalla Commissione di Coordinamento,
si faccia una nuova graduatoria, si ridistribuiscano nuovamente le
possibilità di scelta per i mutuati; cioè non si falsi con questa
norma quella che era la situazione delle graduatorie stesse, in
quanto questa norma permette di supplire alle graduatorie.
Non riesco a capire quali siano le argomentazioni che possono
avere convinto la Commisione di Coordinamento a riapprovare;
l'Assessore nella delibera dice: "Avevamo presentato questa norma,
la Commissione di Coordinamento ce l'aveva respinta. Alcune Regioni
hanno prospettato al Ministro le difficoltà esistenti, il Ministro
ha riconosciuto la fondatezza delle osservazioni".
"Riconoscere la fondatezza delle osservazioni" non vuol dire
cambiare delle norme che esistono, fino a quando non verrà
raggiunto un nuovo accordo, l'accordo collettivo nazionale dei
medici continua ad essere valido. L'allegato b) dice che le
associazioni possono essere fatte soltanto con i medici
dell'elenco, quindi non è possibile votare questa delibera, tranne
mettersi nelle condizioni di rischiare che nuovamente venga
annullata dal T.A.R., e ritardare ulteriormente la soluzione del
problema.
La proposta che facciamo per risolvere il problema è quella che
si dia applicazione al D.P.R. dell'agosto 1981 e che si faccia una
graduatoria aggiuntiva per le zone carenti in cui possono trovare
posto anche quei medici che sono stati esclusi in un secondo tempo
dalle graduatorie di cui abbiamo parlato.
Chiediamo all'Assessore di ritirare questa delibera o al
Consiglio di non approvarla, e di procedere invece seguendo
quell'altra strada.
PRESIDENTE:
Ha chiesto di parlare l'Assessore alla Sanità
ed Assistenza Sociale Rollandin, ne ha facoltà.
ROLLANDIN - (U.V.):
Parte delle argomentazioni le ha già
dette e ripetute nelle precedenti riunioni, il Consigliere Mafrica
ha ribadito ancora una volta cose che ha già detto per tre volte in
precedenza, che chiaramente avranno la stessa risposta, perché non
è cambiato assolutamente nulla.
Il discorso che mi stupisce un po' è che l'atteggiamento di
certe forze politiche, andando da una Regione all'altra, sia
diametralmente opposto. Lo stesso tipo di accordo, è approvato
dalla Regione Piemonte e dalla Regione Lombardia; chissà perché in
Valle d'Aosta questa cosa diventa traumatica, si inserisce tutta
una filosofia nuova che non capisco, quando c'è stato un incontro a
livello di Regione, con i loro rappresentanti, Ministeri, che hanno
adottato una linea che poi ha determinato l'approvazione di questo
provvedimento. Il primo annullamento era stato determinato
dall'annullamento contestuale nella Regione Piemonte, la quale l'ha
poi ripresentata con le stesse motivazioni con cui noi abbiamo
ripresentato la delibera, che abbiamo portata come Giunta perché
c'era l'urgenza di risolvere il problema dell'associazionismo, in
quanto nel contempo non abbiamo pagato i medici, quindi le quote in
eccesso devono ancora trovare una soluzione. Questo è l'unico
problema e non vedo perché qui ci sia questa contraddizione di
termini.
La contraddizione ancora più grande in quello che qui si dice, è
quando si sostiene la rivendicazione della petizione di quei
giovani medici esclusi dalla graduatoria, dove addirittura in un
primo momento si dice che non si può fare una integrazione a quella
che è la convenzione - concetto che può avere anche le sue
motivazioni - ma poi si propone che si faccia una graduatoria
aggiuntiva. La petizione di quei medici - che è stata presa in
considerazione - cioè la loro esclusione dalla graduatoria è
delegata ai ricorsi che sono stati fatti, con verifica della data
di possesso dei requisiti richiesti stabilita per il 30.4, mentre
la domanda poteva essere fatta fino al 30.9. Al momento della
verifica si è appurato che alcuni di questi medici, pur avendo la
laurea, non avevano ancora l'iscrizione all'ordine o altre
motivazioni di questo genere, per cui l'apposita Commissione
esaminatrice, prevista dalla convenzione nazionale unica, ha
determinato la loro esclusione. In questa Commissione ci sono anche
i rappresentanti delle forze politiche, i quali hanno espresso la
loro opinione ed approvato questo tipo di comportamento.
Per quanto riguarda l'approvazione da parte del Coordinamento,
non esprimo giudizi; dico solo che la nostra ripresentazione era
legata a questo accordo che avevamo fatto. C'è da dire che la
modifica, che è stata presentata in Consiglio, già fin dalla prima
volta era una modifica non unilaterale, cioè non era una proposta
regionale, ma una proposta che vedeva coinvolte tre Associazioni.
Quindi questo accordo è stato siglato dalle parti, e portava quello
che è stato riportato nella prima delibera di Consiglio e di
Giunta. Questo è quanto i medici avevano approvato con i loro
rappresentanti, insieme ai rappresentanti dell'ANCI ed anche alle
parti pubbliche. Quindi è un accordo e non un'imposizione
unilaterale. Non c'è stata nessuna modifica a legge regionale,
questo per quanto riguarda le richieste che aveva fatto il
Consigliere Carlassare, e l'unica cosa che posso dire su questo
problema della ricusazione - problema spinoso come diceva il
Consigliere Mafrica, perché è un problema di rapporto di fiducia
oltre che di massimali - è che non è vero che nella precedente
convenzione non ci fossero i massimali, ma è vero piuttosto che non
si era mai potuto fare nessuna ricusazione, perché non c'era
scritto come queste dovevano avvenire. Cioè si diceva che devono
essere diminuiti gli assistiti, ma a quel momento ci si chiedeva
chi dovesse ricusare, se il medico o l'assistito. Nella nuova
convenzione, per sopperire a questa difficoltà, si è pensato, visto
che non è così semplice far ricusare i medici, di dare la
possibilità di superare questo ostacolo pertanto avanti il discorso
dell'associazionismo. Il principio dell'associazionismo è che
questo è un rapporto di fiducia anche fra gli associati e non
obbligatorio, perché se fosse come voi dite - e potrebbe anche
essere un principio con una sua logica - a quel punto
l'associazione diventa obbligatoria. Facciamo l'ipotesi di fare una
nuova graduatoria, fatta come è stato detto qui, se ho capito bene
il principio: a quel momento un medico che ha un'eccedenza deve
associarsi con il primo della graduatoria. Ripeto, questo è un
principio che potrebbe anche essere valido, però dovrebbe essere
sancito ed accettato dai medici, in quanto finché l'associazionismo
è com'è nella convenzione, questo è un principio che non c'è,
perché l'associazionismo è libero. Un medico di Aosta non si può
associare con un medico di Pont-Saint-Martin solo perché quello è
il primo della graduatoria; mi sembra un assurdo, perché il medico
deve essere di fiducia del cliente ed anche dell'associato, altro
principio chiaro nella convenzione. Quindi queste sono due
questioni che fanno a pugni fra di loro e che al momento non sono
regolamentate; l'unico modo per superarle è quanto abbiamo proposto
adottando la stessa formula di altre Regioni, per un accordo che è
intervenuto fra la parte pubblica, Regione, Organi ministeriali.
Non sto a discutere se sia stato meglio dire con un taglio netto
non si permette più questa formula, è un accordo che è intervenuto
a livello nazionale; però ripeto ancora che la motivazione più
valida è basata sul rapporto di fiducia; infatti nel momento in cui
dividessimo la popolazione e dicessimo: quei cittadini che abitano
nel Comune di ... sono d'ufficio assistiti da ..., dove andrebbe a
finire il rapporto di fiducia? Questa è una cosa che purtroppo in
certi Comuni di montagna avviene già, perché dove c'è un medico
solo, non si parla più di fiducia: o hai fiducia in quello o non
hai medico, quindi diventa già un rapporto obbligatorio.
Penso che la delibera com'è stata proposta con tutti i massimali
rispettati, non ha subito dei ritardi; il Consigliere Mafrica ha
parlato invece di ritardi nella graduatoria: ho già spiegato una
volta che è vero che la graduatoria noi l'avevamo ritirata perché
era stata fatta con quei concetti che pure avevano giustificazione,
ma che non rispecchiavano la nuova normativa, ma non ha riportato
nessun ritardo in quanto non era possibile fare le nomine
dell'ANCI, problema che poi è stato superato, ed ho già riportato,
in una precedente riunione di Consiglio le date che si riferiscono
alle circolari ministeriali che autorizzavano la Regione, d'accordo
con l'ANCI a sopperire alle nomine dell'ANCI (che in Valle non
esiste) coi responsabili della U.S.L. Questa procedura è stata
svolta in termini di tempi molto ristretti ed ha permesso la
formulazione della nuova graduatoria. Quindi i ritardi non sono per
nulla da imputare alla Giunta, anche se è vero che quella
graduatoria era stata ritirata per le motivazioni che ho già
spiegato.
Non ritengo assolutamente che quanto è riferito in questo
accordo aggiuntivo sia lesivo, ma sia un principio che salvaguarda
in prima istanza soprattutto un diritto dell'utenza, che in ultima
analisi è quella da salvaguardare in primis. Se questo è un
concetto che non trova tutti d'accordo, non so cosa dire in
merito.
Ripeto: se non si salvaguarda il rapporto medico-assistito, il
rapporto di fiducia, si perde gran parte di quella che è l'attività
medica di base: questo è un principio generale che penso nessuno
metta in discussione. Con semplici calcoli aritmetici non riusciamo
certo a dire, quando arriva il 1501, l'uno in eccesso chi è che lo
sceglie? Chi è che viene ricusato a quel punto? Chi va via? Questo
è un problema che non è di così semplice soluzione, perché c'era
già stata tutta una serie di riunioni dove si parlava di eliminare
dalla graduatoria quelli che praticamente avevano più bisogno di
visite, perché erano quelli più onerosi; quindi venivano eliminati
gli anziani, quelli che avevano più difficoltà. Ora questo mi
sembrava un principio assolutamente insostenibile, che non doveva
assolutamente passare.
Un altro problema era che in un primo tempo in rapporto alla
vecchia convenzione, visto che le quote capitarie non erano uguali,
si diceva che i primi ad essere eliminati sarebbero stati gli
agricoltori per i quali notoriamente la quota era inferiore, quindi
i medici guadagnavano di meno. Per evitare questi risvolti, si è
arrivati ad una approvazione graduale.
Quindi ritengo che sia approvabile questo tipo di
convenzionamento che è frutto di un accordo a tre, e non
rappresenta un'imposizione.
PRESIDENTE:
Ha chiesto di parlare il Consigliere
Carlassare per dichiarazione di voto, ne ha facoltà.
CARLASSARE - (Dem. Prol. - Nuova Sin. ):
Ritengo che il
discorso dell'Assessore vada a ribadire la mia opposizione a questa
delibera; inoltre vorrei sottolineare una contraddizione nel suo
discorso, cioè nella realtà attuale dell'accordo nazionale - quindi
legge - noi abbiamo i medici che devono sottostare ad una
graduatoria per punteggi sino ad un certo punto. I medici iscritti
nell'elenco sono medici iscritti sulla base di un punteggio, quindi
sino a questo punto il medico che intenda alienare la parte
eccedente degli assistiti e riportarsi nella normativa, deve
attenersi a questo punteggio, a questa norma, dopodichè se per un
complesso di circostanze sfavorevoli noi non riusciamo a riportare
all'interno della legge una determinata situazione, vediamo che il
punteggio non viene più preso in considerazione. Ritengo che sia
molto più corretto e giusto nel caso ci sia questa necessità,
formulare una nuova graduatoria aggiuntiva come abbiamo illustrato
prima, proprio per riportare naturalmente per le zone carenti, dove
non sia possibile ottemperare secondo la prassi normale ai
dispositivi dell'accordo, quindi ai dispositivi della legge che
sono inseriti negli elenchi, che devono sottostare ad una certa
graduatoria e quelli che invece sono esclusi da ogni normativa per
cui diventa una scelta individuale del medico che deve associarsi
per rientrare nella legge.
Se da una parte è giusto e corretto sottolineare il discorso del
rapporto di fiducia che deve emergere fra medico e mutuato, e fra
medico e medico, ritengo però - e questo è uno degli obiettivi di
fondo della riforma sanitaria - che sia necessario superare quella
che era un'assistenza valida probabilmente 30-40 anni fa, basata
quasi esclusivamente su un rapporto di fiducia fra medico ed
assistito. Con la riforma sanitaria, con la evoluzione scientifica
e tecnologica, ritengo che il rapporto di fiducia che bisogna
cercare di instaurare sia quello di Ente e assistito. Questa è la
base del nuovo sistema sanitario, tant'è - questo lo possiamo
verificare ogni qualvolta andiamo dal medico - se vent'anni fa
l'80% dell'assistenza sanitaria veniva svolta dal medico di
fiducia, familiare o personale, attualmente una parte ben inferiore
di assistenza viene svolta da questa figura che rimanda quasi
sempre al rapporto con l'Ente, con l'Ospedale, con l'ambulatorio
con i laboratori di analisi, con il laboratorio radiologico. Per
cui il voler accentuare il rapporto di fiducia fra medico e
assistito, che è pur corretto mantenere, significa stravolgere gran
parte di quello che è lo spirito della riforma sanitaria, che
intende dare efficienza a tutto il sistema e quindi for-mare anche
quelli che sono i rapporti che devono intercorrere fra medico e
assistito e soprattutto fra medico e medico.
PRESIDENTE:
Ha chiesto di parlare per dichiarazione di
voto il Consigliere Mafrica, ne ha facoltà.
MAFRICA - (P.C.I.):
Ribadisco il voto contrario del
nostro Gruppo a questa delibera e cerco di spiegarne i motivi
ancora una volta.
L'Assessore, per così dire, va all'estero quando deve dare delle
risposte a noi in Consiglio, non è possibile chiedersi come mai in
Piemonte, in Lombardia, il vostro Gruppo ha proposto una formula
analoga e qui invece la contrasta. Credo di poter dire che
l'Emilia, l'Umbria e la Toscana hanno applicato correttamente la
legge; per quello che posso giudicare, il Piemonte, trovandosi di
fronte a delle difficoltà analoghe a quelle che rincontra
l'Assessore, ha scelto secondo me una strada che non è quella di
perseguire la riforma, ma quella di adattarsi a delle situazioni
difficili. Quindi non vedo perché noi dovremmo seguire il Piemonte
anziché l'Emilia, dove fra l'altro i comunisti sono quelli che
hanno i risultati migliori da questo punto di vista. In questo
caso, secondo me, è il Piemonte che, insieme alla Valle d'Aosta,
non dà contributo per l'applicazione della riforma, che in sostanza
tende a riportare ad un numero compatibile con la possibile
attività del medico, quello degli assistiti a carico di ciascun
medico. Se tendiamo a favorire la libera associazione del medico,
in realtà aiutiamo in qualche modo a sfuggire e si possono
innescare dei meccanismi strani e anche deleteri che in altre città
si sono già verificati. Con questo diciamo che bisogna fare in modo
che ciascun medico rientri nel massimale dovuto, e non continui ad
essere titolare di un numero di scelte di assistiti a proprio
carico, affrontando anche le situazioni e supera do questa sfiducia
che può esistere nei confronti dei medici giovani. Occorre che i
giovani siano capaci, però non possiamo, viste le difficoltà e 'a
resistenza della persona che ha un rapporto con un certo medico,
non prendere posizione o trovare quelle che possono essere delle
scappatoie; la nostra proposta era quella di fare una graduatoria
aggiuntiva per le zone carenti, per cui
i
mutuati lasciati
liberi da un certo medico, possano essere messi in carica ad un
medico giovane, nel rispetto di una ridistribuzione fra un numero
maggiore di medici dei mutuati: questo è il concetto che è coerente
con il rispetto della norma, senza esserne in contraddizione. In
realtà c'è anche l'interesse suscitato da questa graduatoria,
legato al fatto che non è solo una questione di rapporto di fiducia
fra medico e paziente, ma è anche una questione di rapporto
economico fra U.S.L. e medico, per cui un numero di mille assistiti
significa 36 milioni all'anno. Riteniamo pertanto che la nostra
posizione sia coerente e votiamo contro questa deliberazione.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti: 20
Votanti: 19
Astenuti: 1 (Minuzzo)
Favorevoli: 15
Contrari: 4
Il Consiglio approva
Oggetto n. 2189 in data 7 maggio 1982
:
Inserimento di alunni con handicap nei centri diurni estivi
organizzati dalla Comunità Montana del Marmore.- Anno 1981 -
Approvazione e liquidazione di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 19
Il Consiglio approva all'unanimità
Oggetto n. 2190 in data 7 maggio 1982
:
Inserimento di alunni con handicap nei centri diurni estivi
organizzati dal Comune di Aosta nell'estate 1980 - Approvazione e
liquidazione di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Oggetto n. 2192 in data
7 maggio
1982:
Approvazione ed impegno della spesa di lire
9.900.000 da liquidare alla Comunità Montana del "Grand Combin",
per l'organizzazione di una mensa per gli alunni delle scuole medie
nell'anno scolastico 1980/1981.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Oggetto n. 2201 in data 7 maggio 1982:
Borse di studio da assegnare ad alunni delle scuole
secondarie superiori della Regione che intendono frequentare corsi
di perfezionamento in Zingua francese all'estero - Aumento del
numero e dell'importo delle borse di studio - Approvazione ed
impegno di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 20
Il Consiglio approva all'unanimità
Oggetto n. 2214 in data 7 maggio 1982
: Corsi monografici
per lavoratori - Anno 1982 - Approvazione ed impegno di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 20
Il Consiglio approva all'unanimità
Oggetto n. 2230 in data
7
maggio 1982:
Concessione e liquidazione di un contributo di lire 8.000.000 al
Comune di Champdepraz nelle spese sostenute per lavori di
costruzione di un parco giochi e per la sistemazione dell'edificio
scolastico in località Fabbrica - Approvazione e finanziamento di
spesa
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 20
Il Consiglio approva all'unanimità
Oggetto n. 2231 in data 7 maggio 1982:
Concessione e
liquidazione di un contributo di lire 60.000.000 al Consorzio
irriguo Ru d'Arlaz, di Montjovet, nelle spese sostenute per i
lavori di ricostruzione del Canale Ru d'Arlaz - Approvazione e
finanziamento di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 20
Il Consiglio approva all'unanimità
Oggetto n. 2233 in data 7 maggio 1982:
Concessione di un contributo di lire 9.000.000 al Comune di
Emarèse nelle spese sostenute per la sistemazione della parte
vecchia del cimitero comunale - Approvazione ed impegno di
spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
Oggetto n. 2238 in data 7 maggio 1982:
Lavori
di sistemazione esterna di preparazione dell'area industriale in
Comune di Cogne - Liquidazione all'impresa appaltatrice Mattioda
F.lli di un secondo acconto per revisione dei prezzi contrattuali -
Approvazione di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
Oggetto n. 2243 in data 7 maggio 1982:
lavori
di consolidamento statico e sistemazione della Chiesa di Saint
Denis - Esecuzione dei lavori in economia diretta - Approvazione ed
impegno di spesa
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
Oggetto n. 2252 in data 7 maggio 1982
:
Concessione di contributi ordinari alle Aziende Autonome di
Soggiorno della Regione - Approvazione e liquidazione di
spesa.
PRESIDENTE:
Ha chiesto di parlare il Consigliere Minuzzo,
ne ha facoltà.
MINUZZO - (P.S.D.I.):
Per chiedere all'Assessore quali
criteri vengono adottati per destinare questi fondi, ed in più per
sapere qual è la situazione dell'Azienda Autonoma di Courmayeur in
quanto, non so se è al corrente, questa è stata oggetto di grosso
dibattito anche nel Consiglio Comunale di quel Comune, perché
risultava dai conti un ammanco notevole alla chiusura del bilancio
della Azienda in oggetto. Infatti per lungo tempo si è trascinata
la nomina del nuovo Presidente di quella Azienda, in quanto era in
corso questa polemica. Addirittura si parlava di un buco, visto che
si usa questo termine, di ca. 70 milioni. Sembrava poi che dovesse
essere il Comune ad intervenire come contributo; in relazione a
questo fatto vorrei sapere dall'Assessore - se ne è al corrente -
qual è la situazione attuale e come è stata risolta la questione,
che ha avuto vasta eco anche in Consiglio comunale di
Courmayeur.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Per chiedere all'Assessore se non sia
il caso di unificare i contributi, perché in pratica sei Aziende
prendono un certo tipo di contributo, e cinque un contributo
lievemente inferiore. Vorrei sapere se ci sono dei criteri molto
chiari, altrimenti risulta abbastanza difficile pensare di dare
otto milioni di meno.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Pollicini, ne ha facoltà.
POLLICINI - (D.P.):
Per quanto riguarda i criteri, le
Aziende - e potremo anche inserire qui la risposta al Consigliere
Mafrica - sono state suddivise in due settori: le Aziende di
Soggiorno comprensoriali, che sono quelle che riguardano più sedi,
ad esempio Gressoney ha due sedi, così come la media Valle del
Cervino, che comprende quattro Comuni, Ayas ha due sedi; e le altre
che sono quelle che per le loro dimensioni hanno un carico di
personale, quindi di spesa decisamente superiore al rapporto del
gettito delle imposte di soggiorno, come Breuil-Cervinia,
Courmayeur, Aosta; quest'ultima ha anche la funzione di supporto
all'informazione generale e turistica per la nostra Regione, tant'è
che c'è un ufficio unificato, sito in Piazza Chanoux, dove operano
tre impiegati dell'Assessorato e due del Comune di Aosta. Ecco la
motivazione per cui a queste sei aziende viene data una cifra
superiore alle altre, che hanno compiti ed oneri inferiori. D'altra
parte, la vita delle aziende è retta da contributi della Regione -
e sono questi -; altri contributi - ma non tutti i Comuni lo fanno
- sono comunali, inoltre hanno di fatto il 68% del gettito della
imposta di soggiorno, che, all'italiana, è suddivisa fra vari Enti:
il 68% va all'Azienda di Soggiorno, il 12% va all'ONMI, il 4% va
come aggio all'ACI in quanto è esattore, poi c'è un 'altra
percentuale che va al Fondo Nazionale di Credito Alberghiero.
Voi sapete che noi non abbiamo capacità impositiva e l'attuale
imposta di soggiorno è di £ 600 al giorno per alberghi di lusso, £
360 per alberghi di 1^ categoria, £ 240 per la 2^ categoria, £ 150
per la 3^ categoria, £ 60 al giorno per la 4^ categoria, e per le
locande £ 30 al giorno. Tanto per darvi un'idea, nel 1980 la città
di Aosta ha ricevuto quali imposte di soggiorno £ 26.000.000 come
quota di sua competenza, mentre il Comune di Courmayeur ha ricevuto
sui 60.000.000 di lire ca.
C'è a questo proposito un ulteriore contributo che è dato dallo
Stato e che è sostitutivo di quella che era una vecchia sovrattassa
sulle Arti e Professioni, da cui veniva prelevata una quota da dare
alle Aziende di Soggiorno. Questa sovrattassa è stata soppressa nel
1973, per cui lo Stato preleva dalle bollette ENEL una quota per
destinarla quale suo contributo a favore delle Aziende di
Soggiorno. In questo caso è favorita una città come Aosta, - perché
è indicizzata questa quota dal 1973, anno del suo congelamento - in
quanto ha più Arti e Mestieri che non Courmayeur e Cervinia, per
cui percepisce £ 59.000.000 a questo titolo e Courmayeur mi pare
invece percepisca £ 7.000.000. Questa è quindi la situazione delle
quote di finanziamento che vengono messe a disposizione delle
Aziende di Soggiorno la cui attività non può essere solo
informativa, ma deve essere anche promozionale e di gestione del
turismo della località a cui sono affidate.
Il problema specifico di Courmayeur, che ha sollevato il
Consigliere Minuzzo, è legato ad una situazione finanziaria dovuta
certamente alla penuria di mezzi in dotazione a queste Aziende, per
cui ad esempio il finanziamento o l'acquisto di uno strumento di
prenotazione elettronica che doveva essere finanziato dal Comune
poi non lo è stato più, ha rappresentato una cifra che è rimasta in
rosso. In effetti, il consuntivo della gestione aveva una cifra in
rosso, come penso sia ab­bastanza normale in gestioni sempre messe
in condizioni di dover fare i conti tutti i giorni con le
disponibi­lità e le esigenze; il Comune, per par­te sua, si è
impegnato a sanare una parte consistente di questo bilancio.
L'Azienda oggi ha ripreso regolarmen­te la sua attività, purtroppo
è venuto a mancare il Direttore, che ha trovato più interessanti le
offerte di un'Azienda privata, però a quanto mi risulta attualmente
l'Azienda sta operando be­ne e cercherà di recuperare, stimola­ta
anche dalla situazione finanziaria un po' difficile, per trovare i
mezzi nei confronti di quelli che sono gli interessati al
finanziamento, e cioè gli operatori turistici della zona, in modo
da avere gli strumenti ed i mezzi per lavorare.
PRESIDENTE:
Metto in approvazione la ratifica della
deliberazione in ogget­to.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
Oggetto n. 2338 in data 7 maggio 1982:
Lavori
di costruzione di opere di pro­tezione del piano viabile della
cadu­ta massi in località Moulin Chef Lieu sulla strada regionale
n. 28 di Bionaz.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Oggetto n. 2346 in data 7 maggio 1982:
Lavori di
sistemazione esterna di preparazione dell'area industriale in
Comune di Cogne - Liquidazione all'impresa appaltatrice Mattioda
F.lli di un terzo acconto per revisione dei prezzi contrattuali -
Approvazione e finanziamento di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Oggetto n. 2347 in data 7 maggio 1982:
Lavori
di sistemazione dell'ex Caserma MENABREAZ, in Comune di Châtillon
(1° lotto) - Liquidazione all'Impresa appaltatrice Ing. L. Fresia e
C. s.r.l
.
,
di Aosta, di un 4° acconto per revisione dei
prezzi contrattuali - Approvazione e finanziamento di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Oggetto n. 2354 in data 7 maggio 1982:
Concessione di un
primo contributo al comitato organizzatore di una gara di coppa del
mondo di slalom maschile a Courmayeur - Approvazione e liquidazione
di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Oggetto n. 2402 in data 14 maggio 1982
:
Concessione di un contributo di lire 5.000.000 all'impresa
Escavazioni Giuliani Francesco G. e C., s.n. c., di Morgex per la
ricostruzione di un deposito di quarzite asportato dal Torrente
Mormore - Approvazione e finanziamento di spesa.
PRESIDENTE:
Ha chiesto di parlare il Consigliere Minuzzo,
ne ha facoltà.
MINUZZO -
(P.S.D.I.): Vorrei chiedere all'Assessore se
questo contributo è inerente esclusivamente alla ricostruzione del
deposito o del danno subito, tenuto conto del fatto che mi sembra
poco logico - e non so chi ha dato forse l'autorizzazione -
costruire un deposito di quarzite sul Marmore. Mi sembra cioè che
non siano rispettati certi criteri di sicurezza in quanto può
succedere che il torrente straripi, e qui si dice che il deposito è
stato costruito sulla sponda.
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Chabod, ne ha
facoltà.
CHABOD - (D.C.):
Il deposito non era proprio sul
torrente, ma vicino ad una baita. Purtroppo, il torrente Marmore ha
straripato, si è allargato e ha portato via quasi tutto il
materiale che era stato trasportato a valle con molta fatica. Si
trattava di materiale pregiato ed il contributo lo abbiamo dato
solo per il danno subito.
PRESIDENTE:
Ha chiesto di parlare il Consigliere Minuzzo,
ne ha facoltà.
MINUZZO - (P.S.D.I.):
Vorrei chiedere, per vederci più
chiaro, se è esclusivamente per il danno subito, può essere allora
un tipo di intervento che possiamo accettare. In delibera c'è
scritto che è dato per la ricostruzione del deposito, quindi è un
altro discorso. Mi astengo dal votare questa delibera, perché le
dichiarazioni dell'Assessore non sono conformi alla delibera di
Giunta.
PRESIDENTE:
Metto in approvazione la ratifica della
delibera di Giunta in oggetto.
ESITO DELLA VOTAZIONE
Presenti: 20
Votanti: 18
Astenuti: 2 (Minuzzo e Carlassare)
Favorevoli: 18
Il Consiglio approva
Oggetto n. 2456 in data 14 maggio 1982:
Concessione di un contributo di lire 28.000.000 al Comitato
organizzatore della coppa del mondo di bob - Approvazione e
liquidazione di spesa.
PRESIDENTE:
Ha chiesto di parlare il Consigliere
Carlassare, ne ha facoltà.
CARLASSARE - (Dem. Prol. - Nuova Sin. ):
In pratica, se
non ho capito male, questi 28 milioni rappresentano la spesa
sostenuta dal Comitato promotore per la gara di bob che non è
avvenuta. Mi ricordo che in una passata seduta consiliare
l'Assessore Pollicini aveva elogiato gli sponsor americani i quali,
in una situazione analoga, avevano detto di dover rimborsare quanto
già percepito per la pubblicità televisiva che poi non c'era stata,
ma la cosa li aveva preoccupati pochissimo perché erano coperti da
Assicurazione, per cui gli introiti ed i vantaggi che avrebbero
avuto dallo svolgersi della gara venivano compensati dalla
Compagnia di Assicurazione.
Chiedo se per questa analoga manifestazione non era possibile
adottare lo stesso sistema, ovvero fare un contratto con una
Compagnia di Assicurazione, per cui se alcune spese non sono
coperte in nessun modo per la mancata effettuazione della gara a
causa, per esempio, delle condizioni meteorologiche sfavorevoli,
questo danno viene coperto.
Vorrei porre un'altra domanda che è di rito e che ho sempre
fatto all'Assessore: e cioè se anche in questo caso sia mancata la
minima partecipazione per coprire le spese effettuate dal Comitato
promotore (che però in ultima analisi copre l'Amministrazione
regionale) da parte delle Società che gestiscono gli alberghi e gli
hotels e delle aziende che traggono il massimo profitto dallo
svolgersi di queste manifestazioni, e dall'intervento pubblico che
interviene sia per fare effettuare le gare, sia come contributo per
tappare i buchi quando le gare non vengono ad essere svolte.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Pollicini, ne ha facoltà.
POLLICINI - (D.P.):
La NBC, la catena americana che aveva
sponsorizzato questa gara, ha investito 70.000 dollari, ca. 90
milioni, perché ha ospitato, spese di viaggio comprese, le venti
nazioni partecipanti (canadesi, giapponesi, americani a tutti gli
europei presenti): quindi tutte le spese della presenza e
partecipazione delle venti nazioni sono state accollate alla
NBC.
Noi non abbiamo assicurato la nostra parte, e la nostra spesa è
stata quella della presentazione della gara, cioè quella dei
dépliants, dell'affitto di roulottes, della SIP, della Elvisium. Ad
esempio, abbiamo dovuto noleggiare un elicottero che riprendesse le
sigla della manifestazione internazionale, che andava in
mondovisione, con una piattaforma speciale che non si trova
facilmente; chiaramente la sigla è stata fatta in anticipo, perché
doveva aprire tutte le proiezioni e riprese televisive: tutto
questo è stato fatto ma non utilizzato. Così come l'ospitalità dei
militari per tutti quei giorni, il problema dell'impianto delle
telefoto a livello internazionale - mi pare 46 cavi - sono spese
che sono state a carico nostro. Il personale operaio invece è stato
ospitato gratuitamente nei vari esercizi alberghieri della zona,
che hanno praticato inoltre uno sconto del 30% a tutte le altre
persone che lavoravano per la preparazione delle gare. Una fetta di
spesa se l'era assunta la S.I.B., con un contributo di 15 milioni,
non come sponsor principale, come la NBC, ma secondario - si
dovevano cioè mettere degli striscioni pubblicitari lungo la pista
-; di questi 5 se li è accollati, ma 10 - non essendoci stata la
manifestazione - ce li siamo dovuti pagare noi. Di fatto ci sono
state delle spese che, a causa delle condizioni meteorologiche che
non ci hanno consentito di realizzare il tutto, abbiamo dovuto
sostenere in ogni caso; d'altra parte, non avevamo provveduto a
stipulare un'Assicurazione, che comporta una spesa pari al 15%
della cifra assicurata.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti: 20
Votanti: 19
Astenuti: 1 (Carlassare)
Favorevoli: 19
Il Consiglio approva
Oggetto n. 2461 in data 14 maggio 1982
:
Concessione di un
contributo al Comitato organizzatore del
19° giro ciclistico della Valle d'Aosta. - Approvazione ed impegno
di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 20
Il Consiglio approva all'unanimità
Oggetto n. 2463 in data 14 maggio 1982:
Approvazione ed impegno di spesa di lire 180.000.000 per
l'esecuzione di lavori di ultimazione del restauro del Chiostro e
Chiesa dei S.S. Pietro e Orso in Comune di Aosta - Esecuzione dei
lavori in economia diretta.
PRESIDENTE:
Ha chiesto di parlare il Consigliere
Carlassare, ne ha facoltà.
CARLASSARE - (Dem. Prol. - Nuova Sin. ):
Vorrei sapere se
si tratta di lavori che vengono svolti dalla mano d'opera
dipendente dall'Assessorato, oppure se si tratta di lavori che
vengono svolti da un'impresa ed in questo caso di quale impresa si
tratta.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Si tratta delle stesse domande.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Pollicini, ne ha facoltà.
POLLICINI - (D.P.):
Il lavoro viene svolto dalla
Sovraintendenza che provvede con personale proprio; quando questo
non è sufficiente, si avvale di volta in volta di personale di
imprese locali. La Sovraintendenza non può dotarsi chiaramente di
un numero di dipendenti adeguato per questo lavoro, perché poi
sarebbe un discorso complicato mantenerli sempre occupati. Quindi,
all'occorrenza, in maniera fluttuante e flessibile assume
dipendenti da ditte che operano in questa Regione.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 18
Il Consiglio approva all'unanimità
Oggetto n. 2464 in data 14 maggio 1982:
Concessione e liquidazione di un contributo straordinario di
lire 50 milioni alla U.S. Aosta Calcio - Approvazione e
finanziamento di spesa.
PRESIDENTE:
Ha chiesto di parlare il Consigliere
Carlassare, ne ha facoltà.
CARLASSARE - (Dem. Prol. - Nuova Sin. ):
Questa vuole
essere una dichiarazione di voto; voto contro questo contributo
straordinario perché ritengo che la politica di intervento della
Regione nei confronti dello sport debba essere rivolta soprattutto
verso lo sport di base e mi pare che complessivamente l'U.S. di
Aosta riceva già abbastanza facilitazioni per la formazione e
l'educazione sportiva che riesce a realizzare con la sua
attività.
PRESIDENTE:
Ha chiesto di parlare il Consigliere Voyat,
ne ha facoltà.
VOYAT - (U.V.):
Mi astengo su questa delibera per le
motivazioni già espresse gli altri anni, per il fatto cioè che non
m i risulta che i finanziamenti che diamo vengano investiti
espressamente nel settore giovanile, ma in tutta la Società Calcio
Aosta.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Pollicini, ne ha facoltà.
POLLICINI - (D.P.):
Ritengo che in questo anno sia stato
operato un movimento all'interno della società: nel primo anno, se
non vado errato, ci sono stati 9/10 di giocatori aostani contro un
rapporto invertito esistente fino alla scorsa stagione. Mi pare che
abbiamo anche operato una certa riduzione delle spese, tant'è che
oggi l'esposizione bancaria, che è quella che più mi preoccupa, è
di 80 milioni, il che vuol dire l'interesse di 5 milioni ogni
trimestre. Quindi mi pare che quest'anno un piccolo passo avanti
sul piano della riduzione delle spese sia stato fatto; inoltre, si
è arrivati ad avere 9/11 della squadra di elementi locali, ed è
auspicabile che si continui in questa direzione.
Va detto che il contributo di 50.000.000 è rimasto congelato dal
1977 per cui di fatto c'è una graduale riduzione delle capacità di
spesa in relazione al valore di questo nostro intervento; se
guardiamo dal '77 ad oggi, possiamo dire che la capacità di
intervento relativa a questa cifra è dimezzata. Penso sia corretto,
e devo dire che gli attuali dirigenti mi pare stiano operando in
questa direzione, ridurre al minimo le spese gestionali per I
arrivare ad equilibrare un giorno costi e ricavi.
E' difficile, perché da noi non si riequilibrano mai nemmeno a
livello di squadre dei pulcini, ma un passo avanti è stato fatto, e
questo va considerato in senso positivo.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti: 21
Votanti: 20
Astenuti: 1(Voyat)
Favorevoli: 18
Contrari: 2
Il Consiglio approva
Oggetto n. 2472 in data 14 maggio 1982:
Lavori
di ammodernamento ed allargamen
to
della strada regionale n.
2 di Champorcher tra le progressive 6+530 e
7+
425 - Appalto
dei lavori a licitazione privata - Approvazione ed impegno di
spesa.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Questa delibera e tutte le successive
in pratica contengono il capitolato in base al quale verranno poi
appaltati i lavori. Quello che vorrei chiedere all'Assessore è come
mai quando si dice che verranno inviati a certe ditte gli inviti,
non si pubblicano mai, nei testi delle delibere stesse, i nomi
delle ditte. Vorrei sapere se esiste una ragione particolare o se è
possibile fare in altro modo. Su ognuna di queste delibere chiedo
poi all'Assessore di farmi sapere quali sono le ditte invitate.
PRESIDENTE:
Ha chiesto di parlare l'Assessore ai Lavori
Pubblici Borbey, ne ha facoltà.
BORBEY - (D.C.):
Quando si porta in Giunta una delibera
per un appalto a licitazione privata ad un certo momento si
presenta l'elenco delle ditte che hanno l'iscrizione e la Giunta
può anche defalcarne alcune. Ma l'ufficio Segreteria
dell'Assessorato ai Lavori Pubblici mette per ogni appalto tutte le
ditte che sono iscritte e poi la Giunta delibera. Non è mai stato
inserito l'elenco delle ditte nella deliberazione, in quanto questo
elenco viene approvato e siglato dal Segretario del la Giunta e
viene rinviato di nuovo all'Assessorato ai Lavori Pubblici che
estende questo invito alle imprese. Penso non ci sia difficoltà ad
inserire nella delibera di Giunta l'elenco, cioè i nominativi delle
imprese che vengono invitate per quel determinato appalto; mi
riprometto di parlarne con il Sig. Viberti, che inserisca nella
delibera di Giunta anche questo.
Succede purtroppo che la delibera di Giunta viene preparata
dalla Segreteria ai lavori Pubblici e quando va in Giunta è già
dattiloscritta; poiché l'elenco delle ditte può essere modificato
in Giunta, bisognerebbe rifare la delibera, e forse è questa la
motivazione, cioè aggiungere l'elenco comporta un lavoro doppio di
copiatura. Ad ogni modo cercheremo di ovviare a questo
inconveniente.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Prendo atto della disponibilità
dell'Assessore a far pubblicare l'elenco; sarà questione di
ribattere la delibera ma è una cosa che si può fare, perché la mia
non è una domanda casuale.
Da parte di imprese collegate alla cooperazione vengono delle
lamentele per l'esclusione rispetto ad appalti che potrebbero
interessarle. Vogliamo quindi verificare, al di là della
discrezionalità della Giunta, se in questo caso vengono rispettati
certi criteri o meno.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
Oggetto
n. 2473 in data 14 maggio 1982
: Lavori
di prosecuzione strada dell'Endret, in Comune di Lillianes -
Appalto dei lavori a licitazione privata - Approvazione ed impegno
di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
Oggetto n. 2474 in data 14 maggio 1982:
Lavori
di completamento della strada di Garavet, in Comune di Champorcher
- Appalto dei lavori a licitazione privata - Approvazione ed
impegno di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
Oggetto n. 2475 in data 14 maggio 1982:
Lavori
di ammodernamento della strada regionale n. 28 di Bionaz nel tratto
in corrispondenza del bivio per Roisan - Appalto dei lavori a
licitazione privata - Approvazione ed impegno di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
Oggetto n. 2476 in data 14 maggio 1982:
Lavori
di ammodernamento della strada regionale n. 28 di Bionaz nel tratto
interessante il Ponte Artanavaz - Appalto dei lavori a licitazione
privata - Approvazione ed impegno di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
Oggetto n. 2478 in data 14 maggio 1982:
Lavori
di risagomatura del piano viabile e stesa del manto di usura in
conglomerato bituminoso su alcuni tratti delle strade regionali di
Champorcher, Champdepraz e Torgnon - Appalto dei lavori a
licitazione privata - Approvazione ed impegno di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
Oggetto n. 2479 in data 14 maggio 1982:
Lavori di
risagomatura del piano viabile e stesa del manto di usura in
conglomerato bituminoso su alcuni tratti delle strade regionali di
Pollein e Gressan - Appalto dei lavori a licitazione privata -
Approvazione ed impegno di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
Oggetto n. 2480 in data 14 maggio 1982
: Lavori
di risagomatura del piano viabile e stesa del manto di usura in
conglomerato bituminoso su alcuni tratti delle strade regionali di
Roisan e Pila - Appalto dei lavori a licitazione privata -
Approvazione ed impegno di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
Oggetto n. 2481 in data 14 maggio 1982
: Lavori di
risagomatura del piano viabile e stesa del manto di usura in
conglomerato bituminoso su alcuni tratti delle strade regionali di
Saint Nicolas e di 0llomont - Appalto dei lavori a licitazione
privata - Approvazione ed impegno di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
Oggetto n. 2482 in data 14 maggio 1982
: lavori
di sistemazione idraulica di un tratto del Torrente Lys a valle
della presa Canale Ilssa -Viola in Comune di Pont-Saint-Martin -
Appalto dei lavori a licitazione privata - Approvazione ed impegno
di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
Oggetto n. 2504 in data 14 maggio 1982:
Concessione di un contributo al Comune di Nus per l'acquisto di
un fabbricato sito nel centro storico del capoluogo da destinare a
servizi pubblici - Approvazione, finanziamento e liquidazione di
spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli:
Il Consiglio approva all'unanimità
Oggetto n. 2505 in data 14 maggio 1982:
Concessione di un contributo al Comune di Charvensod per
l'acquisto di immobili da destinare alla costruzione della scuola
media consorziale - Approvazione, finanziamento e liquidazione di
spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
Oggetto n. 2692 in data 21 maggio 1982:
Concessione a favore di associazioni di viticoltori ed Enti vari
di contributi nelle spese per l'organizzazione di manifestazioni
vitivinicole - Anno 1981 - Approvazione ed impegno di
spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Il Consiglio sospende i lavori che saranno
ripresi alle ore 16.
La seduta è sospesa.
La seduta termina alle ore 12,41.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK