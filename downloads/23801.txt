Consiglio Regionale della Valle d'Aosta - Oggetto del Consiglio n. 2808 del 20 giugno 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2808 del 20 giugno 2007 - Resoconto
OGGETTO N. 2808/XII - Localizzazione degli uffici della
Società INVA. (Interrogazione)
Interrogazione
Appreso che dovrebbero essere trasferiti in un prossimo
futuro gli uffici della Società INVA dall'attuale sede di Reg.
Borgnalle alla Torre delle Comunicazioni nel Comune di Brissogne in
loc. Autoporto;
Constatato che è da soli quattro anni che la società INVA ha
acquistato la sede in Reg. Borgnalle e che presumibilmente il
trasferimento ad altra sede non di proprietà, provocherà un aumento
ingiustificato dei costi di gestione;
Appreso inoltre che l'attuale sede INVA dovrebbe essere data
in affitto alla Chambre valdôtaine des entreprises et des activités
libérales;
i sottoscritti Consiglieri regionali
Interrogano
il Presidente della Regione per sapere:
1) se risponde al vero il fatto che la società INVA S.p.A. è
destinata ad essere trasferita nella Torre direzionale di cui alle
premesse;
2) quanti e quali costi la società stessa dovrà sostenere per
questo trasferimento;
3) se risponde al vero il fatto che l'attuale sede INVA
dovrebbe essere occupata dagli uffici della Chambre.
F.to: Venturella - Bortot
Presidente
- La parola all'Assessore al bilancio,
finanze, programmazione e partecipazioni regionali,
Marguerettaz.
Marguerettaz (UV)
- Nell'interrogazione gli interroganti
mi interrogano sulla situazione che riguarda la Torre delle
comunicazioni nel Comune di Brissogne, località Autoporto, per
sapere
"se risponde a vero il fatto che la società INVA è
destinata ad essere trasferita nella Torre direzionale di cui alle
premesse"
...
"quali e quanti costi la società dovrà
sostenere per questo trasferimento"
...
"se risponde al vero
il fatto che l'attuale sede INVA dovrebbe essere occupata dagli
uffici della Chambre"
... Se risponde al vero... questo sembra
quasi un interrogatorio da tribunale, quasi "a domanda,
risponde"!
Credo che lei ponga un quesito legittimo e corretto e non ho
alcuna difficoltà nel dirle che la società "INVA" sta esaminando,
su istanza della Regione, nell'ambito dei propri piani industriali
e di sviluppo, l'eventuale insediamento nella Torre delle
comunicazioni, edificio realizzato dalla società "Autoporto". Tale
richiesta risponde alla logica di fornire all'azienda
un'opportunità in considerazione dell'importanza che la società ha
assunto in questi anni sul territorio regionale, come
organizzazione "in house" degli enti pubblici soci. L'opportunità
deriva dalla particolarità dell'edificio, dagli spazi a
disposizione e dall'eventuale collocazione in tali sedi di centri
di elaborazione oggi presenti in sedi diverse dagli enti pubblici,
senza spesso le necessarie condizioni di sicurezza e adeguatezza
che tali centri necessitano.
Vedrà che durante la discussione del piano triennale
dell'informatica abbiamo dedicato degli appositi capitoli sulla
logica dei "data center" e sulla logica della sicurezza per quanto
attiene la disposizione dell'"hardware" sia sicurezza in senso
lato. A fronte di tale richiesta, "INVA", unitamente alla società
"Autoporto" e con il coordinamento di "Finaosta", ha avviato una
fase di approfondimento tecnico-logistico ed economico, che è
ancora in corso, che al termine deve consentire una valutazione
generale sulla percorribilità di tale ipotesi e sulla sostenibilità
economica. Tale analisi è in corso di completamento e, ad oggi,
nessuna decisione in merito è stata assunta, in quanto non sono
ancora disponibili informazioni particolareggiate per una
valutazione complessiva dell'operazione.
La seconda domanda non può avere una risposta, perché non
essendoci il documento finale, i costi e la quantità e la tipologia
dei costi non sono definiti.
Per quanto attiene la terza, anche questa è un'eventualità,
perché se dovesse concretizzarsi quello che lei ha previsto, da un
lato ci sarebbe un'occupazione, dall'altro ci sarebbe una
disponibilità di locali che dovrebbero essere rimessi in circolo.
Ricordo che quei locali sono dei locali che "INVA" ha acquisito in
"leasing", quindi è in corso un canone di locazione finanziaria e
ha una determinata importanza. Se dovesse esserci un trasferimento,
credo che la cosa più corretta sia quella di individuare un
utilizzo che permetta di mettere a profitto anche l'arredo e
l'impiantistica di quegli uffici, senza immaginare traslochi di
mobili e impianti, quindi avere, in una logica di servizio, uno
spazio perfettamente attrezzato e idoneo che può essere occupato.
La Camera di commercio è una delle possibilità; come sapete per
questa struttura dobbiamo individuare una sede, quindi non ho
problemi, qualora le cose possano definirsi, a darne comunicazione
o in sede di una nuova interpellanza o nella commissione
competente.
Président
- La parole au Conseiller Secrétaire
Venturella.
Venturella (Arc-VA)
- Come sempre, ascolto con molta
attenzione e piacere l'Assessore Marguerettaz, perché anche se il
contenuto di ciò che dice per il 99,9% non corrisponde a ciò che
intendo su molti temi, è però una risposta sempre istituzionalmente
corretta nei miei riguardi... non del gruppo... cosa che invece non
posso affermare capitare per il Vicepresidente della Regione, ma
tant'è...
Venendo al contenuto della risposta, quello che ci fa riflettere
è il fatto che, se non vi è stata smentita, credo che si possa dire
che è da soli 4 anni che "INVA" ha acquistato in "leasing" quella
sede. Quattro anni non è un tempo così grande per cui una sede, in
un colpo solo, diventi inadatta, tecnologicamente inospitale, ma
dopo 4 anni anche per non sprecare risorse finanziarie, se quella
sede è stata concepita e realizzata, se è stata arredata con
criterio, credo non possa essere abbandonata; invece no, si pensa
di cambiare sede a "INVA"!
L'Assessore ha detto che non si sa ancora bene quali costi
sosterrà la società; fra l'altro, Assessore, non le ho fatto alcun
riferimento né agli arredi, né alla documentazione, invece lei ha
sentito la necessità di parlare di arredi, di tecnologie, quasi che
fosse una sorta di giustificazione non richiesta - "excusatio non
petita" -...
(interruzione dell'Assessore Marguerettaz, fuori
microfono)
... la ringrazio per questo, ha capito perché parlavo del 99,9%
di cose su cui non concordiamo, io ho una certa prospettiva e lei
ne ha un'altra.
A parte le battute e il clima di sincera e onesta stima
reciproca, però non ci tornano i conti: sede quasi nuova acquistata
in "leasing", si decide che forse per dare importanza "INVA" debba
trasferirsi. La "Chambre" potrà andare o non potrà andare, e
l'efficienza, l'efficacia, l'economicità? Non si sa, tutto è nel
limbo...
(nuova interruzione dell'Assessore Marguerettaz, fuori
microfono)
... è vero, è tutto in corso, però speriamo che le analisi... se
vi saranno dei problemi dal punto di vista degli arredi, dei quali
non ho fatto cenno, ma lei si è preoccupato di parlarne in questo
Consiglio, se vi sono problemi dal punto di vista economico, allora
la scelta dovrà essere di conseguenza. Saremo attenti agli sviluppi
della faccenda.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK