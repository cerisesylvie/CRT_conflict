Consiglio Regionale della Valle d'Aosta - Oggetto del Consiglio n. 449 del 5 ottobre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 449 del 5 ottobre 1981 - Resoconto
OGGETTO N. 449/81 - COLLOCAZIONE LUNGO L'AUTOSTRADA DI CARTELLI
INDICATORI A CARATTERE TURISTICO. (Interrogazione)
Presidente
- Do lettura dell'interrogazione presentata
dal Consigliere Minuzzo:
Preso atto della grande attività che sta svolgendo
l'Assessore Pollicini per un rilancio turistico culturale della
nostra Regione;
Tenuto conto delle dichiarazioni fatte dallo stesso Assessore
in occasione di una interpellanza presentata dal PSDI tendente a
pubblicizzare i paesi arroccati sulle pendici delle nostre montagne
e delle opere d'arte visibili da chi percorre l'autostrada da
Pont-Saint-Martin ad Aosta;
Considerato che a tutt'oggi questi cartelli indicatori non
sono ancora stati posati e tanto meno il cartello indicante il
limite di confine della Valle d'Aosta con la Regione
Piemonte;
il Consigliere regionale del PSDI
INTERROGA
l'Assessore al Turismo, Antichità e Belle Arti, Pollicini,
per conoscere i motivi di tale ritardo e quando ritiene che questi
cartelli indicatori di paesi e opere d'arte visibili da chi
percorre l'autostrada Pont-Saint-Martin - Aosta possano essere
posati.
Presidente
- Risponde l'Assessore al Turismo, Consigliere
Pollicini.
Pollicini (DP)
- La società che ha l'esclusiva per la
collocazione dei cartelli lungo le autostrade, ha avuto questo
incarico e lo eseguirà quando la sua programmazione di lavoro lo
consentirà: così ci ha risposto anche alla sollecitazione. In
sostanza, la società ha questo incarico, però non possiamo
stabilire noi quando lo deve fare, in quanto essa evidentemente
programma le sue attività in funzione delle sue esigenze
considerate su tutto il territorio italiano, perché ha l'esclusiva
per tutta l'Italia in questo campo.
Presidente
- Il Consigliere Minuzzo ha facoltà di parlare
per la replica.
Minuzzo (PSDI)
- Non si può certamente rispondere di
essere soddisfatti o insoddisfatti, viste le motivazioni addotte
dall'Assessore per il ritardo dell'installazione di questi
cartelli. C'è solo da auspicare che questi cartelli vengono messi
per la prossima stagione turistica.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK