Consiglio Regionale della Valle d'Aosta - Oggetto del Consiglio n. 3614 del 23 marzo 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3614 del 23 marzo 1988 - Resoconto
OGGETTO N. 3614/VIII - DISEGNO DI LEGGE CONCERNENTE: "AUMENTO
DELLA SPESA, LIMITATAMENTE ALL'ANNO 1988, PER L'APPLICAZIONE DELLA
LEGGE REGIONALE 15 GENNAIO 1987, N. 3, CONCERNENTE INTERVENTI
FINANZIARI DELLA REGIONE PER IL FUNZIONAMENTO DI CASE DI RIPOSO
GESTITE DA ISTITUZIONI PRIVATE E DA ENTI MORALI".
PRESIDENTE
: Ha chiesto la parola, per mozione d'ordine,
il Consigliere Sandri; ne ha facoltà.
SANDRI (N.S.):
Il mio problema è legato proprio
all'oggetto n. 30, nel senso che, a mio parere, deve essere
valutata l'opportunità di approvare questa legge, in quanto, già
nel corso del suo esame, in sede di Commissione, erano emerse
alcune difficoltà nel trattamento riservato da alcune case di
riposo private, gestite da enti morali, nei confronti dei
ricoverati. Chiedo, pertanto, se sia possibile spostare al
pomeriggio questo oggetto, per poterne parlare con l'Assessore
competente.
PRESIDENTE
: Consigliere Sandri, il Consiglio, invece,
concorda sull'opportunità di procedere nella trattazione
dell'oggetto n. 30. La invito, pertanto, a proseguire il suo
intervento.
SANDRI (N.S.):
Le preoccupazioni che mi hanno sollecitato
a chiedere l'inversione dell'ordine del giorno sono legate al
problema che cercherò di illustrare brevemente, ma che, a mio
parere, è molto grave.
Presso la casa di riposo di via Innocenzo V Papa, da qualche
tempo si verifica una situazione preoccupante, almeno per i
ricoverati, nel senso che, nell'attesa dei contributi regionali -
tra l'altro, probabilmente dipendenti da questa legge -, è stato
bloccato il pagamento ai ricoverati delle 130.000 lire che vengono
date dalla Regione. Questo, ovviamente, per i ricoverati in "regime
regionale".
Ora, su questa vicenda sono state fatte delle osservazioni da
parte del dirigente dell'Assessorato alla Sanità ed Assistenza
Sociale, che mi ha confermato il disguido nei pagamenti, per cui
volevo chiedere all'Assessore se si è posto rimedio a questa
situazione oppure se persiste ancora un certo attrito tra alcuni
ricoverati in "regime regionale" e l'amministrazione di quella casa
di riposo che, tra l'altro, è cambiata da poco.
In secondo luogo, c'è il problema - sempre legato a quella
convenzione - che il Vescovado, da cui dipende questa istituzione,
non ha nessuna intenzione di vendere alcunché del proprio
patrimonio per finanziare la casa di riposo, che sta sopravvivendo
veramente allo stretto.
Noi chiediamo, perciò, che la Regione intervenga affinché la
casa di riposo si dia degli standard paragonabili a quelli delle
altre micro-comunità della Regione, oppure sia ceduta alla
Regione.
PRESIDENTE
: Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
A propos de la demande d'un certain
niveau de traitement, à l'intérieur de ces maisons, de personnes
âgées, on ne peut qu'être d'accord avec ce que disait M.
Sandri.
En effet, avec les différentes maisons qui ont déjà une
convention, nous avons justement prévu un accord sur la possibilité
de faire des expertises, de vérifier le niveau auquel on a prévu le
traitement vis-à-vis de personnes âgées.
Pour ce qui est de l'autre problème, je crois qu'il est lié au
financement régional; toutefois, je vais prendre contact avec
l'Assessorat, de manière à informer M. Sandri.
PRESIDENTE
: Passiamo all'esame dell'articolato.
Do lettura dell'articolo 1.
ART. 1
1.
Per gli interventi finanziari disposti dalla legge
regionale 15 gennaio 1987, n. 3 (Interventi finanziari della
Regione per il funzionamento di case di riposo gestite da
istituzioni private e da enti morali),
è
autorizzata per
l'anno 1988, l'ulteriore spesa di lire 300.000.000.
2.
L'onere derivante dall'applicazione della presente
legge graverà sui capitoli 42705 e 42706 del Bilancio di previsione
della Regione per l'anno 1988.
3.
Alla copertura della spesa di lire 300.000.000 si
provvede mediante riduzione di pari importo della stanziamento
iscritto al capitolo 50000 "fondo globale per il finanziamento di
spese per l'adempimento di funzioni normali (spese correnti)" a
valere sull'apposito accantonamento previsto all'allegato n. 8 al
bilancio stesso.
PRESIDENTE
: Se nessuno chiede la parola, pongo in
votazione l'articolo 1, testé letto.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE
: Do lettura dell'articolo 2.
ART. 2
1. Al bilancio di previsione della Regione per l'anno 1988
sono apportate le seguenti variazioni:
PARTE SPESA
Variazione in diminuzione:
Capitolo 50000 "Fondo globale per il finanziamento di spese
per l'adempimento di funzioni normali (spese correnti)".
LIRE 300.000.000
Variazione in aumento:
Capitolo 42705 "Contributi alle istituzioni private ed agli
enti morali nelle spese di gestione di case di riposo convenzionate
per anziani ed inabili".
L.r. 15.1.1987, N. 3,
ART. 1, COMMI 1° E 2°
LIRE 270.000.000
Capitolo 42706 "Contributi alle istituzioni private e agli
enti morali nelle spese di adeguamento delle attrezzature e di
manutenzione straordinaria di case di riposo convenzionate per
anziani ed inabili".
LIRE 30.000.000
PRESIDENTE
: Se nessuno chiede la parola, pongo in
votazione l'articolo 2, testé letto.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE
: Do lettura dell'articolo 3.
ART. 3
1. La presente legge è dichiarata urgente ai sensi del terzo
comma dell'articolo 31 dello Statuto Speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
PRESIDENTE
: Se nessuno chiede la parola, pongo in
votazione l'articolo 3, testé letto.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE
: Il Consiglio è chiamato ora a pronunciarsi
per votazione segreta sul complesso della legge.
VOTAZIONE A SCRUTINIO SEGRETO
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE
: A questo punto terminano i lavori della
mattinata ed il Consiglio riprenderà i suoi lavori alle ore 16.00,
con la trattazione degli oggetti 31 e 32 e, poi, di tutti quelli
rinviati nella scorsa adunanza. Grazie.
La seduta è tolta.
La seduta termina alle ore 12,57,
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK