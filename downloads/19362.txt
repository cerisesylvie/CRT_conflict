Consiglio Regionale della Valle d'Aosta - Oggetto del Consiglio n. 2522 del 20 marzo 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SANITARIA E OSPEDALIERA
Personale medico e paramedico
LINGUA FRANCESE
Precedente
Successivo
Resoconto integrale del dibattito dell'aula
Oggetto del Consiglio n. 2522 del 20 marzo 2002 - Resoconto
OGGETTO N. 2522/XI Rispetto da parte dell’USL
del contratto di lavoro del personale sanitario concernente
l’indennità di bilinguismo. (Interpellanza)
Interpellanza A conoscenza dell'articolo 41 del Contratto di
lavoro in vigore per il personale del Servizio Sanitario Nazionale
(2000-2001) concernente l'indennità di bilinguismo;
Constatato che da parte dell'USL della Valle d'Aosta la suddetta
indennità non è stata aggiornata (dal 1 gennaio 2000) nella stessa
misura e con le stesse modalità previste per il personale della
Regione a Statuto speciale Trentino Alto Adige;
Preso atto dell'aggiornamento avvenuto per tutto il personale
del comparto dello Stato fin dal 1997;
Visto che nonostante gli incontri avvenuti in sede sindacale,
non è stata data applicazione a quanto previsto dal Contratto di
lavoro, sottoscritto anche dalle Regioni, compresa la Valle
d'Aosta;
i sottoscritti Consiglieri regionali
Interpellano
la Giunta regionale e l’Assessore competente per
conoscere:
1) se, e come, intende intervenire affinché da parte dell'USL,
venga rispettato l'articolo 41 del Contratto di lavoro del
personale del Servizio Sanitario, concernente l'indennità di
bilinguismo.
F.to: Beneforti - Squarzino Secondina
PrésidentLa parole au Conseiller Beneforti.
Beneforti (PVA-cU)
Alcuni dirigenti sindacali ed operatori
del Servizio sanitario dell’USL ci hanno informato e
richiesto di intervenire perché all’articolo 41 del
loro contratto di lavoro non è stata data applicazione.
L’articolo 41 riguarda l'indennità di bilinguismo
e recita:
"Al personale in servizio nelle aziende e negli enti
aventi sede nella Regione autonoma a statuto speciale Valle
d’Aosta e nelle Province di Trento e Bolzano, nonché
nelle altre regioni a statuto speciale in cui vige
istituzionalmente con carattere di obbligatorietà il sistema del
bilinguismo, è confermata l’apposita indennità di
bilinguismo collegata alla professionalità nella stessa misura e
con le stesse modalità previste per il personale della Regione a
statuto speciale Trentino Alto Adige".
Questa norma
contrattuale contenuta nel contratto di lavoro della sanità è stata
sottoscritta a suo tempo anche dalla Regione Valle
d’Aosta, per cui non si comprende perché sia stato
risposto negativamente alla richiesta che è stata avanzata.
Infatti, i contratti, una volta accettati, devono essere applicati
in ogni loro parte, non solo per la parte che può interessare di
più.
È stata pertanto presentata questa interpellanza e credo che non
ci sia bisogno di altra illustrazione. Aspetto la risposta
dell’Assessore e mi riservo di intervenire.
Président
La parole à l’Assesseur à la
santé, au bien-être et aux politiques sociales, Vicquéry.
Vicquéry (UV)
Le premier alinéa de
l’article 41 de la convention collective nationale
de travail, intégrant la convention collective nationale de travail
du personnel de la santé, signée le 7 avril 1999, stipule que les
personnels de l’agence Unité sanitaire locale de la
Vallée d’Aoste, Région autonome à statut spécial,
bénéficient d’une indemnité de bilinguisme, dont les
modalités d’octroi et le montant sont les mêmes que
celles définies par les personnels du Trentin Haut Adige, Région
autonome dotée elle-même de statut spécial. Le deuxième alinéa
dudit article précise par ailleurs que cette mesure est applicable
sous réserve que l’indemnité en question ne soit pas
régie par des dispositions spéciales. Le parallèle avec le
personnel de la Région autonome du Trentin Haut Adige, ne constitue
pas une nouveauté, car il était déjà prévu dans les contrats
précédents, article 52 du décret du Président de la République n°
270/1987.
L’indemnité de bilinguisme dans la Région
autonome Vallée d’Aoste est réglementée par le
décret du Président du Conseil des ministres n° 287/1988, relatif
au versement de cette indemnité aux employés des bureaux et des
établissements publics de la Vallée d’Aoste:
"Fermo restando quanto previsto dalla normativa vigente in
materia di accertamento della conoscenza della lingua francese per
la corresponsione dell'indennità di bilinguismo, prevista dai
decreti del Presidente della Repubblica ricettivi degli accordi
contrattuali per il triennio 1985-1987 per il personale della
Polizia di Stato e di quello appartenente ai comparti dei
ministeri, degli enti pubblici non economici, degli enti locali,
delle aziende e dell’amministrazione dello Stato ad
ordinamento autonomo, del Servizio sanitario nazionale e delle
istituzioni ed enti di ricerca e sperimentazione in servizio presso
uffici aventi sede nella Regione autonoma a statuto speciale Valle
d’Aosta, trovano applicazione le disposizioni
previste dal presente decreto".
Le premier article dudit décret précise notamment que ces mêmes
dispositions s’appliquent donc également aux
personnels du Service sanitaire national. En vertu du décret
ministériel du 22 décembre 1992, le montant de
l’indemnité de bilinguisme a été revalorisé. Les
dispositions sur l’indemnité de bilinguisme sont
également valables pour les personnels de
l’Administration régionale et des collectivités
locales de la Vallée d’Aoste.
A la lumière de ce qui précède, j’estime que
l’agence Unité sanitaire locale de la Vallée
d’Aoste n’a pas dérogé à
l’article 41 de la convention collective de travail;
l’indemnité de bilinguisme est régulièrement versée
aux personnels de l’agence, conformément à la
susdite réglementation y afférente actuellement en vigueur. Lors
d’une réunion syndicale, qui s’est
tenue le 21 février passé dans les locaux de
l’Assessorat de la santé, j’ai abordé
cette question avec les organisations syndicales de catégorie.
A cette occasion il a été convenu de la nécessité
d’une interprétation correcte de
l’article 41 de la convention collective nationale
de travail. Le premier alinéa dudit article
s’applique dans les cas où cette matière - ainsi que
le prévoit le deuxième alinéa - ne soit pas soumise à des
dispositions spécifiques. Les syndicats, tout en reconnaissant que
la Vallée d’Aoste peut recourir à des dispositions
spéciales, persistent à demander la réouverture des
négociations.
Je conclue réaffirmant la compétence de cette Administration
régionale, et non pas des tiers, c’est-à-dire des
signataires des conventions nationales de travail, à réglementer
l’an et quantum d’une indemnité telle
que celle du bilinguisme.
Président
La parole au Conseiller Beneforti.
Beneforti (PVA-cU)
Devo dire che la sua risposta non mi
soddisfa. Non si comprende il perché non si debba aggiornare
un'indennità - che è divenuta un diritto - così come è avvenuto
nelle altre regioni e in altri settori. Nel Trentino Alto Adige è
stata aggiornata; addirittura in Trentino Alto Adige, da
informazioni assunte, salvo precisazioni, è stata aggiornata del 35
percento.
Ora, nel contratto è scritto:
"con le stesse modalità
previste per il personale della Regione a statuto speciale Trentino
Alto Adige".
Allora perché è stato scritto
l’articolo 41? Sì, è vero, c’è
scritto anche che la presente produce effetti qualora la materia
non sia sottoposta a disposizioni speciali. Ma quali disposizioni
speciali ci sono? Assessore, se c’è un contratto di
lavoro e c’è un articolo che lo prevede, questo
articolo va applicato! Che differenza c’è fra ora,
che va aggiornata, e quando è stata data? Mi si deve spiegare
questo! Quale specialità c’era allora e quale
specialità c’è oggi? Lo chiedo, perché mi aspettavo
che lei mi desse questa risposta! Non c’è nessuna
differenza. Se si accetta un principio, questo principio va poi
osservato fino in fondo.
Posso comprendere che sia un costo che va a gravare sulla spesa
sanitaria, ma i patti sottoscritti vanno rispettati; il contratto
del comparto sanitario è stato approvato anche dalla nostra
Regione, per cui che c’era un costo per la Valle
d’Aosta lo sapevate fin da quando il contratto è
stato firmato. Oggi non potete venir qui a cercare scuse per non
soddisfare la richiesta dei lavoratori. Mi rendo conto che ci sono
anche altre categorie che lo devono aggiornare, ma nella Polizia di
Stato è stato fatto. In Valle d’Aosta non è stato
aggiornato, né per i dipendenti regionali, né per i dipendenti
dell’USL, né per i dipendenti del comparto degli
enti locali. Chiedo il perché, visto che da altre parti lo stanno
aggiornando!
Mi rendo conto che è una spesa, ma non potete far finta che
questo aumento non esista e che non sia dovuto ai dipendenti, dando
varie interpretazioni. Assessore, chiedo che si riprenda il dialogo
in sede sindacale, che si affronti l’argomento e non
si risponda - come è avvenuto altre volte - che questa cosa non si
può fare e non ci compete. Ci deve essere un intervento della
Regione nei confronti dell’USL, affinché questa
rispetti il contratto di lavoro che la Regione ha sottoscritto con
altre regioni in sede sindacale, perché dal momento che è stato
sottoscritto va rispettato!
L’USL ha l’abitudine di non
rispettare i contratti di lavoro o di rispettarli nel modo che
ritiene più opportuno, lo abbiamo visto per
l’articolo 12, adesso lo vediamo per
l’articolo 41, poi saranno altri gli articoli del
contratto che non vengono rispettati. Se il contratto esiste, credo
che debba essere rispettato, se non lo è la responsabilità politica
è della Regione, dell’Assessore, della Giunta, che
devono imporre all’USL di rispettare i patti che
l’Assessore e la Giunta hanno sottoscritto.
Pertanto le chiedo, Assessore, di riprendere il dialogo in sede
sindacale e di riaprire il confronto. Chiedo anche al Presidente
della Regione di rivedere il discorso dell'indennità di bilinguismo
per quanto riguarda i dipendenti regionali, perché anche per questi
l'indennità è ferma e non è stata più aggiornata; nello Stato è
stata almeno aggiornata di 68.000 lire al mese dal 1997! Chiedo
quindi che si proceda all’aggiornamento
dell’indennità per i dipendenti
dell’USL, per i dipendenti regionali e del comparto
degli enti locali. Abbiamo accettato l’indennità di
bilinguismo? Adesso dobbiamo far fronte a ciò che segue!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK