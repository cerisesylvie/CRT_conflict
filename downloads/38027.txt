Consiglio Regionale della Valle d'Aosta - Oggetto del Consiglio n. 1635 del 16 dicembre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ALPINISMO
ASSISTENZA SANITARIA E OSPEDALIERA
Servizio di emergenza sanitaria (118)
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1635 del 16 dicembre 2015 - Resoconto
OGGETTO N. 1635/XIV - Interrogazione: "Notizie in merito alle
modalità dell'intervento di salvataggio di un escursionista,
effettuato dal Soccorso Alpino Valdostano, nei pressi del torrente
Chasten nel Comune di Challand-Saint-Victor".
Presidente
- La parola al Presidente della Regione.
Rollandin (UV)
- Per quanto riguarda le risposte al
collega, sulla prima domanda: "
a che ora è arrivata la richiesta
del soccorso alla CUS e quale ente ha gestito l'intervento
", la
chiamata di soccorso è giunta alla Centrale unica alle ore 14,50
circa - semmai darò copia al collega per l'indicazione esatta -
attraverso il 112 ed è stata ricevuta dall'operatore della
Protezione civile (è da notare peraltro che l'incidente era in
corso da un'ora circa). L'operazione di soccorso è stata presa in
carico dal Soccorso alpino con l'invio dell'equipaggio di pronto
intervento con l'elicottero SA1 con la presenza di due tecnici
specializzati di Soccorso alpino addestrati per interventi nel
torrentismo, erano quindi attrezzati, lo sottolineo. L'elicottero è
decollato alle ore 15,06 ed è giunto sul luogo dell'intervento alle
ore 15,24.
Seconda domanda: "
a che ora è stata condivisa la scheda di
intervento ai Vigili del fuoco e se ne è stato richiesto
l'immediato intervento
". Premesso che tutte le comunicazioni
telefoniche sono registrate e quindi c'è una documentazione
specifica, alle ore 15,04 l'operatore di Protezione civile della
Centrale unica ha informato telefonicamente i Vigili del fuoco
dell'intervento in corso; alle ore 15,44 è stato richiesto
l'intervento del personale dei Vigili del fuoco dotati di
attrezzature da soccorso fluviale subacqueo (autorespiratori),
poiché la persona risultava incastrata nelle radici di una pianta
al di sotto di una cascata torrentizia e l'operazione di recupero
non risultava possibile mediante l'impiego del verricello
dell'elicottero e con le normali attrezzature in uso per il
soccorso in torrentismo; alle ore 16,16 l'elicottero SA1 è
decollato da Aosta con la squadra speleo-alpino-fluviale dei Vigili
del fuoco; allo stesso orario i Vigili del fuoco hanno comunicato
il decollo dell'elicottero da Torino della squadra sommozzatori;
alle ore 16,20 l'operatore di Protezione civile presso la Centrale
unica del soccorso ha comunicato ai Vigili del fuoco che
l'infortunato era stato liberato e ha chiesto conseguentemente di
far rientrare la squadra sommozzatori decollata da Torino; alle ore
17,10 è stata comunque condivisa la scheda di intervento con i
Vigili del fuoco.
Terza domanda: "
quanto tempo è intercorso dal momento della
chiamata telefonica di richiesta di soccorso all'effettivo recupero
del soggetto, intendendosi la sua estrazione dalle acque del
torrente e se corrisponde al vero che l'intervento di soccorso è
stato risolto da un compagno dell'escursionista perché dotato di
attrezzatura specifica, tra l'altro in uso ai Vigili del
fuoco
". Prima che la squadra dei Vigili del fuoco arrivasse sul
posto, tramite una calata di corda predisposta da un tecnico del
Soccorso alpino, l'infortunato è stato raggiunto da un componente
del suo gruppo, quindi è vero quello che lei dice, messo in
sicurezza dal tecnico stesso ed estratto dal torrente alle ore
16,15 circa, senza particolare attrezzature oltre a quella
normalmente in uso per il torrentismo. Il tempo intercorso dalla
chiamata di soccorso all'effettivo recupero dell'infortunato è
stata di circa 90 minuti.
Ultima domanda: "
se risponde a verità la circostanza che sia
in corso un'azione legale
"; al momento il Dipartimento della
Protezione civile e Vigili del fuoco non ha notizia di alcuna
azione legale concernente l'intervento. Grazie.
Presidente
- La parola al collega Ferrero.
Ferrero (M5S)
- Grazie Presidente.
Anche in questa occasione si dimostra come il Centro unico del
soccorso abbia alcuni problemi a coordinare le azioni tra i vari
soggetti che intervengono nei soccorsi. Si privilegia sempre- io
non riesco a capire perché, e alle volte viene da pensare male -
l'intervento da parte del Soccorso alpino valdostano. Qui si
trattava di un intervento in ambito fluviale. È chiaro che le guide
alpine, se si tratta di scalare o scendere una parete, hanno le
necessarie attrezzature e la necessaria esperienza per affrontare
la cosa, ma qui si trattava di un intervento in cui la persona era
intrappolata, era quasi totalmente sott'acqua, tant'è vero che poi
sono stati coinvolti - ma successivamente - i Vigili del fuoco, ed
è stato anche richiesto l'intervento del nucleo sommozzatori e dei
Vigili del fuoco da Torino. Ora, chi prende in carico gli
interventi deve essere in grado di fare delle valutazioni, ma
evidentemente non è in grado di farle, perché comunque è passata
un'ora, e in un'ora una persona può anche morire perché è a bagno
in un torrente, l'acqua è fredda, e sappiamo che la persona quando
è stata portata in ospedale aveva dei problemi di ipotermia.
Ci chiediamo perché non sono stati coinvolti immediatamente i
Vigili del fuoco, poiché anche se le guide hanno esperienze in
ambito torrentizio non avevano l'attrezzatura per andare sott'acqua
a verificare dov'era intrappolata l'arto inferiore del canoista.
Alla fine è successo che abbiamo fatto anche una magra figura,
perché se non c'era l'amico dell'escursionista intrappolato che
andava sott'acqua munito della bomboletta, quella per l'intervento
rapido, questa persona probabilmente sarebbe stata ancora lì e non
sappiamo se poi saremmo riusciti a recuperarla ancora viva! Non
sarà l'ultima volta che evidenzierò interventi anomali, perché
sappiamo poi che quest'intervento comunque costa alle casse
regionali. Se noi ci mettiamo quello che abbiamo dovuto
corrispondere alle guide alpine intervenute e quello che ci è
costato l'elicottero - adesso lo chiederò in maniera più precisa,
ma l'elicottero che va su e giù o che rimane a fare il soccorso ci
costa un tot al minuto - questo intervento ci può essere costato 5,
10, 15 mila euro e alla fine da chi è stato effettivamente risolto?
Da un amico dell'escursionista!
A mio avviso, andando a vedere anche i tempi in cui si è svolto
tutto l'intervento di soccorso, è chiaro che c'è stata una mancata
corretta valutazione della situazione da parte di chi ha preso in
carico il sinistro. Dovevano essere allertati immediatamente i
Vigili del fuoco sommozzatori, perché erano loro che potevano
intervenire sott'acqua ed effettuare l'intervento per liberare la
persona. È passato molto tempo, ed era già passato molto tempo
prima che fossero avvisati. La situazione era chiara nel momento in
cui è stata fatta la segnalazione al Centro unico di soccorso: non
erano riusciti a tirarlo fuori, quindi era chiaro che c'era
qualcosa sott'acqua. A mio avviso, quindi, non è stato corretto
fare intervenire le guide. È una valutazione che, puntualmente in
quasi tutte le operazioni di soccorso, viene sottovalutata. Si
vanno a prendere le guide che ci costano quasi 500 euro al giorno
per l'intervento - quindi due guide sono 1.000 euro - e non si va a
vedere effettivamente qual è l'esigenza nel caso specifico. Le
guide alpine sono capaci, hanno esperienza, ma è inutile mettere
una guida alpina sott'acqua senza la maschera, perché prima di
tutto non ha gli strumenti per fare questo tipo di intervento e,
secondariamente, non è abilitata per farlo; che abbia poi
un'esperienza "torrentizia" va bene, io sono d'accordo, però qui si
trattava di andare sott'acqua con una bomboletta - com'è stato
fatto - e disincastrare l'arto della persona. Se fosse stato
allertato immediatamente il servizio dei Vigili del fuoco fluviali
di Torino si poteva risparmiare la mezz'ora in più a bagno della
persona nel torrente e magari non mettere a rischio la sua
vita.
Presidente
- Grazie collega. Punto 5 all'ordine del
giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK