Consiglio Regionale della Valle d'Aosta - Oggetto del Consiglio n. 1252 del 9 giugno 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1252 del 9 giugno 2010 - Resoconto
OGGETTO N. 1252/XIII - Approvazione di mozione: "Analisi
degli effetti della manovra economica sulle finanze regionali e
locali".
Mozione
Il Consiglio regionale
Premesso che il Consiglio dei Ministri ha approvato il
decreto legge sulla manovra finanziaria 2011-2013 contenente
"Misure urgenti per la stabilizzazione finanziaria e la
competitività economica" che prevedono una serie di interventi
destinati ad avere un impatto rilevantissimo sulla finanza e
sull'economia;
Constatato l'enorme impatto che tale manovra avrà sulle
finanze della Regione e degli enti locali e sull'economia
dell'intera Regione, in relazione al fatto che le Regioni dovranno
sopportare più del 45 per cento del carico complessivo dei
sacrifici richiesti;
Considerati i rischi generali già denunciati dal fronte delle
Regioni e degli enti locali di pesanti ricadute negative sui
servizi sociali, l'istruzione, le politiche a favore delle imprese
e quelle ambientali per effetto della manovra;
Rilevando il pericolo che gli effetti del rigore finanziario
imposto si ripercuotano anche sulle discussioni in corso relative
al c.d. federalismo fiscale che vede proprio il riparto fiscale
della Valle in fase di discussione fra la Regione e il Governo
centrale;
Impegna
il Presidente della Regione a riferire con urgenza alla
Commissione consiliare competente circa gli effetti della manovra
finanziaria sulle finanze regionali e locali e la Commissione
stessa a dar corso alle opportune audizioni delle parti economiche
e sociali interessate, per formulare adeguate e concrete proposte
di correzione della manovra, affinché la stessa non provochi
ripercussioni negative sull'economia regionale e sull'erogazione
dei servizi pubblici.
F.to:
Louvin - Bertin - Giuseppe Cerise - Chatrian - Patrizia
Morelli
Président
- La parole au Conseiller Louvin.
Louvin (ALPE)
- Grazie, Presidente.
Immediatamente dopo l'adozione del decreto legge sulla manovra
finanziaria 2010, che ha avuto un impatto notevolissimo in Italia,
non solo nel mondo economico, ma nel mondo anche istituzionale e,
in particolare, nel mondo degli enti locali nel fronte regionale,
che hanno registrato subito vivaci prese di posizione per gli
effetti decisamente rilevanti che questa manovra economica può
avere per il triennio 2011-2013 sull'erogazione dei servizi,
sull'economia reale di queste nostre regioni e degli enti locali,
si è ritenuto utile chiedere che il Governo regionale venisse ad
informare sollecitamente le commissioni, in particolare la
commissione competente in materia, perché si possa discutere del
contenuto di questa manovra, in vista di una sua possibile
emendabilità.
Crediamo di non essere intervenuti fuori tempo, perché la
finestra nella quale sarà possibile aprire una discussione con il
Governo a livello nazionale per ottenere eventualmente delle
modifiche di questa manovra, sulla cui necessità credo non ci sia
da insistere, perché anche altri paesi - direi paesi oltretutto di
sana e robusta costituzione economica, come la Germania - in questi
giorni stanno muovendo le fila di una manovra altrettanto
significativa della nostra. I fronti che si sono aperti e che si
apriranno con queste novità sul nostro sistema finanziario sono di
grande rilevanza; pensiamo all'allungamento del periodo di
permanenza al lavoro delle dipendenti donne che si vedranno, nel
giro di pochi anni, portare ad uniformità con i loro omologhi nel
pubblico impiego, con dei riflessi anche dal punto di vista sociale
molto rilevanti. Pensiamo alla stretta finanziaria per gli enti
locali e per le regioni per quanto riguarda il pagamento di
determinati oneri, l'utilizzo delle consulenze da parte delle
pubbliche amministrazioni, nel nostro caso questo è stato uno
strumento a cui si è fatto ricorso con particolare frequenza.
Pensiamo a molti altri aspetti, senza trascurare quelli di
contrasto all'evasione fiscale ed altri, ma pensiamo soprattutto
alla limitazione della spesa pubblica che, nella nostra Regione,
avrà un impatto particolare.
Siamo una regione che vive di economia pubblica, che vive
maggioritariamente di erogazione di denaro pubblico da parte della
Regione attraverso gli enti locali e crediamo che, se gli effetti
della crisi economica si sono risentiti meno che altrove - questo è
stato anche il portato del rapporto sull'economia redatto dalla
Chambre
in questi giorni e presentato questa settimana alla
giornata dell'economia -, se si è sentito meno l'impatto
sull'economia valdostana della crisi per effetto della riduzione di
investimenti privati, nel momento in cui si riducono gli
investimenti pubblici e si riduce la possibilità di intervento - se
non direttamente assistenziale, diciamo di "ammortizzatore sociale"
degli enti pubblici -, temiamo che questo possa avere un effetto
moltiplicatore del disagio che già si avverte.
La richiesta che rivolgiamo mi pare sostanzialmente accolta e
concordata in sede di commissione. Vorrei ringraziare con
l'occasione il Presidente Rosset, perché molto sollecitamente ha
preso i contatti necessari, sono state attivate le richieste di
intervento da parte del Governo regionale e degli stessi
Parlamentari, che credo sia opportuno vengano sentiti non solo
nelle sedi politiche di ciascuno, ma nella sede istituzionale per
un confronto a tutto campo, e il nostro auspicio è che ci , in
questo momento, una capacità di proposta da parte della
Regione.
Sappiamo che il Presidente dovrebbe essere domani a Roma...
(interruzione del Presidente della Regione, fuori
microfono)
...se deve prendere l'aereo non la tratteniamo, Presidente,
sappiamo l'importanza del tema e non ci dilunghiamo ulteriormente,
le diamo appuntamento direttamente alla settimana prossima, perché
credo che in quella sede...
Vogliamo anche dirle, Presidente, come gruppo ALPE - ma penso
che sia anche in animo delle altre forze di opposizione - che se
questa manovra richiederà interventi robusti, auspichiamo che siano
anche eventualmente discussi e valutati congiuntamente prima di
essere proposti, che ci sia la possibilità di un concorso fattivo
di tutto il Consiglio regionale all'adozione delle misure
necessarie, al di là delle diverse opinioni e delle diverse
sensibilità. Ma nel momento in cui si tratta e si tratterà
sicuramente di tirare la cinghia, non ci devono essere dei dissensi
di fondo sul modo in cui devono essere ripartiti - equamente - i
sacrifici all'interno della nostra Regione. Grazie.
Président
- La parole au Président de la Région,
Rollandin.
Rollandin (UV)
- Grazie.
In effetti, senza entrare di più nel merito di quello che è
stato illustrato, cioè sul tema della crisi e sulle ipotesi di
interventi, come è noto, la conferenza dei Presidenti ha chiesto di
aprire un tavolo con il Governo per analizzare alcuni passaggi
oggetto di discussione fra stasera e domani sera, in occasione
della riunione della conferenza e l'audizione su questi temi.
Quindi volentieri, subito dopo, relazionerò in merito ai passaggi e
alle prospettive; per adesso, al di là di dare la disponibilità per
l'audizione o i confronti, i dati sono ancora molto aleatori, e
questo è uno dei limiti della manovra che è ancora
in fieri
.
Quindi aderiamo alla proposta di poter verificare insieme gli
effetti della manovra. Grazie.
Président
- Je soumets au vote la motion:
Conseillers présents: 33
Votants: 29
Pour: 29
Abstentions: 4 (Benin, Lattanzi, Tibaldi, Zucchi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK