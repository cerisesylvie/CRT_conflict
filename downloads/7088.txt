Consiglio Regionale della Valle d'Aosta - Oggetto del Consiglio n. 1591 del 6 novembre 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1591 del 6 novembre 1985 - Resoconto
OGGETTO N. 1591/VIII - COMUNICAZIONI DEL PRESIDENTE DEL
CONSIGLIO.
PRESIDENTE
: Le comunicazioni del Presidente inquadrano
l'attività del Consiglio dal 23 ottobre in poi:
Disegni di legge presentati:
D.L. n. 240, presentato dalla Giunta regionale in data 23
ottobre 1985, concernente: "Concessione di un contributo speciale
al Comune di Aosta per opere di pubblica utilità", (I
Commissione)
D.L. n. 241, presentato dalla Giunta regionale in data 28
ottobre 1985, concernente: "Finanziamento dei debiti conseguenti
alla liquidazione dell'Azienda Autonoma denominata Agraria
Regionale Valdostana"%(I e III Commissione)
Disegni di legge vistati:-
Disegni di legge non vistati:-
Deliberazioni vistate:10
Riunioni:
Ufficio di Presidenza: 1
Conferenza dei Capi Gruppo, Ufficio di Presidenza e Presidenti
Commissioni: 1
I Commissione: 1
III Commissione: 1
V Commissione: 2
I e IV Commissione in riunione congiunta: 1
II Commissione allargata ai Capi Gruppo per questioni Parco
Nazionale Gran Paradiso: 1
Commissione speciale per regolamento assunzioni personale Casa
da gioco di Saint-Vincent: 1
E' scomparso, nei giorni scorsi, al l'età di 94 anni, il Prof.
Costantino Mortati, uno degli artefici più lungimiranti e
determinanti della Costituzione Repubblicana nonché uno dei giudici
costituzionali più esemplari.
Il Prof. Mortati è stato uno dei protagonisti dell'elaborazione
della Costituzione repubblicana e la validità di alcune sue
intuizioni è stata confermata, da ultimo, anche dai lavori della
Commissione bicamerale per le riforme istituzionali.
Non a caso il Prof. Mortati è stato direttamente richiamato
quando sono venuti alla ribalta problemi decisivi come quelli della
stabilità dell'esecutivo, della differenziazione fra le due Camere
e della democrazia interna dei Partiti.
Non sempre sono state riproposte le concrete soluzioni
istituzionali da Lui delineate, ma del tutto attuali sono sempre
risultate le esigenze profonde sottese a tali soluzioni.
Perdiamo dunque con Mortati uno dei più grandi costituzionalisti
italiani che ha saputo, nell'arco della sua lunga attività,
promuovere un dialogo costante e costruttivo con tutte le forze
politiche e culturali dell'Italia repubblicana, volto a fare della
nostra Costituzione la casa comune di tutti gli italiani.
Esprimiamo pertanto il nostro profondo cordoglio per la
scomparsa di un uomo così illustre, di un pensatore, di uno
studioso il cui ricordo sarà sempre vivo in quanti intendono
operare per fare il nostro Paese sempre più grande e sempre più
avanzato sul terreno della democrazia e delle libertà civili.
Ieri mattina una delegazione dell'Associazione Nazionale
Mutilati e Invalidi Civili, dell'Unione Italiana Ciechi e dell'Ente
Nazionale Sordomuti mi ha esposto le forti perplessità e
preoccupazioni della categoria per alcune misure restrittive
soprattutto nell'ambito dell'assistenza sanitaria contenute nel
progetto di legge finanziaria che dovrebbe essere esaminato a
giorni dal Parlamento della Repubblica.
Secondo gli invalidi nella legge finanziaria sono ipotizzati
tagli indiscriminati che colpiscono l'intera categoria.
A loro giudizio sarebbe opportuno un intervento del Consiglio
regionale di sostegno alle loro rivendicazioni, tendente a
modificare i contenuti della legge finanziaria nella parte che
concerne le misure ritenute penalizzanti per l'intera
categoria.
L'Assessore alle Finanze ha fatto pervenire a questa Presidenza
il testo della relazione del Consiglio di Amministrazione della
FINAOSTA S.p.A. e copia del bilancio per l'esercizio sociale
1984-85.
La documentazione è a disposizione di quanti fossero interessati
alla consultazione.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Innanzitutto comunico al Presidente del
Consiglio che il nostro Gruppo è disponibile ad esaminare un ordine
del giorno che riguardi la legge finanziaria per il 1986. Noi siamo
convinti infatti che l'impostazione di quella legge sia un
tentativo per fare ritornare il Paese indietro di alcuni passi e
che con essa si voglia dare un colpo allo stato sociale e pertanto
siamo disponibili ad apportarle determinate correzioni che, a
nostro giudizio, sono ritenute necessarie. Siamo anche interessati
a prendere visione del materiale relativo alla FINAOSTA, non appena
sarà distribuito ai Gruppi. La Giunta nel precedente Consiglio si
era impegnata a farci avere entro il 30 ottobre copia del Bilancio,
vorremmo sapere per quale motivo i Gruppi non hanno ancora ricevuto
quel documento.
PRESIDENTE
: Prima di passare al secondo punto dell'ordine
del giorno, comunico che ho provveduto ad inviare a nome del
Consiglio le condoglianze all'amico Consigliere Bajocco che nei
giorni scorsi ha avuto la gravissima perdita del padre.
Credo di rinnovare, a nome di tutti voi, l'espressione delle
nostre più sentite condoglianze al Consigliere Bajocco.
Ha chiesto la parola il Consigliere Bajocco; ne ha facoltà.
BAJOCCO (P.C.I.):
Ringrazio il Presidente del Consiglio
per le parole testé pronunciate; ringrazio il personale e la
dirigenza della Presidenza del Consiglio e tutti coloro che mi sono
stati vicini in questi giorni.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK