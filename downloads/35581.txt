Consiglio Regionale della Valle d'Aosta - Oggetto del Consiglio n. 68 del 25 luglio 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ORDINE PUBBLICO - FORZE ARMATE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 68 del 25 luglio 2013 - Resoconto
OGGETTO N. 68/XIV - Designazione dei rappresentanti della
Regione autonoma Valle d'Aosta per la nomina a membri del Comitato
misto paritetico previsto dal decreto legislativo 15 marzo 2010, n.
66 "Codice dell'ordinamento militare".
Presidente -
Il decreto legislativo 15 marzo 2010, n. 66,
concernente: "Codice dell'ordinamento militare" all'articolo 322
stabilisce che in ciascuna Regione è costituito un Comitato misto
paritetico di reciproca consultazione per l'esame, anche con
proposte alternative della Regione e dell'Autorità militare, dei
problemi connessi all'armonizzazione tra i piani di assetto
territoriale e di sviluppo economico e sociale della Regione e
delle aree subregionali e i programmi delle installazioni militari
e delle conseguenti limitazioni, di cui fanno parte sette
rappresentanti della Regione, nominati dal Presidente della
Regione, su designazione, con voto limitato, del Consiglio
regionale e che per ogni membro è nominato un supplente. In
relazione quindi al rinnovo del Consiglio regionale, è necessario
procedere anche alle nuove designazioni.
Colleghi, in seguito alla riunione dei Capigruppo, vi comunico
anche quelli che sono i nominativi delle proposte di candidatura,
allora, come membri effettivi, i nomi sono: Lazzaro Salvatore,
Sardella Nicoletta, Fresi Biagio, Cusaci Teresa, Segor Corrado,
Udali Vittorio e Gambaro Mauro. Vuole che li ripeto?
(interruzione di un Consigliere, fuori microfono)
...li ripeto: Lazzaro Salvatore, Sardella Nicoletta, Fresi
Biagio, Cusaci Teresa, Segor Corrado, Udali Vittorio e Gambaro
Mauro. Come membri supplenti: Paesani Federica, Borselio Luigi,
Cerlogne Jean-Baptiste, Vettorato Enrico, Borre Fedele, Jordaney
Roberto e Plateroti Sergio. Invito gli uscieri a distribuire la
scheda per la votazione e quindi poi a procedere con l'appello per
la votazione.
Appel nominale
Presidente
- Chiedo anche ai colleghi Borrello, Restano e
Nogara di avvicinarsi al banco della votazione per lo
scrutinio.
Colleghi, vi comunico il risultato della votazione, dobbiamo
riprocedere alla votazione per i supplenti, intanto vi comunico gli
eletti per quanto riguarda gli effettivi. Dichiaro quindi eletti in
qualità di membri del Comitato misto paritetico:
- Corrado Segor: voti 20
- Cusaci Teresa: voti 19
- Udali Vittorio: voti 18
- Gambaro Mauro: voti 17
- Louvin Robert: voti 12
- Fresi Biagio: voti 6
- Fedele Borre: voti 1
Bisogna riprocedere alla votazione per i membri supplenti,
perché manca un nominativo, ne abbiamo solo sei. Vi comunico
l'esito...beh, ci sono candidature, nomi che non potevano essere
proposti per quest'incarico, quindi sono incompatibili...hanno
riportato: 1 voto Paesani, 1 voto Borselio, 18 voti Cerlogne, 18
Vettorato, 17 Jordaney, 15 Borre, ma è stato eletto negli
effettivi, Plateroti 3, Rollandin 8, Louvin 1 e Gambaro 1. Dobbiamo
riprocedere solo per i supplenti, gli effettivi li dichiaro
eletti...
(interruzione di un Consigliere, fuori microfono)
...no, riprocediamo
ex novo
ad una votazione...vi chiedo
qualche secondo che verifichiamo con gli uffici come procedere.
Confrontandomi anche con i tecnici, allora votiamo per integrare i
supplenti, mantenendo però valida la votazione e anche qui dichiaro
quindi eletti Vettorato Enrico, Cerlogne, Jordaney, Plateroti,
Paesani e Borselio, manca un nome. Procediamo alla votazione per un
membro supplente, quindi si esprime una preferenza. Faccio
distribuire le schede, abbiamo le schede di prima, quindi
naturalmente ci sono tutte le schede, tutte le linee, ma si vota
solo su una linea. Grazie.
Appello nominale
Presidente
- Invito gli scrutatori a raggiungere il banco
delle votazioni per lo spoglio.
Dichiaro l'esito della votazione.
Consiglieri presenti: 35
Votanti: 35
Schede valide: 34
Hanno riportato voti:
- Lazzaro: 14
- Rusci: 18
- Lazzarone: 2
Dichiariamo quindi eletto Rusci Piercarlo con 18 voti.
Possiamo passare al punto 51.1 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK