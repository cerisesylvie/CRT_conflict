Consiglio Regionale della Valle d'Aosta - Oggetto del Consiglio n. 1570 del 26 maggio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Stoccaggio e smaltimento rifiuti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1570 del 26 maggio 2022 - Resoconto
OGGETTO N. 1570/XVI - Discussione generale congiunta sulle
mozioni: "Impegno per la soluzione delle criticità relative al
conferimento di rifiuti nel centro di Brissogne da parte delle
imprese private" e "Individuazione di appositi siti di stoccaggio
sul territorio valdostano per il conferimento dei rifiuti
provenienti dalle attività di impresa".
Bertin (Presidente) -
A questo punto abbiamo i punti 51 e
52 che saranno affrontati congiuntamente. La discussione generale,
dopo le due illustrazioni, e poi voto distinto
.
Il
consigliere Carrel si è prenotato per illustrare le due mozioni, ne
ha facoltà.
Carrel (PA) -
Questa mozione nasce da diverse
segnalazioni che arrivano dal territorio e dalle iniziative che
abbiamo ascoltato nell'ultimo Consiglio e a cui ha risposto il
presidente Lavevaz facendo un
excursus
giuridico, tecnico e
anche dal punto di vista del bilancio abbastanza esaustivo, quindi
non credo sia utile ripercorrere la differenza tra rifiuti
speciali, rifiuti urbani e la necessità di andare a escludere i
rifiuti speciali da una serie di conti che stanno in capo a tutti i
cittadini e quindi devono rimanere in capo alle imprese, ma credo
sia necessario cercare di andare a definire con dei tempi chiari e
definiti una soluzione a questo problema, anche perché è un
problema che è nato dal 1° di gennaio del 2022, ne stiamo captando
i veri risvolti solamente adesso, anche perché sappiamo bene che
viviamo in una Regione dove anche l'edilizia ha degli
stop
,
soprattutto nelle vallate laterali, e adesso abbiamo un problema a
cui dobbiamo fare assolutamente fronte. Con questa mozione andiamo
di fatto a chiedere all'Assessore competente di valutare tutte le
soluzioni tecnicamente e amministrativamente sostenibili per
affrontare queste problematiche; le problematiche sono legate al
fatto che tutte le imprese valdostane devono recarsi a Brissogne
per conferire il loro materiale. Ci è stato segnalato inoltre che
anche Enval non riceve e non accetta tutti i materiali a causa di
un'autorizzazione; ho chiamato Enval, mi sono messo in contatto con
lei e mi è stato segnalato che l'autorizzazione è un CER 17 che le
impedisce di andare a ricevere determinati materiali che invece
vengono presi dalla Valeco, quindi vi è un'ulteriore
differenziazione che sicuramente complica la situazione. Tutte
queste imprese ovviamente vedono un incremento sostanziale dei
costi, crediamo pertanto che spetti a noi, come Consiglio regionale
e come politica, trovare delle soluzioni, trovare dei punti
intermedi per andare a intercettare questi inerti e poi portarli in
sede a Brissogne o dove devono essere conferiti definitivamente.
Questo permetterebbe alla politica di dare una risposta ai problemi
delle imprese, che sono i problemi che anche lei ci ha già detto ha
ben chiari e ben recepito.
Quello che andiamo a chiedere nel secondo punto è di andare a
convocare una riunione con la Commissione competente in modo da
portare il dibattito in Consiglio e con i tempi dovuti affrontare i
vari aspetti, cercando di andare a coinvolgere il Presidente della
Chambre Valdôtaine
, in rappresentanza di tutte le
associazioni di categoria, abbiamo individuato la Presidenza della
Chambre
in modo da poter coinvolgere tutti e il CELVA in
quanto crediamo sia utile coinvolgerlo per andare a individuare dei
luoghi dove andare a conferire questo materiale.
Il rischio, non possiamo negarcelo, è quello di avere tante
piccole discariche in tutta la Valle d'Aosta e la Valle d'Aosta,
essendo una Regione fortemente turistica, non può permettersi
questo; d'altro canto, però, non possiamo biasimare gli impresari e
le piccole imprese che devono destinare magari una volta ogni
giorno o ogni due giorni due o tre ore del loro tempo per andare a
conferire del materiale.
Credo che l'intento di questa mozione sia quello di andare nella
direzione che avevate già indicato, sia chi aveva presentato le
interpellanze e le interrogazioni, sia l'assessore presidente
Lavevaz, definendo dei tempi e portando il dibattito in Commissione
semplicemente per poter poi affrontare lì tutti gli aspetti che
capisco sono sicuramente molto difficili: passano dalla pesatura,
arrivano fino ai costi di trasporto che sicuramente sono dei costi
che bisogna andare a definire chi se ne farà carico e in quale
modo, ma credo che questi siano gli attori che abbiamo individuato
e con questi interlocutori si possa trovare una soluzione che vada
a dare una risposta alle imprese perché non sempre hanno bisogno di
incentivi ma hanno bisogno di vedersi agevolato il lavoro e il modo
di lavorare. Credo che questa sia una risposta che, come Consiglio
regionale e come politica, dobbiamo assolutamente alle nostre
piccole imprese che compongono il tessuto economico della nostra
Regione.
Presidente -
Si è prenotata la consigliera Foudraz per
l'illustrazione della seconda mozione.
Foudraz (LEGA VDA) -
Sostanzialmente la mozione
presentata dal gruppo Lega Vallée d'Aoste ricalca in parte quella
appena illustrata dal collega Carrel, ovviamente nel momento in cui
presentiamo le iniziative a scadenza termini, quindi quindici
giorni prima del Consiglio, i vari gruppi non sanno gli oggetti
delle mozioni o comunque delle iniziative degli altri gruppi,
quindi può capitare che ci siano delle sorti di duplicati. Comunque
la mozione da me sottoscritta come prima firmataria viene
presentata appunto perché, come ha già anticipato anche il collega
Carrel, ci sono delle criticità che si stanno riscontrando, a
partire dal mese di febbraio di quest'anno, presso le isole
ecologiche per quanto riguarda i conferimenti di rifiuti
provenienti da soggetti titolari di partita IVA.
Abbiamo affrontato, nel corso dell'ultimo Consiglio regionale,
questa problematica con due iniziative del nostro gruppo:
un'iniziativa che è stata presentata dal collega Perron che
riguardava il conferimento degli sfalci del verde da parte delle
imprese dedite al verde e un'iniziativa a mia prima firma che
riguardava invece il conferimento dei rifiuti provenienti da
attività di impresa artigianale, proprio perché ci erano pervenute
numerose segnalazioni da parte di agricoltori e artigiani
valdostani operanti nei diversi settori produttivi in merito
appunto a quest'impossibilità di conferire materiali da destinare
al riutilizzo presso le isole ecologiche come avveniva prima del
mese di febbraio. Infatti, dal mese di febbraio di quest'anno, gli
operatori che si trovano nei vari centri di raccolta dirottano
tutti gli imprenditori all'unico sito centrale di Brissogne,
l'unico punto di conferimento regionale, perché non possono più
procedere nell'accettazione del materiale conferito proveniente da
coloro che esercitano attività d'impresa.
La motivazione di questo diniego nell'accettare i rifiuti
provenienti appunto dall'attività della lavorazione ci è stata
ampiamente spiegata dal presidente Lavevaz nel corso dell'ultimo
Consiglio regionale rispondendo alle nostre due iniziative, infatti
ha spiegato che con l'entrata in vigore del decreto legislativo n.
116/2020, che vede produrre i suoi effetti a decorrere dal 1°
gennaio 2021, tutto quello che è prodotto come rifiuto in ambito
domestico è da trattare come rifiuto urbano, quindi con le solite
modalità di conferimento presso le varie isole ecologiche dislocate
sul territorio regionale, mentre invece tutto quello che è rifiuto
prodotto da attività di impresa è da considerarsi come rifiuto
speciale, quindi non più conferibile presso le isole ecologiche ma
deve sottostare a una normativa che regola il conferimento dei
rifiuti speciali.
Avevamo fatto presente che tutto questo generava numerosi
problemi,
in primis
chi non opera nella cintura della
Plaine d
i Aosta deve percorrere la Valle in lungo e in largo
per poter conferire il materiale, questo a discapito sia degli
impresari, degli artigiani che lavorano, ma anche a discapito di
coloro che commissionano i lavori, perché comunque c'è un lievitare
dei costi.
Non c'è solo quel problema ma c'è un altro grande problema che è
segnalato e che abbiamo già evidenziato nelle due iniziative dello
scorso Consiglio: praticamente le code che si formano proprio al
punto di conferimento di Brissogne.
C'è un ulteriore terzo problema che riguarda l'impatto
ambientale, perché un comportamento del genere ha degli effetti
sull'ambiente e sulla salute umana, perché si dice sempre che noi
siamo quello che mangiamo ma io aggiungerei che siamo anche quello
che respiriamo e siccome - lo dicevo già nella volta scorsa quando
avevo illustrato l'iniziativa - dobbiamo andare verso un'economia,
una gestione dell'ambiente sempre più verde e meno impattante a
livello di inquinamento, non possiamo pensare che, per conferire un
cassone di erba, piuttosto che un cassone di legname o piuttosto
che del ferro, partendo da Gressoney o da Courmayeur, dobbiamo
attraversare la regione in lungo e in largo.
Purtroppo quindi ci sono tanti aspetti negativi, ma non sono
solo questi gli aspetti negativi perché si rischia, come avevo già
fatto presente, di assistere all'abbandono dei rifiuti come ha
anche correttamente detto il collega Carrel e questo ho verificato
che è già successo purtroppo. Visivamente non è un bello spettacolo
e impatta non solo a livello di decoro ambientale ma anche a
livello turistico, perché immaginiamo di camminare e sul nostro
percorso ci imbattiamo in materiali che nulla hanno a che fare con
la flora e la fauna del posto che stiamo visitando. Questo non è un
bel biglietto da visita, non lo è per noi Valdostani ma non lo è
nemmeno per i turisti che frequentano la nostra bellissima
Regione.
Per tornare al discorso di apertura, ovvero all'imprenditoria
costretta a percorrere quasi tutta la Valle per poter smaltire i
rifiuti derivanti dalle lavorazioni, come avevo già evidenziato
nell'interpellanza scorsa, il tessuto imprenditoriale valdostano è
rappresentato soprattutto da imprese di piccole dimensioni, spesso
sono imprese individuali che non possono permettersi il lusso di
passare ore e ore o nel trasferimento dal cantiere al centro oppure
in coda.
C'è un altro aspetto: anche gli agricoltori purtroppo soffrono
di questa problematica perché, essendo titolari - io parlo degli
agricoltori che svolgono l'attività con tanto di partita IVA, non i
hobbisti -, hanno dei seri problemi perché non possono più
conferire nei cassonetti i contenitori vuoti e puliti dei prodotti
fitosanitari come avveniva prima, oppure non possono più conferire
i sacchetti dei mangimi per gli animali, come non possono smaltire,
come avveniva prima, le corde, le classiche
fiselle
o le
reti da imballaggio del fieno per intenderci.
Nel corso delle risposte che lei, Presidente, mi aveva dato a
una possibile soluzione, seppur di difficile realizzazione, perché
lo aveva detto, aveva ipotizzato un circuito di raccolta disposto
su due o tre punti, anziché solo sull'unico punto come abbiamo
detto adesso.
Con questa mozione io chiederei un impegno maggiore al Governo
affinché si arrivi nel più breve tempo possibile a individuare
questi due o tre siti di stoccaggio sul territorio valdostano,
proprio per permettere a coloro che esercitano l'attività di
impresa di poter svolgere al meglio il loro lavoro.
Presidente -
Come detto, dopo l'illustrazione, la
discussione dei due punti è congiunta, pertanto apriamo la
discussione generale sulle due mozioni. La discussione generale è
aperta. Se qualcuno vuole intervenire, si prenoti, altrimenti
chiudo la discussione generale. Non vedo prenotazioni, la
discussione generale è chiusa. Per la replica del Governo, la
parola al presidente della Regione Lavevaz.
Lavevaz (UV) -
In effetti sono due mozioni simili ma
diverse, hanno lo stesso contenuto per quanto riguarda l'oggetto ma
si pongono con delle impegnative anche abbastanza diverse.
Come hanno ricordato ambedue i primi proponenti delle due
mozioni, l'oggetto è stato ampiamente dibattuto nell'ultimo
Consiglio per diverse iniziative che sono state presentate, quindi
non ripercorro quanto ho già detto relativamente alla differenza
che mi pare essere chiara a tutti tra rifiuti speciali derivanti da
attività di impresa e rifiuti urbani.
Quello che voglio ancora sottolineare rispetto a quanto detto
l'altra volta, perché non traspare in maniera così evidente dalle
vostre mozioni e anche dalle vostre presentazioni, è il fatto che
lo smaltimento dei rifiuti speciali, derivanti da attività
d'impresa, deve essere fatto a cura e a carico di chi li produce,
che può scegliere autonomamente la soluzione più economica e più
appropriata ben sapendo che non ce ne sono tantissime, però questa
è la norma. La responsabilità dello smaltimento è in carico a chi
produce.
Il centro di Brissogne offre in questo senso, per questo tipo di
rifiuti speciali, un servizio sul mercato, non è esattamente
corretto quello che ha detto il collega Carrel che tutte le imprese
devono recarsi a Brissogne; in questo momento la maggior parte lo
fa perché non ci sono tantissime alternative, però non è un
obbligo, nel senso che ognuno può autonomamente trovare soluzioni
più economiche sul mercato.
Ciò premesso, c'è una precisazione, dico anche in punta di piedi
non essendo un giurista, che la difficoltà è oggettiva e riguarda
non soltanto il mondo dei rifiuti, o comunque non è una questione
che riguarda solo i rifiuti, ma è una tematica più in generale che
riguarda il sistema economico regionale, perché la difficoltà delle
imprese si ripercuote sui Comuni proprio perché l'attività
d'impresa è un'attività che dà lavoro e benessere e introiti anche
alla Regione (lo ricordavamo ieri in un'altra iniziativa). Questo è
un problema che va affrontato e che stiamo affrontando, anche
rispetto alla risposta che avevo dato l'altra volta è di tutta
evidenza che le strutture regionali lo stanno affrontando e,
insieme alla parte politica, in maniera seria per trovare delle
soluzioni.
È un problema che va risolto con una visione di insieme,
coinvolgendo sicuramente gli Enti locali com'è stato indicato nella
mozione dei colleghi di Pour l'Autonomie. Di fatto il
coinvolgimento del CELVA è già inserito anche nel Piano rifiuti,
perché il Piano rifiuti, prevede un coinvolgimento delle
associazioni di categoria e del CELVA proprio per affrontare la
tematica e individuare un modello di raccolta diffuso e organizzato
in modo da venire incontro alle attività o fare da facilitatori,
fermo restando il punto di partenza che la responsabilità è in capo
a chi produce. Questo è un aspetto che è chiaro ed è presente sul
piano rifiuti, quindi, da questo punto di vista, il lavoro che
stiamo facendo va proprio in questa direzione.
Le due mozioni sono diverse, la prima di Pour l'Autonomie ha una
prima impegnativa che definirei quasi ultronea, che impegna
l'Assessore a fare il suo lavoro e a trovare le soluzioni, e questa
mi sembra una cosa che si stia facendo per quanto possibile.
La seconda impegnativa è quanto si sta già facendo, perché è
previsto nel piano rifiuti, sulla questione di tempistica, che
sarebbe l'unica vera novità, per la quale posso prendermi
tranquillamente l'impegno, insieme al Presidente di Commissione,
anche entro trenta giorni, però mi sembra che il resto della
mozione sia nella logica delle cose che si stanno facendo.
Sulla mozione invece dei colleghi della Lega la situazione è
diversa, nel senso che, come la collega Foudraz ha detto,
l'impegnativa riprende l'impegno che io già mi ero preso. Scritta
però così l'impegnativa è un po' semplicistica, nel senso che, come
abbiamo detto, le tipologie di rifiuti speciali sono
sostanzialmente tutte, perché anche un fazzoletto di carta, se
prodotto da un'attività di impresa, è un rifiuto speciale, questo
l'abbiamo capito. Dire che si impegna il Governo a individuare
appositi siti di stoccaggio sul territorio valdostano è una cosa
impraticabile, perché non si può fare per tutte le tipologie un
doppio servizio di raccolta. Io parlavo di alcune tipologie che
possono essere e sono al vaglio proprio in queste settimane degli
uffici: ad esempio, il verde che in questo periodo è una delle cose
i cui conferimenti sono più massicci, quindi per il verde
ipotizzare magari due sedi sul territorio di stoccaggio e poi di
conferimento.
Possono esserci tante tipologie, ma è impossibile prevedere dei
punti di stoccaggio per tutte le tipologie: per chi è detentore di
partita IVA, bisognerà immaginare, e lo stiamo facendo ad esempio
anche con l'Assessorato dell'agricoltura, dei flussi specifici; per
gli agricoltori è più conveniente far vedere magari un flusso di
raccolta, quindi non dei punti ma addirittura un flusso di
raccolta, un passaggio "porta a porta", ma questa è un'ipotesi che
si sta vagliando con l'agricoltura.
Ogni tipologia di rifiuto ha probabilmente, per quanto riguarda
i rifiuti speciali, necessità di un approccio diverso, quindi
assicurandovi l'evidente impegno dell'Assessorato o dei tecnici che
sono al lavoro dietro a questa problematica, anche rispetto alle
ottemperanze di quanto previsto nel piano rifiuti, vi chiederei di
ritirare le due mozioni per i motivi che vi ho spiegato, in
alternativa ci asterremo essendo una tematica assolutamente
attenzionata da parte nostra.
Presidente -
Ha chiesto la parola il
consigliere
Carrel, ne ha facoltà.
Carrel (PA) -
Grazie per le risposte. Credo che sia
importante comunque, anche se come ha detto, le mozioni
ripercorrono quello che ci siamo detti, dare dei tempi, quindi la
nostra mozione era stata fatta proprio perché volevamo affrontare
il problema in modo molto più pragmatico e con dei tempi definiti.
Per questo motivo abbiamo previsto questo termine dei trenta giorni
e credo che assolutamente non sia il caso di ritirare questa
mozione perché, dal nostro punto di vista, sarebbe veramente
importante arrivare in Commissione e valutare tutte le opzioni,
anche come ha detto la collega Foudraz, specificando quale tipo di
materiale e soprattutto permetterci poi di confrontarci anche con
la
Chambre
.
Capisco bene che, dal vostro punto di vista, ci dite che
comunque si sta lavorando e si sta facendo; dal nostro punto di
vista, il problema c'è e vorremmo uscire di qua con un impegno
entro trenta giorni di portarlo in Commissione, anche perché il
piano rifiuti... se ha preso l'impegno, si può votare la mozione
perché al punto n. 1 lei mi ha detto che la impegniamo a fare il
suo lavoro o, meglio, parte del suo lavoro perché è Presidente e
Assessore e dall'altra parte le chiediamo semplicemente un impegno
entro trenta giorni, quindi se si è preso l'impegno, non vedo il
problema del votare questa mozione e di confrontarci in
Commissione. In caso contrario si prende ovviamente la
responsabilità di non votare una mozione, che, di fatto, dice delle
cose molto semplici per andare a cercare di risolvere in questa
sede dei problemi delle imprese valdostane.
Vero è che non è vero che tutte le imprese devono andare a
Brissogne, altrettanto vero è che il servizio sul mercato non è
alla portata di tutti e le piccole imprese, che ha ben sottolineato
la collega Foudraz, non possono farsi carico di certi costi. I
Comuni possono farsi carico del coordinamento di andare a recepire
le esigenze delle varie imprese in modo da definire dei giorni di
conferimento con qualcuno che viene a trasportare il materiale, ma
sicuramente queste sono iniziative sporadiche che vanno di fatto a
libera interpretazione dei vari territori, dei vari gruppi di
imprese. Credo che questo non sia l'obiettivo di una piccola
Regione come la Valle d'Aosta, la quale avrebbe tutti gli elementi
per mettersi intorno a un tavolo e cercare di risolvere il problema
a monte e dimostrare che la Regione, la politica regionale ha
veramente a cuore le proprie imprese e cerca di risolvere i
problemi, e questo è un piccolo problema che con un piccolo segnale
potremmo veramente garantire un buon risultato per le nostre
imprese e dimostrare che, al di là delle parole e al di là dei
programmi, poi alla fine la politica c'è e dà delle risposte alle
imprese e poi, di conseguenza, anche alle famiglie perché poi chi
si vede il prezzo aumentare sono sicuramente le famiglie e chi
utilizza questi servizi.
Presidente -
Ha chiesto la parola la consigliera Foudraz,
ne ha facoltà.
Foudraz (LEGA VDA) -
Ringrazio il presidente Lavevaz per
la risposta che ha dato alla mozione. Non ritireremo l'iniziativa
perché ritengo che l'impegno richiesto al Governo con questa
mozione andava comunque nella direzione da lei prospettata, certo,
con delle difficoltà, con tutto quello che ha ribadito che avevo
ben recepito già l'altra volta, quindi non ritiriamo la mozione,
anche perché vorrei citare una locuzione latina che dice:
verba
volant scripta manent
che, tradotto letteralmente, è le parole
volano ma gli scritti rimangono. Ecco perché il motivo di questa
mozione: perché volevo spronarvi a risolvere, nel più breve tempo
possibile, questa problematica che sta penalizzando veramente
l'imprenditoria valdostana, imprenditoria artigiana e imprenditoria
agricola.
Presidente -
Ha chiesto la parola il
consigliere
Planaz, ne ha facoltà.
Planaz (LEGA VDA) -
Volevo intervenire in merito alle
risposte del presidente Lavevaz, anche della risposta dello scorso
Consiglio, non condivido del tutto la sua analisi. Poi, come lei ha
detto si può approfondire e come richiesto anche dai colleghi di
Pour l'Autonomie, modificando magari un pochettino queste mozioni,
si potrebbero approvarle, anche perché non è che si fa un favore a
noi, però si fa un favore alle richieste che sono state fatte dal
territorio, anche perché, tanto per fare solo una piccola analisi,
lei nello scorso Consiglio ha citato la 218/851, se vuole, le leggo
l'articolo 1 dove è ben specificato che bisogna intervenire e dare
delle risposte al territorio nella raccolta dei rifiuti.
A seguito di tutte le lamentele che ci sono state, a seguito un
po' delle nostre iniziative che erano legate ai rifiuti agricoli,
ma anche a materiali da detriti lavorazioni, demolizioni di case e
quant'altro... nessun'impresa lamenta il fatto che deve pagare per
lo smaltimento dei rifiuti, ma una semplice richiesta: ditemi solo
dove posso portare i rifiuti senza attraversare tutta la Valle,
senza dire che si è parlato di molteplici rifiuti e molti rifiuti
oggi possono essere riutilizzati, non sarebbero neanche da chiamare
rifiuti, ma sono delle risorse che potrebbero essere importanti per
l'efficientamento energetico.
Come si cita nell'articolo... 851 della 218, la possibilità di
usufruire di questi materiali... non è sempre un rifiuto... ma
potrebbe solo organizzare un tipo di raccolta, anche perché alla
risposta che alla fine il riassunto è così: se si ha la partita IVA
si deve assumere l'onere del trasporto e lo smaltimento del
rifiuto, se non si ha la partita IVA, si può portare alle aree
ecologiche...
Io penso che qui dobbiamo fare un approfondimento tutti assieme
e non penso che... modificare le due mozioni e portare queste
problematiche in Commissione non fa altro che dare un valore in più
al nostro lavoro e dare delle risposte alla popolazione che,
capisco, magari chi si trova in centro Valle è un po' meno lontano
dai centri di raccolta, ma per chi deve affrontare una vallata per
poi smaltire il rifiuto ci sono anche tutti i costi di trasporto e
quant'altro, e già lavorano in aree montane magari un po' più
lontane... e questo farebbe solo che andare a rispondere a delle
cose per le quali non do neanche tutta la responsabilità a voi di
maggioranza, però assieme dovremmo cercare di risolvere i problemi
e dare delle risposte, solo quello.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK