Consiglio Regionale della Valle d'Aosta - Oggetto del Consiglio n. 433 del 20 marzo 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 433 del 20 marzo 1984 - Resoconto
OGGETTO N. 433/VIII- NORME REGIONALI DI DISCIPLINA NELLA
GESTIONE DEGLI ALLOGGI DI EDILIZIA RESIDENZIALE PUBBLICA E CRITERI
DI DETERMINAZIONE DEI CANONI DI LOCAZIONE (Interrogazione).
PRESIDENTE
: Do lettura dell'interrogazione presentata dal
Consigliere Baldassarre:
INTERROGAZIONE
Come è noto con deliberazioni del C.I.P.E. pubblicata sulla
Gazzetta Ufficiale n. 348 del 19 dicembre 1981 venivano emanate
norme di disciplina nella gestione degli alloggi di edilizia
residenziale pubblica e criteri di determinazione dei canoni di
locazione.
Il sottoscritto Consigliere regionale
INTERROGA
l'Assessore regionale ai Lavori Pubblici per conoscere,
considerato che sono trascorsi oltre 2 anni, quando intende
presentare in Consiglio regionale il Disegno di Legge che detta le
norme in materia, unificandosi ai criteri generali stabiliti dal
CIPE.
PRESIDENTE
: Ha chiesto la parola l'Assessore ai Lavori
Pubblici Chabod; ne ha facoltà.
CHABOD (D.C.):
Rispondo al Consigliere Baldassarre
facendo presente che la Regione Valle d'Aosta, come è specificato
nella circolare ministeriale n. 1903 del 10/5/82, non è legata alle
disposizioni della deliberazione del C.I.P.E. del 19/11/81,
pubblicata dalla Gazzetta Ufficiale n. 348 del 19/12/1981. Infatti,
a norma dell'art. n. 3 lettera G della legge 5/8/78 n. 457, il
C.I.P.E. ha emanato tale disposizione, approvata dalla Commissione
consultiva interregionale e a cui dovevano anche unificarsi, entro
sei mesi, le Regioni a Statuto Ordinario con propri provvedimenti
legislativi.
La nostra Regione non è tenuta, a norma del D.P.R. 22/2/82 n.
182, ribadito dalla sopra citata circolare ministeriale,
all'osservanza di tale scadenza della normativa indicata dallo
Stato per l'individuazione dei criteri generali per l'assegnazione
degli alloggi dell'edilizia residenziale pubblica e per la
fissazione dei canoni. La Regione può proporre al CER una propria
normativa che, al limite, può anche diversificarsi dalle norme
nazionali.
Non è possibile però emanare una legge adatta alla realtà
valdostana in tempi brevi, vista la problematica che tale legge
deve affrontare e risolvere. E' nostro dovere comunque portare
avanti tale discorso e ritengo che l'obiettivo possa essere
raggiunto unicamente con l'istituzione di una commissione di lavoro
formata da esperti del settore dell'edilizia residenziale pubblica:
è una commissione che, come Assessorato, stiamo vedendo di portare
avanti.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Ringrazio l'Assessore Chabod per
l'esauriente risposta data alla mia interrogazione. Effettivamente
ritengo giusto che sia formata una Commissione di esperti per
risolvere questo problema, quindi ringrazio l'Assessore per la
risposta data.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK