Consiglio Regionale della Valle d'Aosta - Oggetto del Consiglio n. 316 del 14 dicembre 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 316 del 14 dicembre 1970 - Resoconto
OGGETTO N. 316/70 - Costruzione di un piazzale in località
Pont Suaz (Charvensod) nei pressi della strada regionale
Aosta-Pila. (Interpellanza)
Rollandoz (D.P.)
- Qui è bene fare un po' di cronistoria
di questo piazzale partendo dall'inizio quando il Comune di
Charvensod ha deciso di acquisire il terreno.
Onde costruire un piazzale a Pont Suaz, il Consiglio comunale di
Charvensod, con deliberazione del 28.6.1969 accoglieva la proposta
della Sig.ra Bonadé Adele in Sagno che cedeva a titolo gratuito al
Comune l'appezzamento n. 58 del F.6 e, come contropartita, si
riservava la proprietà di un'area di mq. 25 da destinarsi alla
costruzione di un garage all'angolo nord-ovest del mappale 58
predetto; questa deliberazione venne approvata dalla Giunta
regionale in data 18.7.1969. Con successiva deliberazione del
Consiglio comunale in data 16.2.1970 venne approvato il progetto
del precitato piazzale e le trattative intercorse per
l'acquisizione delle aree; tale progetto prevedeva un'area di metri
cinque per cinque da riservarsi a garage privato ed inoltre la
striscia di terreno pari alla larghezza del garage ovviamente
gravata da servitù di passaggio. Quest'ultima deliberazione veniva
approvata dalla Giunta regionale in data 27 marzo 1970; appena il
sottoscritto venne nominato Assessore ai Lavori Pubblici si
precipitò il Sindaco di Charvensod a chiedere l'urgente ed
indifferibile necessità di costruire questo garage, questo
piazzale; un progetto del piazzale venne trasmesso all'Assessorato
dei lavori pubblici. Noi abbiamo fatto costruire questo piazzale in
economia ed è costato all'incirca 3 milioni, non è facile la
valutazione quando si interviene con mezzi propri - però dobbiamo
precisare che sul progetto pervenuto all'Assessorato dei lavori
pubblici, in quel momento, non risultava la costruzione del garage.
Anche se noi abbiamo fatto esaminare la questione,
l'Amministrazione comunale pare che abbia fatto sempre un affare,
pur accettando questa permuta, poiché il muro a ponente doveva
essere costruito comunque. Ammettendo che l'Amministrazione
comunale non acquisisse l'area sulla qual sorge il garage e l'area
antistante il muro a ponente, il muro andava costruito lo stesso.
Quindi in più all'Amministrazione regionale che l'ha costruito è
costato il muro sul lato a mezzogiorno ovvero quel tratto di muro
sul lato a mezzogiorno ovvero quel tratto di muro per cinque metri
in corrispondenza dell'ampliamento dovuto al garage, che
corrisponde ad un costo di circa, ad un costo di 195.000 Lire
mentre, se il Comune avesse dovuto acquisire tutta l'area pagandola
3.000 lire al metro come ha pagato per gli altri proprietari,
avrebbe speso 265.000 Lire; pertanto il Comune avrebbe avuto un
risparmio di 70.000 Lire.
Si potrebbe obiettare che il garage costruito a livello piazzale
ha richiesto una spesa inferiore a quella che sarebbe occorsa nel
caso che il piazzale non ci fosse stato o si fosse limitato alla
zona B, ma dalle considerazioni precedentemente fatte appare
evidente che se la Bonadé ha conseguito un vantaggio grazie alla
costruzione del piazzale, tale vantaggio non è stato determinato da
un maggiore aggravio della spesa pubblica, ma da un concorso di
circostanze favorevoli che hanno avvantaggiato, però in misura
maggiore, sia dal punto di vista finanziario che della comunità, il
Comune interessato.
Manganoni (P.C.I.)
- Omettere tutta la verità è come dire
delle bugie; ora un Sindaco che trasmette un progetto e non precisa
su quel progetto che, in un dato punto di quel piazzale, andrà
costruito un garage, vuol dire cercare di imbrogliare, questa è la
verità.
Adesso, quindi, a parte la convenienza economica o meno, però
questi sistemi - e non sono i primi, questi sistemi sono ormai
abituali del Sindaco di Charvensod e qui non voglio citare altri
precedenti di altri tempi, specialmente al Capoluogo -, non è
onesto ed io penso che sarebbe dovere dell'Assessore di dirgliele
queste cose affinché si smetta di preparare dei progetti non
completi; però la delibera, il precedente prevedeva tutto un
insieme di cose per imbrogliare l'Amministrazione.
Ora, i vantaggi, sì ci saranno dei vantaggi, questo, però è un
po' come il piazzale di Torgnon, con i terreni ceduti gratuitamente
per costruire il piazzale di fronte all'esercizio pubblico, siamo
obiettivi, in più ci faccio anche un garage mio personale con tanto
di servitù di passaggio, questa è la realtà e allora in questi casi
- adesso è fatto ormai - però io inviterei l'Assessore ad evitare
che simili fatti si riproducano. Perché sennò io proporrò
all'Assessore di costruire un piazzale di fronte a casa mia e gli
darò il terreno gratis; sarà pubblico è vero, però è davanti a casa
mia. Ma se io facessi questa proposta all'Assessore non so cosa mi
risponderebbe, no? Quindi, e qui chiudo - questo fatto è
spiacevole, vero, comunque cerchiamo di evitare che si
ripetano.
Fosson (U.V.)
- Va bene, allora la seduta è sospesa e io
penso che conviene riprendere alle 16,30 perché alle 16 è stata
fissata la riunione dei Capi gruppo, quindi è inutile che
riprendiamo il Consiglio alle 16, lo riprenderemo alle 16,30.
---
Si dà atto che l'adunanza termina alle ore 12,59.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK