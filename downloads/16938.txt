Consiglio Regionale della Valle d'Aosta - Oggetto del Consiglio n. 266 del 30 novembre 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TRASPORTI E VIABILITÀ
Viabilità
Strade di interesse regionale
Precedente
Successivo
Resoconto integrale del dibattito dell'aula
Oggetto del Consiglio n. 266 del 30 novembre 1998 - Resoconto
SÉANCE DU 30 NOVEMBRE 1998 (APRÈS-MIDI)
OGGETTO N. 266/XI Stato dei lavori di allargamento della Strada
regionale 17 di Roisan dal Km 0,150 all'abitato di Movisod.
(Interrogazione)
Interrogazione Sottolineato che da diversi mesi sono in corso i
lavori di allargamento della Strada regionale n. 17 di Roisan nel
tratto che va dal km 0,150 all'abitato di Movisod, e che il
cantiere rappresenta un grosso disagio per coloro che transitano in
quella zona;
Verificato che per alcuni mesi i lavori sono stati interrotti
per poi riprendere successivamente;
Richiamato il progetto originale che prevedeva l'allargamento
della strada fino al km 2,224 all'altezza dell'abitato di La
Chapelle, e che i lavori oggi in esecuzione costituiscono il primo
dei due lotti previsti;
i sottoscritti Consiglieri regionali
Interrogano
L'Assessore competente per sapere:
1) in quale data sono iniziati i lavori del primo lotto; per
quali motivi e per quanto tempo i medesimi sono stati interrotti;
per quando se ne prevede il termine;
2) a che punto stanno le procedure per l'appalto del 2° lotto e
entro quali tempi si prevede l'inizio dei relativi lavori.
F.to: Marguerettaz - Comé
Président La parole à l'Assesseur au territoire, à
l'environnement et aux ouvrages publics, Vallet.
Vallet (UV) I lavori di cui all'interpellanza sono stati
consegnati in data 12 marzo 1997 e sono poi stati sospesi il 15
settembre 1997 per consentire la definizione di una perizia, che si
è resa necessaria in relazione al fatto che è stato messo in
evidenza dai lavori stradali il rinvenimento di un sito
archeologico, e per consentire anche lo spostamento di un tratto
del marciapiede da valle a monte della strada.
La perizia fu poi approvata a marzo del 1998 e i lavori sono
stati ripresi il 25 maggio 1998. Dovevano terminare in data 19
ottobre u.s., l'impresa ha chiesto una proroga di 30 giorni in
relazione al fatto che i lavori hanno subito dei rallentamenti
dovuti al fatto che il Comune di Aosta ha contestualmente eseguito
dei lavori sull'acquedotto comunale che hanno interessato un tratto
di strada di cui stiamo parlando.
Alla data odierna, scrive il direttore dei lavori, i lavori
possono ritenersi ultimati, restando da posizionare ancora due
recinzioni metalliche in corrispondenza delle proprietà private
definite ultimamente, e da rivedere alcuni lavori di rifinitura
(autobloccanti, caditoie, spazzolatura generale del cantiere) che
anche la direzione lavori ha ritenuto non eseguite a regola d'arte
e quindi da rifare.
Per quanto riguarda il secondo punto, il secondo lotto sarà
inserito nel piano operativo dei lavori pubblici del 1999, che
dovrebbe essere approvato dalla Giunta entro il mese di gennaio
1999. Se non ci saranno impedimenti di natura burocratica, credo
che sarà possibile espletare l'appalto nei primi mesi del 1999 e
iniziare i lavori verso fine estate 1999.
Président La parole au Conseiller Marguerettaz.
Marguerettaz (Aut) Ringrazio l'Assessore per la risposta
puntuale. Avrei gradito, ma non si può avere tutto, una riflessione
a margine da parte dell'Assessore.
Ho presentato quest'interrogazione perché non sapevo i tempi
esatti, ma frequentando giornalmente quella strada avevo notato
quanto lunghi fossero stati i tempi di sospensione di quei
lavori.
Credo sia opportuno fare una riflessione di questo genere su
questo caso specifico, ma una riflessione poi da allargare e
ampliare: non è pensabile che i lavori per un'opera pubblica come
l'allargamento di una strada importante quale quella di Roisan,
siano bloccati per 8 mesi per un ritrovamento di reperti
archeologici, che ho voluto desumere dalle parole dell'Assessore
sono stati poi infine stimati come non di significativo valore.
Credo che questo sia uno dei - purtroppo assai numerosi - casi
di cui bene o male tutti noi siamo a conoscenza, e credo che sia un
problema al quale presto o tardi l'Esecutivo debba mettere mano,
perché è veramente impensabile una cosa di questo genere.
Spero che fra l'altro nel contesto di quest'opera si metta mano
prima che partano i successivi lavori del secondo lotto perché, se
nel secondo lotto si dovesse nuovamente trovare qualche reperto
archeologico, i tempi di stima del valore di quei reperti siano
decisamente inferiori.
Ho desunto, sempre dalle risposte dell'Assessore, che la
procedura per l'appalto del secondo lotto è praticamente espletata,
insomma l'Assessore ha detto che nel 1999 comunque possono iniziare
i lavori e questo fa pensare che il progetto sia approvato e le
autorizzazioni siano state erogate.
Rimane questa riflessione amara perché si tratta, per chi non
conosce il problema, dell'allargamento di una strada per circa 1 km
e che alla fine della fiera i tempi necessari sono stati di più di
un anno e mezzo. Un anno e otto mesi di tempo per allargare tra
l'altro neanche di molto una strada di un chilometro mi sembrano
dei tempi eccessivamente lunghi! Sì, dei tempi archeologici, mi
suggeriscono.
In particolare gli abitanti di Porossan, in previsione del
secondo lotto, ma anche gli abitanti di Roisan che usano
quell'arteria, abbiano necessità di essere rassicurati affinché i
loro disagi possano essere più contenuti rispetto a quelli che
hanno dovuto subire per quest'opera.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK