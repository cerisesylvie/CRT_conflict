Consiglio Regionale della Valle d'Aosta - Oggetto del Consiglio n. 1264 del 5 aprile 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula
Oggetto del Consiglio n. 1264 del 5 aprile 1995 - Resoconto
OGGETTO N. 1264/X Giudizio preliminare e di deferimento alla
Commissione di disciplina per il procedimento a carico del
dipendente sig. Piergiorgio Vivoli per ulteriori addebiti
contestati allo stesso.
Deliberazione Il Consiglio
Tenuto conto che, dalla determinazione della Giunta regionale,
risulta quanto segue:
"Il Presidente, Dino Viérin, riferisce alla Giunta in merito
alla richiesta di giudizio preliminare e di deferimento alla
Commissione di disciplina di cui alla nota Prot. n. 102/TA del 10
gennaio 1995, a firma dell'Assessore all'ambiente, territorio e
trasporti, nei confronti del dipendente di ruolo sig. Piergiorgio
Vivoli, titolare di un posto di Primo segretario Capo Servizio
(qualifica vice dirigenziale - ruolo del personale Amministrativo)
del Servizio della comunicazione e dei trasporti.
Riferisce, quindi, sui fatti che hanno determinato la richiesta
di procedimento disciplinare, consistente in:
- "anticipazioni" irregolarmente determinate per erogazioni di
somme in conto investimenti a favore di una società concessionaria
di trasporti pubblici locali;
- gestione non corretta dell'erogazione dei contributi di
esercizio a società concessionarie di autolinee nel periodo 1982
-1992;
- responsabilità nel contenzioso con due professionisti per la
predisposizione di studi e progetti;
fatti, quelli richiamati, dettagliatamente illustrati nella
comunicazione di contestazione di addebiti in data 9 dicembre 1994,
Prot. n. 5365/TA a firma dell'Assessore all'ambiente, territorio e
trasporti.
Il Presidente riferisce, ancora, che il dipendente sig.
Piergiorgio Vivoli ha trasmesso in data 19 dicembre 1994 le proprie
controdeduzioni alle contestazioni dell'Assessore che non ha
accolto le giustificazioni addotte dal dipendente. L'Assessore ha,
per la gravità dei fatti accertati e contestati, richiesto il
deferimento alla Commissione di disciplina per il parere in
merito.
Il Presidente fa presente che il dipendente di cui trattasi è
sospeso dal servizio in quanto pende sul medesimo un procedimento
disciplinare per il deferimento alla Commissione di disciplina
disposto con provvedimento del Consiglio regionale in data 20
luglio 1994, n. 830/X, provvedimento con il quale è stata anche
disposta la costituzione della Commissione di disciplina, e che,
pertanto, risulta opportuna attribuire alla medesima Commissione
già costituita l'esame degli ulteriori addebiti contestati al sig.
Piergiorgio Vivoli per il previsto parere in merito.
Il Presidente invita, quindi, la Giunta regionale a pronunciare
un giudizio preliminare in merito ai fatti indicati in premessa ed
attribuiti al sig. Piergiorgio Vivoli ed a pronunciarsi
sull'eventuale deferimento dell'interessato e sull'attribuzione del
parere sugli ulteriori fatti e contestazioni di addebito alla
stessa Commissione già costituita con il provvedimento del
Consiglio regionale in data 20 luglio 1994, n. 830/X e, se nel
caso, di sottoporre la procedura all'esame del Consiglio per
l'approvazione.
Esaminati gli ulteriori fatti di cui è ritenuto responsabile il
dipendente sig. Piergiorgio Vivoli;
Visto l'articolo 152 delle vigenti norme sullo stato giuridico e
sul trattamento economico del personale regionale, approvato con
legge regionale 28 luglio 1956, n. 3 e successive modificazioni ed
integrazioni;
Considerato che la gravità dei fatti è tale da giustificare la
richiesta del parere della Commissione di disciplina;
Visto l'articolo 150 della legge regionale 28 luglio 1956, n. 3
sulle competenze della Commissione di disciplina;
Visto, altresì, l'articolo 1, lett. m), della legge regionale 7
dicembre 1979, n. 66;"
Vista la proposta avanzata all'unanimità dalla Giunta regionale,
essendosi assentati gli Assessori Louvin e Riccarand;
Visto il parere favorevole rilasciato dal Dirigente del Servizio
del personale, ai sensi del combinato disposto dell'articolo 72
della legge regionale n 3/1956 e successive modificazioni, e
dell'articolo 21 della legge regionale n. 18/1980 e successive
modificazioni, in ordine alla legittimità della presente
deliberazione;
Delibera
1) di approvare il giudizio preliminare e il deferimento del
dipendente regionale sig. Piergiorgio Vivoli, per i fatti segnalati
dall'Assessore all'Ambiente, Territorio e Trasporti, con nota prot.
n. 102/TA del 10 gennaio 1995, alla Commissione di disciplina, ai
sensi dell'articolo 152 della legge regionale 28 luglio 1956, n. 3
e successive modificazioni ed integrazioni;
2) di assegnare alla Commissione di disciplina, già costituita
con provvedimento del Consiglio regionale in data 20 luglio 1994,
n. 830/X, l'esame degli addebiti contestati al dipendente sig.
Piergiorgio Vivoli, titolare di un posto di Primo segretario capo
servizio del Servizio della comunicazione e trasporti
dell'Assessorato dell'Ambiente, Territorio e Trasporti - qualifica
vice dirigenziale -, per il previsto parere in merito;
3) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Si dà atto che l'Assessore alla Pubblica Istruzione Louvin ed
il Consigliere Dujany non partecipano alla discussione e alla
votazione dell'oggetto.
Presidente
Qualcuno chiede la parola? Si può
passare alla votazione per scrutinio segreto, i consiglieri sono
invitati a votare.
Presenti: 26
Votanti: 22
Favorevoli: 19
Contrari: 3
Astenuti: 4 (Chiarello, Lanièce, Linty e Tibaldi)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK