Consiglio Regionale della Valle d'Aosta - Oggetto del Consiglio n. 310 del 17 dicembre 1971 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 310 del 17 dicembre 1971 - Resoconto
OGGETTO N. 310/71 - Costruzione di un marciapiede lungo la
Strada Statale n. 26 nel tratto interno al capoluogo del Comune di
Donnaz. (Interpellanza)
Rollandoz (D.P.) -
Riguardo al marciapiede e
all'allargamento della strada Statale nel centro abitato di Donnaz,
con deliberazione della Giunta regionale n. 3638 del 14.10.1970,
veniva affidato l'incarico di redigere il progetto esecutivo dei
lavori in questione ad un ingegnere libero professionista di
Aosta.
Le spese di progettazione venivano assunte a totale carico
regionale in considerazione delle difficili situazioni di bilancio
dell'Amministrazione Comunale di Donnaz.
Con successiva deliberazione n. 3001 in data 15 ottobre del 71,
previo benestare del Consiglio comunale di Donnaz, veniva approvato
il progetto esecutivo dell'opera redatto nei termini previsti dal
relativo disciplinare d'incarico e di stretto contatto con il
Compartimento dell'Anas, nel frattempo mediante contatti personali
con il Ministro dei Lavori Pubblici, Avv. Lauricella, intercorsi in
occasione della 28^ Conferenza del Traffico e della circolazione di
Stresa e successivamente presso il Ministero dei Lavori Pubblici di
Roma, sono state ottenute assicurazioni di totale intervento
finanziario da parte dell'Anas stante l'indubbio miglioramento a
favore della viabilità statale ottenibile. Questo Assessorato
pertanto ha trasmesso ufficialmente il progetto al Compartimento
Anas di Torino confidando che l'opera possa venire svolta l'anno
prossimo.
Il Consigliere Tonino ci fa anche presente che nei lavori del
1971 erano stati inseriti 20 milioni per quest'opera. Questi fondi
sono stati stornati a favore dell'acquisizione di un'area.
Abbiamo ritenuto opportuno però di interessare l'Anas per questo
lavoro, prima di tutto perché ci occorreva il benestare e
secondariamente l'Anas aveva detto che lasciava eseguire questo
marciapiede a condizione che si fosse acquisito anche una maggiore
larghezza della sede stradale dell'Anas di 50 cm. Il progetto
comporta un onere tra acquisizione di area, demolizione di
fabbricati all'entrata a ponente di Donnaz, di circa 100
milioni.
Quindi un onere non indifferente, per la cosa abbiamo
interessato l'Anas e ci risulta ad oggi che il progetto sia già
stato richiesto dal Ministero al Compartimento dell'Anas. Quindi
confidiamo senz'altro che l'opera venga fatta dall'Anas anche
sentite le garanzie dateci dal Ministro competente.
Tonino (P.S.I.U.P.) -
Io prendo atto di questo
interessamento, però mettetevi un po' anche al mio posto, insomma,
si è diramato un po' ovunque il programma dei Lavori pubblici
generali di tutta la Regione, in quel programma vi erano questi 20
milioni per il marciapiede, per la costruzione di questo
marciapiede.
Ora i cittadini continuano a dire, ma avete messo i 20 milioni
in programma e dovevate fare quest'opera e poi quest'opera non
viene fatta, quindi ecco il motivo per cui già in altre occasioni
ho già sollecitato questo e ho sollecitato adesso ancora con
un'interpellanza affinché si spieghi, sappiamo che l'Anas è lunga
su 'ste cose.
Comunque io sono contento che dal marciapiede si provveda anche
all'abbattimento di quelle case che ostruivano diciamo l'ingresso
della strada medesima. Quindi io faccio preghiera all'Assessore di
continuare ad interessarsi di questo problema perché un problema
sentito.
Fosson (U.V.) -
Passiamo al punto n. 11.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK