Consiglio Regionale della Valle d'Aosta - Oggetto del Consiglio n. 846 del 22 novembre 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 846 del 22 novembre 1989 - Resoconto
OGGETTO N. 846/IX - Iscrizione di nuovi oggetti all'ordine
del giorno dell'adunanza.
---
Si di atto che alle ore 12,27 riassume la Presidenza il
Presidente Bich
---
Presidente
- Signori Consiglieri, secondo quanto
comunicato in inizio di seduta, si propone
l’iscrizione in via d’urgenza dei
disegni di legge seguenti:
1) Disegno di legge n. 119, presentato dalla Giunta regionale
in data 25 ottobre 1989: "Rifinanziamento della legge regionale 5
marzo 1987, n. 12, recante interventi per la realizzazione di
iniziative promozionali per la commercializzazione di prodotti
regionali".
2) Disegno di legge n. 123, Presentato dalla Giunta regionale in
data 3 novembre 1989: "Rifinanziamento del fondo di rotazione di
cui alla legge regionale 28.12.1984, n. 76".
3) Disegno di legge n. 125, presentato dalla Giunta regionale in
data 3 novembre 1989: "Modificazione alla legge regionale
12.8.1987, n. 78".
4) Disegno di legge n. 131, presentato dalla Giunta regionale in
data 10 novembre 1989: "Autorizzazione di spesa per
l’istituzione di un centro fieristico ed espositivo
permanente".
Presidente
- Ha chiesto di parlare il Consigliere
Mafrica, ne ha facoltà.
Mafrica (PCI)
- Credo di dover sottolineare una
situazione che si crea ormai da numerosi anni e tutti gli anni in
due periodi particolari della vita del Consiglio: nel mese di
novembre e nel periodo che va dal 15 giugno al 15 luglio.
Nei periodi precedenti i disegni di legge della Giunta arrivano
in modo molto articolato; quando ci si avvicina invece al 15
luglio, periodo in cui ci sono le ferie estive, e al 30 novembre,
ultimo mese utile per attingere dai fondi globali i finanziamenti,
i disegni di legge arrivano a raffica.
E’ possibile che soltanto nel mese di novembre ci
si accorga che esistono questi finanziamenti da utilizzare e che si
sia quindi costretti a fare sempre l’iscrizione di
urgenza, un lavoro di Commissione continuato, e cose di questo
tipo?
Vogliamo richiamare la Giunta al fatto che
l’attività del Consiglio dura tutto
l’anno, e che il condensare i disegni di legge in
tempi così brevi costringe ad un lavoro affannoso e ad un esame non
sempre approfondito.
Non so se dovremo arrivare ad una modifica del Regolamento, che
dica che i disegni di legge presentati dal 15 giugno al 15 luglio,
e dal 1° al 30 novembre non possono essere iscritti
d’urgenza, altrimenti diventiamo schiavi
dell’urgenza, perchè le cose devono andare avanti,
non si possono fermare; però è anche necessario che questi disegni
di legge vengano esaminati come dovrebbero esserlo.
Presidente
- Pongo in votazione
l’iscrizione d’urgenza dei disegni di
legge preannunciati:
Esito della votazione:
Presenti, votanti e favorevoli: 31
Il Consiglio approva all’unanimità
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK