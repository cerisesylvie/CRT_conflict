Consiglio Regionale della Valle d'Aosta - Oggetto del Consiglio n. 2928 del 8 aprile 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ORDINE PUBBLICO - FORZE ARMATE
Servizio civile
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2928 del 8 aprile 2013 - Resoconto
OGGETTO N. 2928/XIII - Approvazione del documento di
programmazione triennale 2013/2015 del servizio civile, ai sensi
della legge regionale 16 novembre 2007, n. 30 "Disposizioni in
materia di servizio civile in Valle d'Aosta".
Presidente -
L'atto ha avuto il parere favorevole della
maggioranza sul nuovo testo allegato della V Commissione, il parere
favorevole del Consiglio permanente degli Enti locali, e quindi si
voterà il nuovo testo nell'allegato emendato dalla V Commissione
consiliare. Dichiaro aperta la discussione. Qualcuno vuole
presentare l'atto?
Ha chiesto la parola il Presidente Rollandin per la
presentazione dell'atto, ne ha la facoltà.
Rollandin (UV)
- Sì, grazie Presidente.
Credo che la Commissione abbia già lungamente discusso su questo
testo, e la ringrazio per le modifiche che in qualche modo sono
state presentate, per cui oggi discutiamo sul testo della
Commissione. Il senso fondamentale di questa norma, di questo
documento di programmazione va nella logica di creare le premesse
perché il tema venga garantito nei suoi aspetti, il servizio
civile, un servizio importante che aveva avuto una pausa nella sua
attività durante gli anni scorsi e adesso è ripreso con una
presentazione di progetti molto seri.
Soprattutto in questo caso, noi abbiamo individuato con questo
piano i servizi prioritari di intervento che riguardano tre aree:
la comunità (quindi i beni ambientali, i beni culturali, le
biblioteche), la persona (il discorso socio-assistenziale ed
educativo) e la relazione (i servizi di tutela sociale dei
cittadini), temi che, come di tutta evidenza, sono particolarmente
di attualità; sono temi che vanno a inserirsi in una logica
prospettica di proposte interessanti proprio per queste tre aree in
modo particolare. Sul metodo e sul sistema di intervento per i
piani si sono fatti dei passi avanti importanti da parte della
Commissione che poi valuta queste tematiche.
Il servizio civile...noi, come sappiamo, abbiamo una
disponibilità di circa 100 mila euro per portare avanti questi
progetti, laddove ci sono le esigenze e soprattutto i piani, i
progetti che sono integrazione dei piani nazionali, quindi sotto
questo profilo credo che la logica del servizio civile debba essere
valutata molto positivamente, anzi rivalutata. Noi sappiamo che c'è
grande attenzione dei giovani su queste tematiche, e quindi
riteniamo che il piano possa essere indirizzato proprio con
attenzione specifica alle persone che ho detto e alle aree che sono
interessate. Non sto a riprendere puntualmente quella che è la
logica del piano e che si riferisce a tutte le proposte che in esse
sono articolate settore per settore.
Si dà atto che dalle ore 12,05 riassume la presidenza il
Presidente Emily Rini.
Presidente
- Grazie. Possiamo aprire la discussione. Ci
sono richieste d'intervento? Qualcuno vuole intervenire? Nessuno
vuole...la parola alla collega Morelli.
Morelli (ALPE)
- Merci Madame la Présidente.
En 2010 nous nous étions prononcés favorablement sur le document
de programmation triennale sur le service civil régional, que nous
considérons une opportunité importante pour les jeunes de se mettre
au service de leur communauté d'appartenance, de contribuer à leur
engagement temporaire à maintenir vivant cet esprit communautaire
qui a caractérisé la société valdôtaine pendant des siècles, mais
aussi une possibilité de connaître, de l'intérieur, les réalités
sociales, administratives, culturelles, qui peuvent se révéler
utiles même pour porter à maturation des choix professionnels
futurs. Et ceci est d'autant plus vrai dans le moment historique
actuel où nous constatons la nécessité de créer de nouvelles
valeurs liées à la solidarité, à la citoyenneté active et
consciente, à un sentiment d'appartenance à sa propre communauté
plus fort. Donc, le service civil régional est un instrument dont
peuvent bénéficier soit les jeunes valdôtains qui sont mis dans la
condition de vivre une expérience de croissance humaine,
personnelle, utile et enrichissante et soit la communauté et les
organismes qui sont concernés.
En particulier je tiens à rappeler le projet
Due mesi in
positivo
, qui a permis d'appliquer des jeunes de 16 à 18 ans
pendant les mois d'été et que nous considérons un projet à
valoriser ultérieurement pour le futur. Aujourd'hui nous sommes
face à un nouveau document de programmation pour le prochain
triennat où l'on retrouve la synthèse des expériences passées, sur
la base desquelles il est capital de bâtir le futur...
Presidente
- Colleghi, un po' di silenzio...
Morelli (ALPE)
- ...dans une perspective d'intégration
entre le service civil régional et celui promu par l'Etat, comme il
est en train de se passer en Vallée d'Aoste avec des avantages et
des économies de système intéressantes. Permettez-moi de rappeler
come la genèse de...
Presidente
- Colleghi, scusate, davvero si fa fatica a
seguire la collega...
Morelli (ALPE)
- Merci Président...la genèse de ce
document a été curieuse, car en Commission nous avons eu droit à
deux versions différentes: la première, qui était pratiquement la
copie du vieux texte et, la deuxième, arrivée à la dernière minute,
dans une version plus approfondie et complète des expériences qui
ont caractérisé le service régional pendant ses années
d'application. Un manque d'attention que nous estimons falloir
rappeler, souligner de quelque manière, un manque d'attention de la
part des structures qui a causé même quelques incompréhensions
pendant l'examen en Commission, en particulier avec les
représentants des associations de bénévolat et des coopératives qui
disposaient seulement de la copie, de la première copie incomplète;
équivoque qui a été éclairci grâce - je me dois de le rappeler - à
l'attention diligente du collègue Rigo, qui connaît la matière
mieux que quiconque d'autre.
Je me souhaite que le Gouvernement et les structures compétentes
aient été portés à connaissance des observations qui ont été faites
par les experts consultés par la V
e
Commission;
j'imagine que le collègue Crétaz, Président de la V
e
Commission n'ait pas manqué de faire connaître ces observations,
car il s'agit de quelques ajustements utiles, nous croyons, tendant
à rendre plus performant le système et mieux répondant aux
exigences réelles, et donc nous souhaitons vivement que ces
ajustements soient retenus par la structure régionale chargée de
l'application, ainsi que nous souhaitons également qu'à ce document
de programmation soit donnée la plus grande publicité pour
favoriser la diffusion de cette modalité de service rendu à la
collectivité qui est sûrement un avantage à faire partager par le
plus grand nombre de sujets possible.
Presidente
- Grazie. Ci sono altre richieste
d'intervento? La parola al collega Rigo.
Rigo (Pd-Sin.VdA)
- Grazie Presidente.
In questi cinque anni abbiamo seguito da vicino le tante
"tribolazioni" del servizio civile regionale, come ebbe a definirle
il Presidente della Regione in occasione della presentazione, nel
luglio del 2010, del documento di programmazione triennale
2010-2012.
Noi, che abbiamo a cuore le sorti di questo servizio, che in
questi anni siamo stati attenti e partecipi e, attraverso
iniziative consiliari e non, abbiamo cercato di contribuire a
superare gli ostacoli che, di volta in volta, si paravano davanti,
oggi possiamo affermare che il servizio civile regionale "gode di
buona salute" e il suo cammino sta procedendo regolarmente e
positivamente. Mi fa particolarmente piacere che l'ordine del
giorno presentato insieme alla collega Morelli, approvato poi
all'unanimità dal Consiglio regionale ad ottobre del 2010, sia poi
diventato un'esperienza concreta che ha coinvolto in due anni,
2011-2012, quasi 100 tra ragazze e ragazzi di età compresa tra i 16
e i 18 anni su oltre 200 candidati.
Per l'estate del 2013 è prevista la terza edizione del bando
Due mesi in positivo
, non più a carattere sperimentale, come
nei due anni precedenti, bensì a carattere ordinario; una bella
novità, inserita nel documento di programmazione triennale
2013-2015, documento alla nostra attenzione. L'altra novità,
presente nel documento triennale, è la flessibilità modulare dei
percorsi; si prevedono infatti articolazioni nella durata dei
progetti fino ad un servizio complessivo di 1.400 ore articolabile
lungo un massimo di 18 mesi, a differenza del precedente piano che
era di 24 mesi. Una piccola risposta alla situazione economica
difficile per il mondo giovanile: far collimare un'esperienza di
vita con un progetto di lavoro futuro e, nello stesso tempo,
ricevere un compenso economico.
La politica, tutta, ha fatto poco in questi primi 10 anni del
nuovo secolo per supportare il non facile ingresso dei giovani
nell'età adulta. Le incertezze, le precarietà, che segnano la
società italiana e valdostana si manifestano in primo luogo nella
condizione di vita quotidiana della generazione dei ventenni alle
prese con un mercato del lavoro segnato dalla decrescita e con una
formazione professionale, a mio modo di vedere, molte volte
inadeguata. Tutto ciò permeato in una società corporativa,
superficiale e individualistica. Ecco perché abbiamo creduto e
abbiamo profuso energie sul servizio civile regionale: perché può
rappresentare per i giovani un'esperienza di vita nuova,
stimolante, arricchente, non solo dal punto di vista della
formazione professionale, ma anche proprio acquisendo le regole di
un'organizzazione da spendere successivamente nella vita
lavorativa. Per questo motivo, riprendendo una considerazione
svolta in Commissione consiliare dal rappresentante del Centro di
servizio per il volontariato (leggo):
"appare necessario
realizzare accordi, protocolli d'intesa, convenzioni per il
riconoscimento di crediti formativi e per consegnare al giovane un
attestato di competenza contenendo una dettagliata e precisa
descrizione delle competenze acquisite"
.
Il documento sul servizio civile indica ai giovani un percorso
di crescita: servizio civile come possibilità di migliorare la
capacità di relazionarsi con gli altri, ma servizio civile può
voler dire anche migliorare la capacità di prendere delle
iniziative, difendere le proprie opinioni e rafforzare la fiducia
in sé stessi. Un documento che, con le integrazioni introdotte nel
nuovo testo licenziato dalla V Commissione consiliare, indica un
metodo e un percorso di lavoro, ma che, ancora una volta, contiene
una negativa dimenticanza, richiamata anch'essa nella relazione
fattaci pervenire dal Centro di servizio per il volontariato. I
rapporti con la scuola e con gli interventi di politica giovanile
presenti sul territorio valdostano: una sinergia che in questo
documento non c'è, come non c'era nel documento triennale approvato
nel 2010. No, non è una dimenticanza, in Valle d'Aosta infatti non
è presente un quadro articolato di offerte pubbliche e private
rivolto ai giovani...ma di questo avremo modo di parlarne fra poco.
Tutto ciò detto, questa legislatura è stata di "rodaggio" per il
servizio civile regionale, un avvio un po' incerto, un po'
zoppicante, ma con il passare degli anni il cammino si è fatto più
sicuro. Mi auguro quindi che il prossimo Governo regionale sia
capace di migliorare ancora di più il passo, in particolare in una
più stretta connessione e integrazione tra le politiche attive del
lavoro e le politiche giovanili, per dare pieno riconoscimento al
servizio civile regionale.
Nel merito del documento il nostro sarà un voto positivo.
Presidente
- Grazie collega Rigo. Ci sono altre richieste
di intervento? Se non ci sono altre richieste chiudiamo la
discussione generale. La parola al Presidente Rollandin.
Rollandin (UV)
- Grazie Presidente.
Io voglio ringraziare i colleghi che sono intervenuti per
sottolineare l'esperienza fatta in questo settore, un'esperienza
all'inizio sperimentale, che non era di certo esaltante, il che ha
permesso comunque, con un po' di buona volontà, di alleggerire
alcuni pesi, di togliere un po' di zavorra e di andare al sodo,
cioè di andare a quello che è lo spirito in cui mi riconosco e che
è quello che il collega Rigo ha voluto, con molta competenza,
ripetere, cioè quello di dare un'opportunità vera a dei giovani che
hanno certe sensibilità di svolgere un lavoro importante nei
confronti di queste persone e, anche, in qualche modo beneficiando
poi di questa esperienza per il prosieguo di quella che è la loro
attività, e nel contempo danno una mano grossa a quelle che sono le
soluzioni dei problemi sociali, attraverso dei progetti
importanti.
Oggi - è giustamente ricordato - usciamo da questa
sperimentazione per andare in qualche modo a regime in un programma
che deve essere sicuramente ancora affinato. Il rapporto con la
scuola dovrà essere approfondito, perché ci sono delle
suscettibilità che rischiano di entrare in...non dico conflitto, ma
in leggera dissonanza con alcune organizzazioni, che sono lì da
sempre, e che vedono questo tipo di rapporto come un tentativo
di...non voglio dire "erodere" una certa disponibilità, ma di
intaccare, un modo di lavorare che è quello che conosciamo. Questo
deve essere un processo che va fatto con convinzione, cercando di
rappresentare...che è quello che si vuole fare anche con la scuola
e con le altre associazioni, deve essere proiettato per il futuro,
cioè deve essere in grado di rappresentare in quel contesto, per i
giovani che poi avranno la possibilità di farlo, un'opportunità
vera, che sia significativa di una mentalità aperta a questi
servizi. Questa è un po' la sostanza.
Quindi ha detto giustamente: non è stata una dimenticanza,
perché è vero, non è una dimenticanza, è una difficoltà a creare le
premesse per...questo dovrà essere sicuramente rivisto, ecco. Con
questo io ringrazio ancora la Commissione, tutti i colleghi, e mi
auguro che nel prosieguo ci siano poi gli strumenti per in qualche
modo agevolare quelle che sono le correzioni...correzioni, dico,
perché il senso è tracciato, ma ci sono correzioni che possono
migliorare quello che è il servizio nel suo insieme. Grazie.
Presidente
- Grazie, possiamo passare alla votazione
dell'atto? Ricordo che votiamo l'atto con anche il nuovo testo
dell'allegato emendato dalla V Commissione. La votazione è aperta.
Tutti hanno votato? Possiamo chiudere la votazione.
Presenti: 30
Votanti: 30
Favorevoli: 30
L'atto è approvato.
Punto 17.2 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK