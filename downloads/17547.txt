Consiglio Regionale della Valle d'Aosta - Oggetto del Consiglio n. 91 del 19 ottobre 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 91 del 19 ottobre 1988 - Resoconto
OGGETTO N. 91/IX - COMUNICAZIONI DEL PRESIDENTE DEL
CONSIGLIO.
PRESIDENTE:
Le comunicazioni della Presidenza inquadrano
l'attività del Consiglio dal 5 ottobre in poi.
DISEGNI DI LEGGE PRESENTATI:
D.L. n. 12, presentato dalla Giunta regionale in data 17 ottobre
1988, concernente: "Modificazioni alla legge regionale 28 giugno
1982, n. 16 recante la costituzione della società finanziaria
regionale per lo sviluppo economico della Regione Valle d'Aosta"
(1a Commissione)
D.L. n. 13,
presentato dalla Giunta regionale in data 17
ottobre 1988, concernente: "Concessione di un contributo annuo
all'Association Valdôtaine pour la protection des animaux
(A.VA.P.A.), per la sue attività statutaria e per la gestione del
canile regionale" (5a e 1a Commissione)
D.L. n. 14,
presentato dalla Giunta regionale in data 18
ottobre 1988, concernente: "Rifinanziamento della legge regionale
11 agosto 1976, n. 32, concernente interventi della Regione a
favore delle imprese consorziate al consorzio garanzia fidi fra gli
industriali della Valle d'Aosta e successive modificazioni" (sarà
assegnato alle Commissioni non appena perverrà il parere
obbligatorio dell'Assessorato alle Finanze)
RIUNIONI DI COMMISSIONI:
Conferenza Capigruppo: 2
Ufficio di Presidenza: 1
1a Commissione: 1
2a Commissione: 1
3a Commissione: 1
1a e 5a Commissione in riunione congiunta: 1
Il Presidente della Giunta, con lettera in data 17 ottobre 1988,
ha chiesto l'iscrizione in via d'urgenza all'ordine del giorno di
questa adunanza consiliare del seguente nuovo oggetto: "Disegno di
legge n. 11, presentato dalla Giunta regionale in data 3 ottobre
1988: Contrazione di un mutuo passivo per il finanziamento di spese
di investimento"
Questa Presidenza non ha potuto provvedere al riguardo per
mancanza del tempo materiale per trasmettere la comunicazione ai
Consiglieri nei termini previsti dal Regolamento. Se necessario,
nel corso della Presente adunanza potrà essere richiesta dalla
Giunta l'iscrizione in aula del nuovo oggetto di cui sopra, con
deliberazione del Consiglio assunta a maggioranza dei due terzi dei
suoi componenti, ai sensi del 2° comma dell'art. 53 del
Regolamento. Sarà predisposta anche la distribuzione delle copie
della proposta di legge.
In relazione alla deliberazione di questo Consiglio regionale
per la richiesta di indizione di un referendum abrogativo di alcuni
articoli del Codice Penale ritenuti lesivi dei diritti umani
tutelati dalla Costituzione e da contratti internazionali, il
Presidente del Consiglio regionale del Trentino-Alto Adige, con
lettera in data 12 ottobre 1988, ha rivolto, a nome del Consiglio
regionale, un ringraziamento per la solidarietà che il Consiglio
della Valle d'Aosta ha voluto dare all'iniziativa.
Purtroppo, prosegue la lettera, l'iniziativa dovrà rimanere
senza seguito, perché, almeno per ora, solo due Consigli regionali
hanno deliberato al riguardo.
Nei giorni 7 ed 8 ottobre ho partecipato a Napoli alla
Conferenza dei Presidenti dei Consigli regionali e delle Province
Autonome, convocata per discutere lo stato dei rapporti tra Stato e
Regioni in occasione del prossimo esame da parte del Parlamento del
disegno di legge di riforma delle autonomie locali, predisposto dal
Ministro degli Interni, On.le Gava, che tante perplessità ha
suscitato, per i suoi contenuti, nell'ambito degli enti locali.
La Conferenza dei Presidenti ha demandato al Comitato di
Coordinamento, di cui la Valle d'Aosta fa parte, il compito di
formulare osservazioni da presentare al Parlamento.
Lunedì 17 ottobre si è svolto un incontro con il Presidente
dell'Associazione Internazionale dei Parlamentari di Lingua
Francese, Senatore Martial Asselin, cui hanno partecipato i
componenti dell'Ufficio di Presidenza, i Capigruppo consiliari ed i
Parlamentari valdostani.
L'incontro è stato l'occasione per un approfondito dibattito sul
ruolo della Regione Valle d'Aosta nell'ambito della comunità
internazionale francofona.
Grave lutto per il mondo alpinistico: è mancato a Milano,
all'età di 60 anni, Guido Monzino, nota figura di appassionato
della montagna e di scalatore. Sono celebri le sue spedizioni sul
Karakorum, sul Kilimangiaro, sull'Everest ed al Polo Nord. A lui
dobbiamo la costruzione del rifugio Franco Monzino, dedicato al
figlio.
Alla famiglia rinnoviamo la più sentita partecipazione al dolore
che l'ha colpita.
E' mancato ad Aosta, all'età di 87 anni, il Canonico Giuseppe
Corgnier, decano del clero valdostano e profondo conoscitore di
greco e di latino.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK