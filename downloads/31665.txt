Consiglio Regionale della Valle d'Aosta - Oggetto del Consiglio n. 647 del 15 luglio 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 647 del 15 luglio 2009 - Resoconto
OGGETTO N. 647/XIII - Interrogazione: "Immobili stralciati
dal piano di acquisto approvato dal Consiglio regionale nell'anno
2006".
Interrogazione
Premesso che durante la seduta consiliare dell'11 febbraio
2009, in seguito ad un'iniziativa dei colleghi Consiglieri, è stata
dibattuta la situazione relativa al piano di acquisti immobiliari
da parte della Regione;
Considerato che dalle risposte dell'Assessore competente in
tale occasione si è appreso che alcuni immobili contenuti nel piano
acquisti approvato dal Consiglio regionale l'8 marzo 2006
(deliberazione n. 1829) sono stati stralciati nel successivo atto
deliberativo della Giunta in data 7 dicembre 2007;
i sottoscritti Consiglieri regionali
Interrogano
l'Assessore competente per sapere:
1) l'elenco nel dettaglio degli immobili stralciati;
2) per quali motivi tali immobili sono stati
stralciati;
3) quali erano le strutture regionali proponenti l'acquisto
degli immobili inseriti nel piano del 2006 e successivamente
stralciati.
F.to: Zucchi - Lattanzi
Président
- La parole à l'Assesseur au budget, aux
finances et au patrimoine, Lavoyer.
Lavoyer (FA)
- Merci, M. le Président. Su questa
interrogazione anzitutto c'è da premettere che non esiste un atto
formale di stralcio di determinati beni acquisiti, approvato dal
Consiglio regionale in data 8 marzo 2006... e poi da un'analisi più
approfondita una parte di questi beni è entrata nel programma
acquisti nel piano operativo del 2007. Nella sostanza però
oggettivamente non cambia nulla nel contenuto della risposta,
perché effettivamente alcuni dei beni che erano inseriti in questi
due piani praticamente non sono più stati presi in considerazione,
ma non esiste un elenco o una decisione specifica in tal senso...
quindi le motivazioni del fatto che non siano più inseriti nel
piano acquisti, oppure non più presi in considerazione, sono
diverse. La prima motivazione è legata per alcuni beni al fatto
che, nel mentre, si sono messe in atto altre procedure per giungere
all'acquisizione, in particolare procedure di tipo espropriativo o
accordi di programma. Questi beni sono: nel comune di
Saint-Christophe i terreni collegati alla realizzazione
dell'aeroporto, quindi area Sogno, area località Maladière; nel
comune di Brusson i terreni adiacenti al caseificio; nel comune di
Gressan i terreni per la sistemazione della pista agonistica Renato
Rosa e nel comune di Pollein l'area ex Multibox. Per questi in
sostanza non sono prese in considerazione le procedure tradizionali
per gli acquisti, ma la sostanza è la stessa, perché
l'Amministrazione regionale con accordi di programma ritiene
opportuno entrarne in possesso. Vi sono poi altri beni che erano
inseriti nel piano acquisti, per i quali da un sondaggio con le
strutture di riferimento le stesse hanno suggerito, oppure hanno
esplicitato, il non interesse, allo stato delle cose, di alcuni
beni che a suo tempo potevano avere qualche interesse per
l'Amministrazione regionale. Si tratta in sostanza di due alpeggi:
uno sito in comune di Saint-Rhémy-en-Bosses e l'altro nel comune di
Torgnon, per il quale la manifestazione di interesse proveniva più
che altro dalle Amministrazioni locali... proveniva dalle
rispettive Amministrazioni comunali, quindi era una proposta
dell'Amministrazione locale e dell'Amministrazione regionale di
intendimento della cessione. Allo stato delle cose comunque questi
alpeggi non rientrano negli interessi dell'acquisizione
dell'Amministrazione regionale. Parallelamente non tutti i beni che
vengono inseriti nel piano acquisti devono necessariamente essere
acquistati, anche perché il piano ha una durata di tipo temporale.
Gli eventi... adesso non per ritornare ad un esempio che può anche
essere di tipo banale... il fatto della crisi in atto, di scelte
anche di allocazione di risorse finanziarie più impellenti in altri
settori possono far sì che beni che potevano avere qualche
interesse per le strutture regionali però non vengono più ritenuti,
per esigenze contingenti molto più importanti, di interesse in
questo momento da parte dell'Amministrazione per l'acquisto.
Diciamo che il ridimensionare, l'abbandonare interventi che
precedentemente erano proposti può essere visto o dal punto di
vista dell'organizzazione di tipo istituzionale (scelte da parte
delle strutture) oppure (che è la cosa forse più importante in
questo momento) il confrontarsi con le risorse finanziarie
disponibili. In questo senso cito i beni più rilevanti dal punto di
vista degli importi e degli impegni finanziari che sono stati
abbandonati, sono: nel comune di Pont-Saint-Martin i terreni per la
Porta della Valle d'Aosta (per rispondere anche al terzo punto, la
proposta di acquisto proveniva dall'Assessorato del turismo); nel
comune di Aosta il fabbricato delle Poste centrali, (a suo tempo la
proposta di acquisto proveniva dalla Presidenza della Regione) e
nel comune di Cogne le pertinenze minerarie (anche qui la proposta
di acquisto proveniva dalla Presidenza della Regione). Vi sono poi
alcuni beni che praticamente si possono considerare come
"stralciati" e non più presi in considerazione per acquisti: sono
beni - ho chiesto agli uffici, non ho adesso il dettaglio, lo farò
pervenire -, per i quali praticamente non si è raggiunto l'accordo
fra l'offerta e la domanda; quindi se la perizia, fatta dagli
uffici della Regione, era ampiamente diversa dalle richieste del
potenziale venditore... anche in questo caso sono stati
abbandonati.
Président
- La parole au Conseiller Zucchi.
Zucchi (PdL)
- Grazie, Presidente. Assessore Lavoyer, la
ringrazio per le risposte e ovviamente mi riservo di avere da lei i
dettagli, che adesso un po' frettolosamente ho appuntato in una
nota, annotando gli immobili interessati dagli espropri, piuttosto
che il non interesse. Mi è però balzata all'attenzione nell'ambito
della sua risposta una questione che è relativa alla questione del
non interesse, relativa a due alpeggi. Non ho capito bene se, per
quanto riguarda questi due casi, essendo a tutti noto che nel piano
acquisti le proposte devono provenire dalle strutture regionali, se
in questi due casi nell'inserimento originario del piano acquisti
la proposta era stata fatta solamente dall'Amministrazione
comunale. Perché, se così fosse... quindi se mi è sembrato di
capire che si trattava in questi due casi, che poi dopo sono stati
abbandonati per manifestazione di non interesse... la proposta
provenisse solo ed esclusivamente dall'Amministrazione comunale,
perché, se fosse così, sarebbe di una particolare gravità, perché
in questo caso assisteremmo con la vastità di Comuni che noi
abbiamo, 74 Comuni, alla possibilità che i Comuni che possono, come
tutti sanno, avvalersi della facoltà di usufruire di questi
immobili attraverso la concessione a vario titolo da parte della
Regione... i Comuni amici possono fare delle proposte per
l'acquisizione da parte della Regione di determinati immobili per
poi avvalersene in una fase successiva. Non ho capito bene, e su
questo mi riservo di fare più approfonditi esami e verifiche, se si
trattava di due strutture, di due immobili che non c'entrano nulla
con le proposte degli uffici regionali e quindi se l'interesse...
perché il punto n. 3 della mia domanda mi sembra fosse abbastanza
chiaro:
"
le strutture regionali proponenti
l'acquisto"
, era una domanda ben specifica, perché lei sa che
sono le strutture regionali che devono dare il via a queste
iniziative. Se invece sono stati inseriti nel piano acquisti degli
immobili che provenivano soltanto come unica richiesta dalle
Amministrazioni comunali, allora lì ho qualcosa da dire perché, se
così fosse stato fatto, si sarebbe andati contro alle regole
comunemente applicate.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK