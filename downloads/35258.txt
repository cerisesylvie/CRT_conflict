Consiglio Regionale della Valle d'Aosta - Oggetto del Consiglio n. 2793 del 23 gennaio 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INFORMAZIONE
Sistema informativo
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2793 del 23 gennaio 2013 - Resoconto
OGGETTO N. 2793/XIII - Approvazione, ai sensi dell'articolo 7
della legge regionale 10/2010, del Piano statistico regionale per
il triennio 2013-2015.
Presidente -
Per l'illustrazione la parola al Presidente
Rollandin.
Rollandin (UV)
- Grazie Presidente.
È stato distribuita a tutti i colleghi, credo, sia la relazione
che...l'emendamento si riferisce ad un'espressa richiesta che è
stata presentata in Commissione...che abbiamo fatto propria, da
parte del collega Louvin, che aveva espresso l'esigenza di poter
completare questo documento con una scheda, che in qualche modo
evidenziasse l'aspetto delle professionalità universitarie che in
qualche modo sono fuori Valle, e così è stato fatto. Ecco, lo dico
per completezza d'informazione.
Venendo alla sostanza e al merito di questo documento, io credo
che sia giusto mettere in evidenza alcuni aspetti che sono stati
sviluppati in questi anni, in modo molto professionale dal
responsabile dottor Ceccarelli e da tutto il suo staff, in accordo
con le altre strutture regionali, che sono state disponibili, e qui
voglio ringraziarle, perché hanno cercato di rendere meno arida una
materia difficile come il discorso dell'attività statistica. Questo
è un argomento che molte volte viene sottovalutato, perché non si
dà peso a cosa significa avere un centro di riferimento importante
e che faccia fede, cioè che non ci siano interpretazioni per cui il
giornale A dice che a livello regionale la disoccupazione è il 7,
l'altro il 7,5, l'altro il 6,4...il PIL per uno
è...dell'agricoltura per uno è il 2, l'altro il 3, e così via, cioè
ci sono state un florilegio di informazioni che non hanno fatto
bene a quella che è la reale situazione della Regione, né - e
ancora meno - a chi su questi dati vorrebbe lavorare, perché il
problema rimane uno: che la credibilità di questi dati possa
permettere di fare dei ragionamenti, a noi, in quest'aula, perché
non dimentichiamo che quando parliamo dei dati, è giusto dire:
"bene, stiamo andando bene o stiamo andando male? c'è la recessione
o non c'è?"...ma non perché lo dico io o lo dice uno che non è
della maggioranza, perché i dati parlano chiaro, perché altrimenti
rischiamo di non capirci su quelle che sono poi le valutazioni che
ognuno dà, poi chiaramente uno spingerà a dire che è colpa
di...l'altro cercherà di spiegare perché ci sono anche dei dati
oggettivi che magari non sono tutti collegati ad una mancanza di
volontà o ad una superficialità nell'impostare i problemi. Ecco, ho
voluto chiarire questo di base, perché credo estremamente utile ed
importante questo tipo di relazione, perché ci dà la possibilità su
diversi fronti di capire che cosa sta succedendo nella nostra
Regione e il capire che cosa sta succedendo, dal discorso sociale,
al discorso dell'immigrazione, emigrazione, dal discorso di
valutazione della scuola, di come sta andando il sistema scolastico
nell'ambito di quelli che sono i risultati di una progressiva
scolarizzazione, della possibilità di avere quindi persone sempre
più qualificate che si presentano al mondo del lavoro, quali sono
le difficoltà dei giovani a trovare un lavoro, qual è l'indice di
disoccupazione, quali sono le situazioni organizzative ed
associative, che cos'è e cosa si sta facendo nell'ambito delle
singole prerogative che sono legate alla nostra autonomia. Questo è
un lavoro, quindi, che è uno strumento importante per coordinare
giustamente e programmare il nostro futuro.
Con questo piano si cerca di cogliere, di interpretare
l'esigenza di conoscenza le diverse attività di rilevazione,
elaborazione, indagine, monitoraggio ed analisi statistiche che -
come ho detto - sono svolte dall'Ufficio Statistica, sia dai vari
settori regionali per quello che ho detto che sono stati coinvolti,
tutti, in coerenza con l'organizzazione a rete del sistema
statistico regionale SISTAR VdA. Si tratta di un documento che
contiene la programmazione statistica fornendo un quadro di
riferimento importante; è uno strumento di programmazione, ma anche
di controllo e validazione delle informazioni statistiche regionali
oltre che elemento di supporto alle valutazioni politiche, com'è
stato detto. Trattandosi di un primo...è il primo programma
statistico che viene realizzato in Valle d'Aosta, quindi questa è
la prima volta, quindi possono esserci delle difficoltà, possono
esserci delle imprecisioni, anzi, è anche il modo per suggerire,
per dire quella modifica, quell'emendamento che è il classico caso,
non è che uno non lo voleva fare, magari non pensa che...quindi c'è
tutto un lavoro da fare, da coordinare che sicuramente andrà ad
arricchire quello che sarà il secondo piano statistico. Oggi è il
primo piano di programmazione statistica che credo vada nella
direzione da tutti auspicata, perché diciamocelo: tutte le volte
che noi parliamo qui facciamo riferimento a qualcosa,
correttamente, perché sennò su cosa stiamo ragionando? se non su
dei dati che ci permettono di fare delle valutazioni e delle
programmazioni...
Per quanto riguarda le caratteristiche e le procedure, questo
piano - come sapete - è previsto dalla legge 10 del 2010 e con
esso, quindi, si completa il riassetto del sistema statistico
regionale iniziato con l'approvazione della legge che ho appena
menzionato, proseguito con la creazione della rete statistica, la
nomina dei referenti, l'istituzione del Comitato di indirizzo, che
la legge 10 prevede, quindi c'è stato un lavoro preparatorio per
arrivare a questi risultati e con la revisione dei compiti
dell'Ufficio Statistica regionale. La norma prevede che il piano
sia approvato dal Consiglio regionale su proposta del Comitato di
indirizzo e coordinamento per la statistica, come è avvenuto;
difatti questo documento è il risultato di questo lavoro
importante. Il programma ha durata triennale, ma - come è giusto -
può essere aggiornato annualmente e la presente proposta quindi
riguarda il 2013-2015. La struttura del piano presenta una prima
parte del documento che è più descrittiva ed un inquadramento
normativo-procedurale e di presentazione delle finalità e degli
obiettivi del programma, mentre c'è una seconda parte che contiene
la definizione delle singole schede tecniche delle attività
raggruppate in base a classificazione nazionale, quindi statistiche
da fonti amministrative, organizzative, statistiche derivate,
sistema informativo statistico e studio progettuale. Per ognuna di
esse vengono richieste poche e mirate informazioni di dettaglio,
quali le strutture coinvolte, le modalità di svolgimento e le
modalità di diffusione. Ogni scheda è stata proposta dai diversi
componenti del SISTAR S.p.A., quindi del sistema regionale.
Il PSR non riporta gli aspetti finanziari, i quali sono
demandati ai settori di competenza. Come riferimenti diciamo che i
principali obiettivi sono: incrementare la base statistica
utilizzabile, potenziare l'integrazione e la razionalizzazione dei
sistemi informativi regionali, migliorare la qualità della base
statistica disponibile, migliorare l'accessibilità alle
informazioni rendendole disponibili tempestivamente in materia
diffusa e selezionare accuratamente le informazioni verificandone
soprattutto...questo è il punto principale...sistematicamente e
garantendone l'aggiornamento tempestivo (e questo è il cuore del
problema), potenziare l'utilizzo a fini statistici degli archivi
dati che si estendono e che si ottengono da processi amministrativi
e gestionali. Quindi sono, come avete visto, 87 più una, 88 schede,
che rappresentano un lavoro collettivo e circa un terzo delle
attività sono statistiche da indagine, un altro 30 percento
statistiche da fonti amministrative organizzate; questo è molto
importante, perché puntano a potenziare ai fini statistici i dati
amministrativi in possesso della Regione e il resto fa riferimento
ad attività comprese nel programma statistico nazionale. Ecco,
questo volevo brevemente dire a complemento di questo primo piano
che - come ripeto - può avere delle incompletezze, però rappresenta
sicuramente uno sforzo non indifferente, fatto per applicare
correttamente la legge n. 10 che è una legge innovativa e che darà
sicuramente grandi spunti per quella che è la programmazione a
livello regionale. Grazie.
Président
- Merci. On peut ouvrir la discussion générale.
A demandé la parole le Vice-président Chatrian.
Chatrian (ALPE) -
Grazie Presidente.
Nel 2010 il nostro gruppo aveva valutato positivamente il
disegno di legge presentato dal Governo regionale, proprio perché
riteniamo necessario un quadro di riferimento più completo, solido,
al lavoro che già oggi ci sembra comunque importante, interessante,
e soprattutto apprezzabile. Quindi partirei proprio dall'analisi
che il Presidente della Regione ci ha fatto, dunque l'apprezzamento
messo in campo tre anni fa, oggi, diciamo, lo affrontiamo
direttamente in Consiglio.
È uno strumento di lavoro, uno strumento anche complesso,
dietro, però - posso dirlo ad alta voce - c'è un gran lavoro, e
soprattutto un buon lavoro, che ci permetterà probabilmente nella
prossima legislatura di fare delle riflessioni importanti. La
prima, come diceva poc'anzi il Presidente, è uno strumento di
controllo, quindi prima affermazione, prima riflessione importante.
La seconda, è la validazione delle informazioni, perché in
quest'aula, sovente, abbiamo delle opinioni diverse, su diversi
dossier ed argomenti, ma la base di partenza deve essere unanime,
dev'essere corretta soprattutto, e non falsata, quindi dati reali e
soprattutto aggregati o disaggregati in modo da confrontarci ed
eventualmente, decidere cosa fare, accompagnare un nuovo modello,
intervenire o modificare, integrarlo, accompagnandolo mettendo
delle azioni in campo.
In seconda battuta, l'altro punto di forza a nostro avviso di
questo strumento è e dev'essere l'elemento di supporto alla
valutazione delle politiche regionali, dal punto di vista proprio
politico; se da una parte è importante avere un controllo, una
validazione delle informazioni, dall'altra ci deve essere utile, in
modo da - come dicevo prima - intervenire sulle politiche
regionali. Un documento che da una parte è descrittivo, quindi
farsi una sua opinione sul lavoro che è stato fatto a più mani,
come si diceva poc'anzi e, dall'altra, invece, un documento molto
operativo, perché le 87 schede più una - l'emendamento che oggi ci
propone il Presidente, oltretutto discusso poche settimane fa in II
Commissione - va proprio in quella direzione: quella di mettere
nero su bianco, su delle schede direi anche semplici, leggibili,
che non complicano le cose semplici, ma mettono insieme più
informazioni in modo da avere lo stato dell'arte del sistema Valle
d'Aosta, che sia nel
domaine
economico, che sia nel
domaine
...si diceva prima, sanitario e sociale, e che sia
anche, diciamo, la fotografia reale o comunque di dove il sistema
Valle d'Aosta, la nostra comunità sta andando. Quindi sostanza da
una parte, contenuti dall'altra, ma anche metodo di lavoro.
Condivido nel momento in cui su questo piano si esplicita molto
bene qual è l'obiettivo, che è quello dell'incrementare, sì, la
statistica, ma non sterile statistica che serve a nessuno,
condivido quando si parla di potenziare l'integrazione tra la
razionalizzazione dei sistemi informativi regionali, ma condivido
soprattutto quando, invece, si parla di efficienza della macchina
pubblica e di efficacia della macchina pubblica solo qualche ora fa
parlavamo col collega Pastoret di Tecdis, al di là dei contenuti,
ma torniamo in questa legislatura più volte non è chiaro su chi fa
che cosa, sembra ancora banale, ma purtroppo abbiamo Vallée d'Aoste
Structure che si occupa di una cosa, la Finaosta di un'altra,
l'Assessorato di un'altra. Forse è il momento che non dobbiamo
semplificare per ridurre il dibattito, dobbiamo semplificare nel
momento in cui il dibattito c'è stato per dare poi corso alla
scelta che questo Consiglio regionale ha deciso di mettere in
campo.
Un ulteriore passaggio che volevo fare è sulle proposte di
attività nuove che sono state inserite su questo documento, che nel
triennio di operatività di questo programma - si diceva poc'anzi -
potranno comunque essere aggiornate e modificate. Quindi un
progetto, un programma che non è statico, ma è invece a modifica
integrabile nel momento in cui l'esigenza, io dico "della
politica", di chi si occupa della macchina pubblica, della
collettività, deve aver voglia di mettersi in discussione,
soprattutto dare delle risposte, ma dare delle risposte nel momento
in cui uno va a modificare quella che è legge regionale, quello che
è il disegno di legge, piuttosto che è la nostra legislazione.
Concludo dicendo che è uno strumento, come dicevo, valido, c'è
un gran lavoro a monte, sarà la prossima legislatura che dovrà
occuparsi della collettività valdostana nel prossimo quinquennio
2013-2018, non solo leggerlo, ma utilizzarlo per poter migliorare
quelle che sono le difficoltà in questo momento nel nostro sistema
e soprattutto della collettività. Grazie.
Président
- Merci.
Ha chiesto la parola il collega Rigo.
Rigo (PD)
- Grazie Presidente.
Sono d'accordo anch'io con il Presidente della Regione nel
ritenere utile e importante questo piano e per questo vorrei
anch'io fare alcune brevi considerazioni. L'atto amministrativo che
stiamo discutendo rappresenta per la nostra Regione una positiva
novità. Si tratta, infatti, com'è scritto nel documento, del primo
programma statistico che viene realizzato in Valle d'Aosta, lo ha
ricordato poc'anzi il Presidente e costituisce così anche una sorta
di repertorio, di ricognizione delle attività classificabili come
statistiche. La Valle d'Aosta, leggo dal documento
"dispone di
ingenti patrimoni informativi, non tutti messi a valore e talvolta
neppure percepiti come tali che necessitavano di essere sfruttati,
per formare un quadro organico e coerente"
. La legge regionale
ricordata prima, approvata a marzo del 2010, colmava questa
necessità, c'era bisogno di un coordinamento, c'era la necessità di
avere un punto di riferimento organizzativo e autorevole, avevamo
bisogno di creare una rete di referenti, avevamo bisogno che i
numeri, le analisi, i risultati prodotti fossero certificati come è
stato ricordato.
Il programma statistico regionale alla nostra attenzione è
frutto e direi completamento, quindi, della legge del 2010. Il
rapporto - come avete visto - è un documento tecnico, ma contiene
almeno due indicazioni che vorrei fare mie e che dovrebbero essere
il punto di riferimento per i lavori del prossimo Consiglio
regionale.
La prima è relativa al supporto del programma statistico alle
diverse attività di programmazione delle politiche. Nel campo dei
modelli di sviluppo di una società è accresciuta negli anni la
domanda di previsioni statistiche sempre più articolate, secondo
componenti strutturali e territoriali ma questi dati, queste
analisi devono essere certificate data l'importanza e la
complessità che assume la questione e l'attività proposta in questo
documento nelle diverse e numerose schede ne è un esempio. La
statistica si trova nella condizione di dover rilasciare alla
Regione strumenti decisionali affidabili ed accurati. In un momento
così difficile e direi epocale per la vita della nostra comunità,
abbiamo la necessità di pianificare al meglio gli interventi nei
settori strategici, l'economia o il sistema di welfare, per
ricordarne alcuni. In quest'ottica il programma statistico deve
costituire uno strumento di supporto ai processi di programmazione,
monitoraggio e valutazione delle politiche. Credo quindi che lo
strumento di cui oggi ci dotiamo sarà senz'altro molto utile se
tutti, forze politiche, dipendenti, dirigenti, Governo, sapranno
utilizzare al meglio i contenuti e le risultanze di questo
programma.
La seconda indicazione riguarda la proposta contenuta volta a
promuovere le conoscenze e le competenze in materia da parte degli
attori del sistema. Permane infatti nel mondo politico e non solo -
la Valle d'Aosta non fa eccezione - scetticismo, sottovalutazione
dell'importanza delle conoscenze dei dati statistici; ecco che la
sfiducia in questo strumento diventa un limite alla spendibilità
della ricerca stessa. L'obiettivo del mio intervento va proprio in
questa direzione: spendere due parole in positivo rispetto ad
un'innovazione, un'innovazione utile per la programmazione delle
nostre politiche e per la valutazione dell'impatto, delle ricadute
delle leggi approvate da questa Assemblea. Conoscere per
programmare si dice, per programmare meglio; il programma
statistico è uno strumento che, usato correttamente, può essere
strumento, risorsa, importante in questa direzione.
Presidente -
Grazie. Ci sono altre richieste
d'intervento? Non ci sono altre richieste? Chiudiamo la discussione
generale. La parola al Presidente Rollandin.
Rollandin (UV)
- Grazie Presidente.
Mi permetto di richiamare gli interventi dei colleghi, perché su
questo strumento innovativo hanno sottolineato alcuni aspetti che
sicuramente, come tutti ci auspichiamo, come prima abbiamo detto
per la prossima legislatura dovrà essere fatto uno sforzo per
quello che è il Parco del Gran Paradiso, per trovare delle
soluzioni. Qui diamo gli strumenti per trovare le soluzioni. E, in
effetti, io credo che questa innovazione può essere utile, a
condizione che quei dati che...la relazione stessa dice "abbiamo
tanti dati", ma che ne facciamo? Cosa ne facciamo? Cioè, o questi
hanno un utilizzo vero nella programmazione, nell'adeguamento come
diceva il collega Chatrian, cioè questo è un piano triennale, però
l'aggiornamento annuale sta a significare che le differenze, le
variazioni rispetto a delle indicazioni precise sono alla base di
quello che è un monitoraggio utile per la programmazione, perché
altrimenti anche qui faremmo un servizio che non è coerente con lo
sforzo fatto, perché qui abbiamo messo insieme tutta
l'Amministrazione regionale, con la misurazione anche delle
efficienze e delle non efficienze, quindi delle mancate soluzioni
ad una serie di problemi.
Quindi credo che sotto questo profilo noi ci dotiamo, oggi, di
una macchina importante, che però va usata correttamente, perché
sennò, se la lasciamo lì, in garage, credo che non produca tanti
effetti, quindi mi unisco a questo auspicio che va a valorizzare un
lavoro importante che potrebbe dare alla politica uno strumento di
grande grande utilità.
Presidente -
Grazie. Colleghi, possiamo mettere in
votazione il piano congiuntamente agli allegati e anche
all'emendamento presentato dal Presidente Rollandin. Possiamo
aprire la votazione. Colleghi, votate. Chiudo la votazione. La
votazione è chiusa.
Presenti: 23
Votanti: 23
Favorevoli: 23
Il piano è approvato.
Con questo colleghi abbiamo chiuso il nostro ordine del giorno e
dichiaro quindi conclusa questa seduta del Consiglio regionale.
Buona giornata a tutti.
La seduta è tolta.
---
L'adunanza termina alle ore 11,38.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK