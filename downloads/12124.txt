Consiglio Regionale della Valle d'Aosta - Oggetto del Consiglio n. 2998 del 10 gennaio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2998 del 10 gennaio 1992 - Resoconto
OGGETTO N. 2998/IX Iscrizione all'ordine del giorno di nuovi
oggetti.
Cout (Presidente)
Vorrei sottoporre al Consiglio due
proposte d'iscrizione in via di urgenza di due deliberazioni
relative ad interventi finanziari in favore dei gruppi Bertino,
Follioley e Freydoz e su una risoluzione presentata dai consiglieri
Rollandin, Andrione, Ricco, Bich, Viérin, Gremmo, Mostacchi,
Riccarand, Maquignaz, Louvin, Vallet, Agnesod, Perrin, Marcoz e
Voyat.
Chiedo al Consiglio se è d'accordo per l'iscrizione di tale
proposte all'ordine del giorno.
Presidente
Ha chiesto la parola il Consigliere
Riccarand, può parlare.
Riccarand (VA)
Io voterò contro l'iscrizione d'urgenza
di questo atto deliberativo così come quello che riguarda il gruppo
Bertino. Si tratta di provvedimenti impegnativi che comportano
degli oneri per l'Amministrazione regionale e che presentano anche
aspetti di notevole delicatezza. A mio avviso non è una procedura
corretta, quella di portare in discussione questi provvedimenti e
in questo modo. Si è già fatta una forzatura l'altro ieri quando si
è voluto discutere una risoluzione in tal senso su questo argomento
senza dare al Consiglio neppure il tempo di esaminarle
appro-fonditamente; evidentemente erano già pronti anche gli atti
deliberativi della Giunta che ora vengono posti in
Consiglio.
Questo modo di procedere non indica sicuramente un'atteggiamento
di rispetto nei confronti del Consiglio regionale e nei confronti
del ruolo dei consiglieri che devono avere la possibilità di
documentarsi sulle proposte che vengono fatte, soprattutto quando
sono proposte che escono dal seminato e sono di carattere normale e
consueto.
Quindi il mio voto è un voto contrario.
Presidente
Pongo in votazione l'iscrizione in via
d'urgenza della prima proposta di deliberazione relativa ad
interventi finanziari in favore dei gruppi Follioley e
Freydoz.
Esito della votazione:
Presenti: 33
Votanti: 33
Favorevoli: 32
Contrari: 1
Il Consiglio approva l'iscrizione urgente.
Presidente
Pongo in votazione l'iscrizione in via
d'urgenza della seconda proposta di deliberazione, relativa ad
interventi finanziari in favore del gruppo Bertino.
Esito della votazione:
Presenti: 33
Votanti: 33
Favorevoli: 32
Contrari: 1
Il Consiglio approva
Presidente
Pongo in votazione l'iscrizione all'ordine
del giorno della discussione e la decisione sulla risoluzione:
"Iniziative per ovviare alle conseguenze negative del piano di
ristrutturazione Olivetti in bassa Valle".
Esito della votazione:
Presenti, votanti e favorevoli: 33
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK