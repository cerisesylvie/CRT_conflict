Consiglio Regionale della Valle d'Aosta - Oggetto del Consiglio n. 760 del 7 luglio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Servizio di emergenza sanitaria (118)
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 760 del 7 luglio 2021 - Resoconto
OGGETTO N. 760/XVI - Interrogazione: "Notizie in merito ai
costi sostenuti per interventi di soccorso".
Bertin (Presidente) -
Passiamo al punto n. 8, per la
risposta il Presidente della Regione.
Lavevaz (UV) -
Si chiede con questa interrogazione quali
siano complessivamente i costi dell'intervento - si fa riferimento
nelle premesse all'intervento del 29 aprile 2021 - in cui sono
stati coinvolti sia il Soccorso alpino che il Corpo valdostano dei
Vigili del Fuoco con incremento anche dell'elicottero Sierra Alfa
1.
Temo di non soddisfare - metto già le mani avanti -
completamente la richiesta dell'interrogazione perché, vista la
domanda, probabilmente gli interrogandi si aspettano una risposta
più articolata, in realtà l'unico costo che mi è stato
ufficialmente comunicato dalla Protezione Civile è il costo del
volo dell'elicottero che è un volo di 37 minuti con un costo
complessivo di euro 1.017.
Gli altri costi sono costi sostanzialmente di Corpi in servizio
- anche il Corpo di volontari che sono intervenuti, di Donnas credo
- quindi non ci sono costi tabellati che possono essere in qualche
modo conteggiati.
Presidente -
Per la replica la consigliera Spelgatti, ne
ha facoltà.
Spelgatti (LEGA VDA) -
Sì, ha visto bene, non sono
minimamente soddisfatta della risposta e quindi su queste cose poi
ritorneremo.
Qual è il punto sostanzialmente? Il punto è che stiamo trattando
un argomento estremamente delicato. Il soccorso in Valle d'Aosta è
sicuramente una nostra eccellenza, tutto il sistema di soccorso, e
il soccorso alpino è un'eccellenza della Valle d'Aosta e questo è
fuori discussione.
Il punto però è un altro, non abbiamo solo un'eccellenza,
abbiamo anche altre eccellenze, allora l'interesse principe della
Valle d'Aosta deve essere avere il massimo dell'efficienza dei
soccorsi perché ci sono vite umane da salvare.
L'altro obiettivo da raggiungere, e che per adesso non è stato
assolutamente raggiunto, perché bisogna comunque lavorare in questa
direzione, è quello di valutare esattamente chi deve fare cosa,
perché adesso c'è troppa confusione in questo campo, e capire anche
bene - sappiamo che abbiamo portato il Corpo valdostano dei Vigili
del Fuoco in Valle d'Aosta per delle motivazioni ben precise, per
far sì che questo diventasse un'eccellenza della Valle d'Aosta,
però poi si è deciso di non investire in realtà seriamente sugli
uomini che abbiamo - e poi, in più, terzo elemento: dobbiamo anche
valutare i costi di tutto il sistema, cioè noi dobbiamo fare una
valutazione molto attenta di come funziona tutto il sistema e
questo bisogna farlo però al di là di quelli che possono essere
appunto i vari gruppi che in questo momento sostanzialmente invece
che collaborare attivamente tra di loro hanno spesso e volentieri
troppi contrasti.
Il compito del Presidente della Regione deve essere quello
sostanzialmente di mettere a un tavolo tutti quanti, ascoltare ma
con molta attenzione tutti, indipendentemente da simpatie e
antipatie eccetera eccetera, perché non esistono figli di serie A e
figli di serie B, esistono tante competenze che vanno tutte
valorizzate ed esiste un compito preciso in capo al Presidente
della Regione di portare un ordine in tutto questo, valorizzando e
dando il giusto peso a tutti quanti e capendo esattamente tutte le
problematiche poste sul tavolo. Bisogna però, ripeto, ascoltare
tutte le campane, mettere anche a confronto diretto i vari
soggetti, perché sono tante le fasi del procedimento in cui ci sono
delle problematiche, problematiche che non sono dovute alle
competenze o alla mancanza di competenza di qualcuno piuttosto che
di qualcun altro, perché stiamo parlando di tutte eccellenze, ma
problematiche dettate dal fatto che non c'è una disciplina così
chiara sul chi deve fare cosa e ci sono comunque dei punti
d'inefficienza sotto questo profilo dettati da inefficienza
nell'organizzazione complessiva, nelle regole del gioco, perché
quando poi le regole del gioco sono chiare, a quel punto i problemi
non ci sono, tutti riescono a collaborare, bisogna trovare però il
modo di far collaborare tutti.
Ripeto, però bisogna capire esattamente qual è tutto il
procedimento, se tutto funziona perfettamente, dove sono i punti
cruciali invece in cui ci sono delle problematiche e poi ascoltare
tutti, tutti indistintamente, perché quello che non va bene è
quando c'è soltanto una parte che viene ascoltata e un'altra parte
che comunque, sostanzialmente nelle proprie stanze e tutto quanto,
non viene ascoltata e soprattutto non si tiene conto di criticità,
perché queste criticità poi sono delle criticità che si
ripercuotono sul sistema complessivo e dobbiamo valutare tutto,
perché poi anche la parte sostanzialmente economica del tutto ha
un'incidenza importante, perché noi dobbiamo comunque valutare se
riusciamo ad avere la massima efficienza chiaramente con il minimo
delle risorse, cioè con le giuste risorse messe a disposizione,
dobbiamo anche essere sicuri di evitare degli sprechi.
Con questo io non sto dicendo che ci siano necessariamente degli
sprechi, sto dicendo che però a fronte di tante sollecitazioni, di
tante criticità che emergono, bisogna andarle a sondare ma a
sondare veramente con i dati alla mano e possibilmente, ripeto,
mettendo tutti quanti anche poi a confronto e ascoltando però tutte
quante le campane.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK