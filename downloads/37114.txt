Consiglio Regionale della Valle d'Aosta - Oggetto del Consiglio n. 985 del 27 gennaio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
Bonifica, miglioramenti e riordino fondiario
Fabbricati rurali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 985 del 27 gennaio 2015 - Resoconto
OGGETTO N. 985/XIV - Interpellanza: "Tempistica e modalità di
presentazione delle domande di adesione al nuovo piano di sviluppo
rurale 2014-2020".
Presidente
- La parola al collega Grosjean.
Grosjean (UVP)
- Merci Président.
Monsieur l'Assesseur à l'agriculture, cette interpellation a le
but d'informer les agriculteurs, mais aussi, je crois, les
Conseillers régionaux sur l'évolution du plan de développement
régional. On l'a approuvé ici dans cette salle pour l'envoyer à
Bruxelles et on a plus eu des nouvelles. Alors on voudrait savoir
si la Commission européenne a déjà évalué notre proposition, quels
sont les résultats. En ce moment difficile c'est indispensable
avoir des informations claires et précises surtout sur le temps,
parce que j'ai eu des mauvaises informations, Monsieur l'Assesseur,
j'ai entendu parler que d'autres Régions imaginent de renvoyer
d'une année l'application du plan de développement rural. J'espère
qu'elles soient seulement des bêtises, mais créerait vraiment de
gros problèmes à nos agriculteurs se voir manquer cette forme de
soutien pour une année. Pour nous perdre une annualité ce serait
vraiment quelque chose je dirais d'impossible à surmonter.
Vede, Assessore, è rimasta l'ultima misura di sostegno
all'agricoltura. La nostra agricoltura, tra l'altro, è sempre meno
tutelata, il rischio di concorrenze dalle altre Regioni o comunque
dai prodotti degli altri Stati è sempre più forte, basti pensare a
cosa sta succedendo con la sospensione delle quote latte, è un
problema non regionale, ma è un problema nazionale, ci vedremo
invadere con del latte a 15-20 centesimi il litro e quindi non so
le nostre aziende che possibilità di controbattere avranno. Nel
settore della viticoltura abbiamo il problema della
liberalizzazione degli impianti e, com'è stato evidenziato anche
venerdì nell'assemblea dell'AREV, per la viticoltura di montagna,
per le zone di montagna come le nostre, non c'è nessuna misura di
tutela. Le chiedo pertanto veramente di informare il Consiglio
sulla situazione attuale e forse - perché no? - programmare una
riunione della III Commissione per andare a valutare al più presto
le risposte che credo, spero siano già arrivate da Bruxelles.
Presidente
- Grazie collega. La parola all'Assessore
Testolin.
Testolin (UV)
- Grazie Presidente.
È con piacere che cercherò di dare una risposta al collega
Grosjean in merito a quelle che sono le domande relative al nuovo
piano di sviluppo rurale. In riferimento al primo quesito:
"a
che punto sia il percorso di approvazione del PSR 2014-2020"
,
ci tengo a sottolineare, così come già sottolineato dal collega in
premessa...per evidenziare come la proposta del programma di
sviluppo rurale per il prossimo settennio sia stata notificata alla
Commissione europea in data 22 luglio 2014, a seguito
all'approvazione da parte di questo Consiglio, proprio
conformemente alle tempistiche indicate. Si segnala tuttavia come
alcuni regolamenti relativi alla redazione di questo PSR siano
stati pubblicati dalla Commissione europea soltanto alla fine del
mese di luglio del 2014, impedendo in tal modo la puntuale
formulazione degli interventi a valere sul nuovo programma. Anche
il ritardo nell'approvazione dell'accordo di partenariato a livello
nazionale, approvato solo alla fine di ottobre del 2014, ha inciso
sulla predisposizione del piano strategico nazionale che detta le
linee guida per tutti i PSR regionali.
Per quanto riguarda il percorso di approvazione del nostro PSR,
del PSR della Valle d'Aosta, si segnala che, con nota del 16
dicembre 2014, la Commissione europea ha inviato all'Autorità di
gestione del PSR una serie di osservazioni alla proposta di
programma. Le osservazioni pervenute sono 324, che sono sicuramente
numerose, ma inferiori a gran parte a quelle espresse per altri
programmi regionali. A tale proposito si evidenzia, come peraltro
ha sottolineato già lei, come a tutt'oggi alcune Regioni non
abbiano ancora ricevuto le osservazioni al programma, in quanto
hanno trasmesso la proposta del PSR con circa due mesi di ritardo
rispetto alla scadenza prevista e corrono dunque il rischio di non
poter provvedere alla revisione del PSR in tempi utili per
l'approvazione e per l'applicazione delle misure. Le ragioni
dell'importante numero di osservazioni pervenute alla Regione,
peraltro, sono attribuibili principalmente alla complessità della
nuova architettura programmatoria imposta dai regolamenti UE, dai
ritardi nella pubblicazione della normativa, che non hanno permesso
in qualche caso di essere così puntuali e ai tempi prolungati di
approvazione dell'accordo di partenariato e di elaborazione delle
osservazioni al programma come già poc'anzi evidenziato.
A seguito della ricezione delle osservazioni, l'Autorità di
gestione ha avviato immediatamente la revisione del programma
convocando in prima battuta le strutture regionali responsabili
dell'attuazione delle misure al fine di comporre una versione
revisionata del PSR da presentare al negoziato con i servizi
comunitari, che si terrà a Bruxelles il prossimo 13 di febbraio. In
vista di tale appuntamento si svolgeranno inoltre una serie di
incontri tecnici con le strutture regionali con competenze
ambientali e con il partenariato rappresentato principalmente dalle
associazioni di categoria del settore agricolo, dalle associazioni
ambientalistiche, dai professionisti e dalle altre rappresentanze e
associazioni presenti nel forum partenariale. Nell'ambito di un
recente incontro fra le Regioni e i rappresentanti della
Commissione europea è emerso che i programmi italiani nel loro
complesso non saranno comunque approvati prima della fine del mese
di maggio del 2015. È comunque intenzione della Commissione europea
giungere al più presto ad un'opportuna approvazione tecnica dei
programmi al fine di consentire nella seconda metà del 2015 -
quindi questo soprattutto per il discorso delle misure strutturali
- la pubblicazione di bandi con riserva per l'attuazione delle
nuove misure e per poter comunque procedere all'attivazione del
nuovo programma di sviluppo.
In merito al secondo quesito:
"se sono già previste delle
date di presentazione per l'anno 2015 o se si intendono prevedere
nel più breve tempo possibile"
, partiamo dal presupposto che il
quesito posto nell'interpellanza si riferisce alle domande delle
misure a superficie. Si precisa come la scadenza per la
presentazione di tali aiuti sia stabilita dall'organismo pagatore
AGEA anche per il 2015 entro il 15 maggio. In merito AGEA ha
convocato il 27 gennaio, cioè oggi, una riunione operativa per
discutere tra le altre cose l'apertura dei bandi a superficie, le
modalità di presentazione delle domande, la conferma dei vecchi
impegni e la sottoscrizione dei nuovi. Diciamo quindi che la
prossima settimana si potrà avere una visione un po' più chiara di
quelle che sono le questioni anche tecniche da affrontare per
affrontare nel modo corretto le domande che dovranno essere
presentate entro la metà di maggio. Nel caso del PSR della Valle
d'Aosta la gran parte delle domande sono sostanzialmente delle
conferme di impegni assunti ai sensi del PSR 2007-2013 negli scorsi
anni e queste domande recheranno la cosiddetta "clausola di
revisione", ovvero quell'impegno dell'agricoltore ad adeguarsi ai
nuovi impegni per il PSR 2014-2020 una volta che lo stesso verrà
approvato e sarà operativo. Nella riunione di oggi, quindi del 27
gennaio, è previsto anche un chiarimento relativamente alle
modalità di presentazione delle nuove domande 2015, cioè delle
nuove domande di adesione, che dovranno già essere presentate sulla
base dei nuovi impegni, che nel caso del PSR valdostano sono molto
simili a quelle del vecchio piano di sviluppo rurale, e con la
garanzia di non sovrapposizione con i premi del primo pilastro, in
particolar modo con il cosiddetto
"greening"
. In merito a
quest'argomento, l'Assessorato dell'agricoltura ha già inviato al
Ministero una nota nella quale si evidenzia che le aziende agricole
operanti in Valle d'Aosta, appartenenti principalmente al settore
zootecnico, viticolo e frutticolo, sono realtà di ridotte
dimensioni che saranno per lo più chiamate a rispettare la sola
politica del mantenimento dei prati permanenti, non rientrando nel
campo di applicazione delle altre due pratiche
greening
. In
tal modo, sostanzialmente, verranno agevolate le aziende della
nostra regione dal punto di vista dei benefici, quindi la
possibilità di cumulare il primo e secondo pilastro rispetto alla
media delle altre aziende italiane.
Per quanto riguarda il terzo quesito:
"se vi sia il rischio
di sovrapposizione con il vecchio piano, generando confusione e
rischi di non rispetto dei relativi impegni sottoscritti"
, si
segnala come il rischio di sovrapposizione fra gli impegni assunti
ai sensi del vecchio PSR e quelli a valere sul nuovo programma
2014-2020 sarà evitato attraverso l'individuazione da parte
dell'Autorità di gestione di una data limite per l'assunzione degli
impegni a valere sul vecchio programma di sviluppo. Infatti il
regolamento UE di riferimento, il 335, precisa che a partire dalla
data limite fissata a livello di singola misura, quindi per ogni
tipo di intervento...e comunicata alla Commissione europea
nell'ambito dei rapporti annuali di esecuzione...non è più
possibile assumere impegni sul PSR 2007-2013, ma solo sul nuovo PSR
2014-2020. Tali date non sono ancora state individuate perché
dipendono anche dalla chiusura delle misure del vecchio PSR e dai
tempi di approvazione dei contenuti della nuova programmazione. In
buona sostanza, sulla base di quanto riferito sopra, si può
affermare che non vi saranno problemi di sovrapposizione con il
vecchio programma in quanto la definizione della data limite
sancirà con precisione il passaggio da un PSR all'altro per ogni
tipo di misura, mentre gli impegni già presi dovranno essere
portati avanti per cinque anni con la clausola di revisione, ovvero
con l'impegno dell'agricoltore ad adeguarsi ai nuovi impegni
previsti dalla nuova programmazione 2014-2020 una volta che lo
stesso sarà approvato, come già specificato nella risposta al punto
precedente.
Sotto il profilo dei contenuti, in particolar modo degli
impegni, essi rimangono sostanzialmente invariati, mentre i nuovi
criteri di assegnazione dei premi saranno evidentemente, com'è già
stato discusso anche in commissione, oggetto di una puntuale
informazione tramite incontri, tramite una consulenza specifica ai
beneficiari e la redazione e la distribuzione di un
vademecum
esplicativo che era già stato presentato nella
scorsa programmazione e che era stato molto apprezzato dagli
agricoltori. Grazie.
Presidente
- Grazie Assessore. La parola al collega
Grosjean.
Grosjean (UVP)
- Oui, merci.
Beh, ringrazio l'Assessore per queste informazioni che veramente
gli agricoltori fuori aspettano con ansia, 324 osservazioni per la
nostra piccola regione mi sembrano comunque importanti, spero che
siano risolvibili, è per quello chiedevo anche se era possibile
magari informare la Commissione agricoltura per capire dove sono
tutte queste segnalazioni di irregolarità...che, purtroppo, magari
ci vedono poi alla fine farci delle illusioni, non so... Oggi
comunque c'è una riunione, siamo arrivati forse con un giorno in
anticipo a fare l'interpellanza, probabilmente domani sapremo già
qualcosina di più. L'importante è che si continui e che si insista
un po' di più su quella che è l'informazione, perché, anche se non
si hanno ancora dei dati precisi, il mondo agricolo veramente ha
bisogno di avere delle informazioni.
Presidente
- Grazie collega. Con quest'iniziativa si
interrompono i lavori, che riprenderanno nel pomeriggio alle ore
15,30.
---
La seduta termina alle ore 13,06.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK