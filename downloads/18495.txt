Consiglio Regionale della Valle d'Aosta - Oggetto del Consiglio n. 1601 del 15 novembre 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 1601 del 15 novembre 2000 - Resoconto
OBJET N° 1601/XI Ordre des travaux.
Président
Dans la liste des points pour lesquels la
réponse de l'Assesseur Vicquéry était prévue, il y a le n° 51,
l'interpellation du Conseiller Beneforti. A ce sujet cette
Présidence estime que la nature des thèmes en question entraîne une
discussion en séance secrète. Je vous propose de l'examiner comme
dernier point à l'ordre du jour de la matinée.
Consigliere Beneforti, possiamo discuterne in fine mattinata
come ultimo punto della mattinata per procedere in seduta
segreta?
(interruzione del Consigliere Beneforti, fuori
microfono)
? la seduta segreta la stabilisce questa? non ha la parola,
Consigliere. Lei la chieda con mozione d'ordine, intanto preciso
per il Consiglio che in relazione alla natura dell'interpellanza in
questione, richiamandomi all'articolo 45 per cui il Consiglio deve
trattare in seduta segreta le questioni riguardanti persone, come è
stato fatto già nel corso delle ultime sedute consiliari, questa
interpellanza verrà trattata in seduta segreta.
Se lei ha una mozione d'ordine, può essere solo per proporre che
si tratti in seduta pubblica. In caso di discussione deciderà il
Consiglio.
La parola al Consigliere Beneforti per mozione d'ordine.
Beneforti (PVA-cU)
Non capisco perché, ogni volta che si
tratta un argomento come questo, si debba sempre ricorrere alla
seduta segreta.
Nella seduta segreta fatta nel precedente Consiglio ho parlato
con una certa discrezionalità e non ho mai fatto dei nominativi, mi
sono sempre riferito a norme di legge. Anche questa mattina non
farò nomi, mi riferirò sempre a norme e sentenze che ci sono
state.
Del resto, quando nel famoso ottobre del 1995 discusse lo stesso
argomento, questo Consiglio non lo fece in seduta segreta, ma in
seduta pubblica, non capisco perché oggi non debba essere più come
l'ottobre del 1995 e si debba andare a fare in seduta segreta. È un
problema di sanità, non è un problema personale di qualcuno.
E non accetto nemmeno che la seduta segreta debba avvenire a
fine mattinata: che significato ha?
Presidente
Questa era una proposta nostra in termini di
organizzazione dei lavori, va benissimo discuterla immediatamente.
La richiesta è di trattare in seduta pubblica la questione, è vero,
Consigliere Beneforti? Benissimo e mi pare che abbia rappresentato
chiaramente la proposta.
A questo punto do la parola, se qualcuno lo ritiene, in senso
contrario. Altrimenti per quello che riguarda l'argomentazione
delle ragioni della Presidenza, rilevo che dal contenuto
dell'interpellanza vi sono questioni che attengono persone, in
particolare il direttore generale dell'USL e le sue vicende
giudiziarie, il fatto che nei confronti di questa e di altre
persone siano stati fatti patteggiamenti e la richiesta di revoca
di nomine per avvenute violazioni di legge, buon andamento e
parzialità della Pubblica amministrazione ovvero questioni che
possono richiedere da parte del Consigliere interpellante o da
parte dell'Assessore delle valutazioni che riguardano persone.
Insisto molto su questo aspetto, questo Consiglio non deve
diventare un'arena nella quale vengono trattate pubblicamente, con
le guarentigie della non perseguibilità per le opinioni espresse da
parte dei Consiglieri, questioni che riguardano persone. Su questa
linea la Presidenza è assolutamente ferma.
Qualcuno desidera esprimersi contro questa mozione d'ordine?
Pongo in votazione lo svolgimento in seduta segreta
dell'interpellanza:
Consiglieri presenti e votanti: 26
Favorevoli: 23
Contrari: 3
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK