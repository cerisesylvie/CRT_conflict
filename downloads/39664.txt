Consiglio Regionale della Valle d'Aosta - Oggetto del Consiglio n. 2773 del 6 giugno 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2773 del 6 giugno 2017 - Resoconto
OGGETTO N. 2773/XIV - Interrogazione a risposta immediata:
"Situazione degli incassi e degli ingressi della Casa da gioco
relativi al mese di maggio 2017".
Rosset (Presidente) -
Punto n. 04.01 dell'ordine del
giorno. Ha chiesto la parola il collega Marguerettaz, ne ha
facoltà.
Marguerettaz (UV) -
All'inizio del mese di maggio abbiamo
visto dei titoli roboanti: "Gli incassi del Casinò di Saint-Vincent
volano, mercoledì 10 maggio il nuovo piano di rilancio.
Dichiarazioni dell'Amministratore unico e della Dirigenza del
Casinò: gli incassi e le entrate con il vento in poppa, più 68
percento". Le confesso che, da un lato, abbiamo avuto un sentimento
positivo: meno male che le cose stanno andando bene, dall'altro, in
qualche modo abbiamo avuto il nostro ego - non Perron -, il nostro
"io" mortificato perché ci siamo detti: "siamo degli incapaci,
questi sono dei geni". Dopodiché sembra che queste dichiarazioni
siano state un po' delle dichiarazioni farlocche, un po' come
farlocco è tutto un percorso a cui stiamo assistendo, per
utilizzare un termine che a qualcuno è caro. Un piano di rilancio
che non esiste, l'unica cosa che è concreta è il taglio del
personale, il taglio del costo del personale e una comunicazione
che è schizofrenica. Quando le cose vanno bene, si comunica, si
stracomunica. Quando le cose vanno male o ci sono dei problemi, si
sparisce. C'è un problema con il personale? Non mi presento. Gli
incassi vanno male? Non dico nulla, però ogni tanto faccio uscire
qualche bando.
Noi, Chatrian, siamo fortemente preoccupati perché non abbiamo
dei commenti ufficiali, l'intendimento ufficiale di questo
question time
era sapere esattamente come sono i dati.
Sembrerebbe che il Casinò di Saint-Vincent non stia andando bene;
al di là di quel fuoco di paglia dei quattro giorni, c'è una
tendenza negativa, quindi vorremmo sapere come stanno le finanze
del Casinò.
Presidente -
Per la risposta, chiede la parola
l'Assessore Chatrian, ne ha facoltà.
Chatrian (ALPE) -
Il fatto che la società sia una società
in totale crisi penso sia di dominio di tutti. Tre considerazioni:
la prima, l'azienda non ha nulla da nascondere per quanto riguarda
i dati positivi o negativi, tant'è vero che il 1° giugno erano
pubblicati i dati del mese di maggio: La prima considerazione
quindi è che non c'è niente da nascondere e che tutto è alla luce
del sole.
Seconda considerazione per quanto riguarda la richiesta che mi
fa il proponente: l'Amministratore unico non ha potuto partecipare
al primo incontro, perché ha dovuto rientrare in sede INPS nel
pomeriggio di martedì 30, perché si è dovuto modificare una parte
di fideiussione, in particolare si è dovuto integrare il punto n. 2
dell'articolo 2 della fideiussione. Nel pomeriggio quindi aveva
un'urgenza, legata comunque alla scadenza del 31 maggio 2017.
Terza considerazione invece dal punto di vista generale:
l'azienda nel mese di gennaio ha avuto un calo di introiti del 23
percento, nel mese di febbraio ha avuto un calo del 17 percento,
nel mese di marzo ha avuto un calo del 16 percento, nel mese di
aprile ha registrato un aumento del 2,78 percento e nel mese di
maggio un calo del 4 percento di tratta di dati paragonati al 2016.
Questo quindi è lo stato dell'arte, nessuno dice che tutto va bene
all'interno della Casa da gioco, ma ci troviamo praticamente
un'azienda in una situazione disastrosa: non so se le cifre che ho
appena annunciato e illustrato dei primi mesi del 2017 rendono
l'idea. In queste settimane l'Amministratore unico sta mettendo in
campo le misure, le azioni del piano approvato da questo Consiglio,
con gli strumenti che ha, con il personale che ha e con le
necessità, le urgenze a cui bisogna dare corso visto e considerato
il tracollo degli introiti lordi rispetto ad un non felice 2016, lo
sappiamo molto bene.
Termino dicendo che non c'è niente da nascondere, è tutto alla
luce del sole, i dati del mese di maggio sono stati pubblicati il
1° giugno, perché vengono comunicati direttamente a Federgioco e
poi c'è un comunicato di Federgioco sulle quattro case da gioco,
quindi non c'è nulla da nascondere.
Presidente -
Per la replica, chiede la parola il collega
Marguerettaz, ne ha facoltà.
Marguerettaz (UV) -
"Nulla da nascondere, nulla di cui
parlare". Io le ho chiesto perché non hanno fatto i comunicati, non
perché non ci sono i dati, nel senso che, quando i dati vanno bene,
si straparla; quando vanno male, si pubblicano dei dati
sterili.
Collega Chatrian, lei e l'Amministratore unico Di Matteo vi
siete caricati di un peso che non siete in grado di portare avanti.
Vi siete legati in un abbraccio mortale, ma tanto quanto il vostro
abbraccio mortale, ma l'abbraccio mortale sarà anche per la Casa da
gioco, quindi il vostro destino è legato. Io chiedo a questo
Consiglio di mettere mano a questa situazione il prima possibile,
di fermare l'emorragia. Quello che lei ha detto, che ha comunicato
con il Presidente sugli 8 milioni che sono stati versati, 7,2
milioni sono bloccati per la fideiussione, quindi siete in totale
crisi di cassa. Ci saranno problemi probabilmente nei prossimi mesi
a pagare gli stipendi, quindi mettetevi una mano sulla
coscienza.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK