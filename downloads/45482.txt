Consiglio Regionale della Valle d'Aosta - Oggetto del Consiglio n. 2170 del 24 febbraio 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
GIUNTA REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2170 del 24 febbraio 2023 - Resoconto
OGGETTO N. 2170/XVI - Elezione del Presidente della Regione.
Mancato raggiungimento del quorum.
Bertin (Presidente) -
Altri? Se non vi sono altri
interventi, passiamo all'elezione del Presidente della Regione.
Ricordo che l'elezione del Presidente della Regione si effettua a
scrutinio segreto a maggioranza assoluta. Inoltre, le modalità di
voto concordate dalla Conferenza dei Capigruppo di ieri, prevedono
la consegna di una scheda che riporta i trentacinque nominativi dei
Consiglieri e il voto si esprime tracciando un segno nel rettangolo
accanto al nome del candidato prescelto. Se non vi sono richieste
di votazione in cabina, faccio distribuire... la parola al
consigliere Manfrin.
Manfrin (LEGA VDA) -
In realtà, quello che ovviamente
dovrebbe essere da Regolamento, secondo l'articolo 83, è che di
base il voto è in cabina e invece, su proposta del Presidente, se
non vi sono contrarietà, può avvenire al tavolo. Noi quindi eravamo
convinti che si rispettasse quanto previsto dall'articolo 83, però
comunque, siccome lo richiede, richiediamo evidentemente il voto in
cabina. Chiederei anche di precisare che ovviamente quella che deve
essere apposta è una croce nel quadratino e non un segno generico,
quello potrebbe essere un segno di riconoscimento.
Presidente -
È un segno, come vale per la votazione della
Giunta. Ha chiesto la parola la consigliera Minelli.
Minelli (PCP) -
Mi associo alla richiesta del collega
Manfrin, ma chiedo che sia specificato come procedere, perché mi
sembra che dalla sua seconda spiegazione non si è detto che si deve
apporre una croce, lei ha riparlato di segno.
Quando è stata chiesta una modalità diversa di voto, è stata
chiesta proprio perché c'era una motivazione che sappiamo essere
una motivazione di correttezza e trasparenza, anche se va fatta
ovviamente in cabina, dell'espressione di un voto. Di conseguenza,
se si chiede una cosa del genere, non si chiede di apporre un
pallino, una freccetta, una qualsiasi cosa, si fa una croce sul
nome, così come sarebbe opportuno che se si adottasse una modalità
diversa, si adottasse la stessa, ma abbiamo già visto in altre
situazioni che questo non è stato rispettato. Richiediamo quindi
che si dia un'indicazione precisa sul nome, sul numero, immagino
che ci sia un numero sulla scheda, da 1 a 35...
Presidente -
No.
Minelli (PCP) -
...va bene, c'è la casella, nella
casellina si apponga una croce...
(voce del consigliere Padovani, fuori microfono)
...ha ragione il collega Padovani perché sta dicendo che una
croce può essere diritta, può essere storta, allora facciamo una
"X", che è più chiaro per tutti.
Presidente -
Va bene, l'importante è che sia chiaro,
sottolineo il fatto che avevo evidenziato in precedenza soltanto
perché è in analogia con la votazione del Governo. In ogni caso,
procediamo con la votazione tramite l'apposizione di una "X" come è
stato detto.
Chiedo al Consigliere Segretario di procedere all'appello.
Appello nominale.
VOTO PER SCHEDE IN CABINA
Invito i Consiglieri scrutatori ad avvicinarsi al centro della
sala, sono stati proposti i consiglieri Rosaire, Malacrinò e
Manfrin.
Presenti: 35
Votanti: 35
Nulle: 1
Valide: 34
Bianche: 13
- Rosaire: 1
- Rollandin: 1
- Cretier: 2
- Testolin: 17
Il Consiglio, dato atto che non è stata raggiunta la
maggioranza assoluta dei voti richiesti dall'articolo 2, comma 3,
della legge regionale 7 agosto 2007, n. 21, e dall'articolo 8,
comma 3, del Regolamento interno per il funzionamento del Consiglio
regionale, prende atto della mancata elezione del Presidente della
Regione.
Con questo risultato chiudiamo i lavori del Consiglio regionale.
La sessione di oggi è chiusa.
---
La sessione straordinaria termina ore 21:07.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK