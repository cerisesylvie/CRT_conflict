Consiglio Regionale della Valle d'Aosta - Oggetto del Consiglio n. 3647 del 6 aprile 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3647 del 6 aprile 1988 - Resoconto
OGGETTO N. 3647/VIII - RIAPPROVAZIONE, AI SENSI DELL'ULTIMO
COMMA DELL'ART. 31 DELLO STATUTO, DELLA LEGGE REGIONALE
CONCERNENTE: "EROGAZIONE AL CONSORZIO GARANZIA FIDI FRA GLI
INDUSTRIALI DELLA VALLE D'AOSTA DI UN CONTRIBUTO PER L'ANNO 1987
PER L'ABBATTIMENTO DEL TASSO DI INTERESSE DELLE ANTICIPAZIONI SU
CESSIONI DI CREDITI COMMERCIALI (FACTORING) PERFEZIONATE DA AZIENDE
VALDOSTANE".
PRESIDENTE:
Ha chiesto la parola l'Assessore
all'Industria, Commercio, Artigianato e Trasporti, Lanivi; ne ha
facoltà.
LANIVI (A.D.P.):
Si sottopone al Consiglio regionale la
riapprovazione di questo disegno di legge, nello stesso testo che
il Presidente della Commissione di Coordinamento aveva rinviato non
vistato, con l'eccezione di alcune modifiche che sono state
apportate alla parte finanziaria.
PRESIDENTE:
Se nessuno chiede la parola, passiamo
all'esame dell'articolato.
Do lettura dell'articolo 1.
Articolo 1
1. La Giunta regionale è autorizzata a concedere, per l'anno
1988, un contributo di Lire 200 milioni al Consorzio Garanzia Fidi
fra gli Industriali della Valle d'Aosta per l'abbattimento del
tasso di interesse su operazioni di anticipazione su cessioni di
crediti commerciali (factoring) perfezionate dalle aziende
industriali aventi sede nel territorio della Regione, ai sensi
della convenzione in essere fra il Consorzio stesso e gli Istituti
bancari convenzionati.
2.
La
misura del contributo non potrà superare punti
sei del tasso di interesse praticato per ogni singola operazione e
comunque in misura non superiore al 50% del prime rate ABI.
3. L'accreditamento del contributo sarà disposto a favore del
Consorzio Garanzia Fidi per il tramite degli Istituti bancari
convenzionati.
PRESIDENTE:
Se nessuno chiede la parola, pongo in
votazione l'articolo 1, testé letto.
ESITO DELLA VOTAZIONE
Presenti: 24
Votanti: 23
Favorevoli: 23
Astenuti: 1 (Sandri)
Il Consiglio approva
PRESIDENTE:
Do lettura dell'articolo 2.
Articolo 2
1. Al termine dell'esercizio 1988 il Consorzio predetto
fornirà all'Amministrazione regionale un consuntivo recante il
numero delle operazioni agevolate, l'importo complessivo, il
contributo regionale utilizzato e l'eventuale contributo
residuo.
2. Le somme eventualmente non utilizzate nell'anno 1988 per i
fini di cui alla presente legge dal predetto Consorzio potranno
essere utilizzate agli stessi fini negli anni successivi.
PRESIDENTE:
Se nessuno chiede la parola, pongo in
votazione l'articolo 2, testé letto.
ESITO DELLA VOTAZIONE
Presenti: 24
Votanti: 23
Favorevoli: 23
Astenuti: 1 (Sandri)
Il Consiglio approva
PRESIDENTE:
Do lettura dell'articolo 3.
Articolo 3
1.
L'onere derivante dall'applicazione della presente
legge previsto in Lire 200 milioni per l'anno 1988 graverà sul
capitolo 36000 del bilancio di previsione per l'esercizio in
corso.
2.
Alla copertura dell'onere di cui al comma
precedente si provvede mediante riduzione di pari importo dello
stanziamento iscritto al capitolo 50150 "Fondo globale per il
finanzia mento di spese per ulteriori program mi di sviluppo -
Spese di investimento" - utilizzando l'apposito accantonamento
previsto all'allegato n. 8 al bilancio di previsione per l'anno in
corso.
PRESIDENTE:
Se nessuno chiede la parola, pongo in
votazione l'articolo 3, testé letto.
ESITO DELLA VOTAZIONE
Presenti: 24
Votanti: 23
Favorevoli: 23
Astenuti: 1 (Sandri)
Il Consiglio approva
PRESIDENTE:
Do lettura dell'articolo 4.
Articolo 4
1. Alla parte spesa del bilancio di previsione per
l'esercizio 1988 sono apportate le seguenti variazioni:
in diminuzione
Capitolo 50150 "Fondo globale per il finanziamento di spese
per ulteriori programmi di sviluppo - Spese di investimento" £.
200.000.000
in aumento
Capitolo 36000 "Contributo al Consorzio Garanzia Fidi tra gli
Industriali
L.R. 11.8.1976, n. 32
L.R. 16.6.1978, n. 24
L.R. 19.6.1984, n. 25
L.R. n £. 200.000.000
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Ho chiesto la parola sull'articolo 4,
per essere tranquillo che l'aggiornamento al 1988 della parte
finanziaria non possa essere considerato come una modificazione
della legge. Questa è la prima domanda.
Con la seconda domanda, invece, chiedo come mai abbiamo lasciato
trascorrere un periodo così lungo tra la prima e la seconda
approvazione, cosa che ha comportato la modifica dell'anno, per la
quale ho chiesto all'Assessore di chiarirmi se non possa essere
considerata come una modificazione della legge.
PRESIDENTE:
Ha chiesto la parola l'Assessore
all'Industria, Commercio, Artigianato e Trasporti, Lanivi; ne ha
facoltà.
LANIVI (A.D.P.):
A parte alcuni disguidi burocratici, la
maggior parte del tempo trascorso è imputabile all'esame delle
ipotesi alternative al testo.
PRESIDENTE:
Se nessuno chiede la parola, pongo in
votazione l'articolo 4, del quale abbiamo già dato lettura.
ESITO DELLA VOTAZIONE
Presenti: 24
Votanti: 23
Favorevoli: 23
Astenuti: 1 (Sandri)
Il Consiglio approva
PRESIDENTE:
Il Consiglio è chiamato ora a pronunciarsi
per votazione segreta sul complesso della legge.
VOTAZIONE A SCRUTINIO SEGRETO
ESITO DELLA VOTAZIONE
Presenti:25
Votanti: 24
Favorevoli: 24
Astenuti: 1 (Sandri)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK