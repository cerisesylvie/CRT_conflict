Consiglio Regionale della Valle d'Aosta - Oggetto del Consiglio n. 1606 del 15 novembre 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SPORT E TEMPO LIBERO
Sport invernali
TRASPORTI E VIABILITÀ
Impianti a fune
Precedente
Successivo
Resoconto integrale del dibattito dell'aula
Oggetto del Consiglio n. 1606 del 15 novembre 2000 - Resoconto
OGGETTO N. 1606/XI Problemi concernenti lo skipass
internazionale Valle d'Aosta - Zermatt. (Interrogazione)
Interrogazione Appreso che non è stato rinnovato
l’accordo fra i gestori degli impianti funiviari di
Zermatt e la "Siski" per mettere in vendita, nella prossima
stagione invernale, lo "Skipass" che consente agli sciatori di
utilizzare con lo stesso biglietto stagionale gli impianti
valdostani e quelli di Zermatt;
Considerato che tale mancato rinnovo dell’accordo
indebolisce l’offerta turistica invernale della
nostra Regione, privando valdostani e turisti di
un’opportunità che, tra l’altro, era
risultata particolarmente gradita dagli utenti;
Creduto opportuno avere informazioni al riguardo;
il sottoscritto Consigliere regionale
Interroga
l’Assessore competente per sapere:
1) quali sono le ragioni del mancato accordo per
l’utilizzo dello skipass internazionale in questione
(Valle d’Aosta - Zermatt);
2) quale giudizio esprime sulla vicenda e sulle ricadute per
l’economia turistica della nostra Regione.
F.to: Curtaz
Président
La parole à l'Assesseur au tourisme, aux sports,
au commerce et aux transports, Lavoyer.
Lavoyer (FA)
Su questa interrogazione sono tre i punti da
sottolineare nella risposta.
Il primo riguarda le motivazioni che hanno portato all'iniziale
rottura e quindi non attivazione dello skipass e direi che la
suddivisione delle risposte serve anche per stabilire a chi
appartengono le responsabilità e quale è stato il ruolo
dell'Amministrazione regionale.
In questa prima fase l'Amministrazione regionale è stata
spettatrice non informata delle iniziali decisioni. Vi è poi la
seconda fase dove si è trovata una soluzione corretta dei problemi
e dove c'è stato un intervento dell'Amministrazione regionale nei
confronti della Siski. Svolgerò poi in conclusione le
considerazioni di carattere generale.
Per quanto attiene le motivazioni, che peraltro ci sono state
solo successivamente all'iniziale decisione illustrate dalla Siski,
le motivazioni sono sostanzialmente due che secondo loro rendevano
impraticabile il rinnovo ed in particolare facevano riferimento
alle esigenze che la controparte svizzera subordinava all'emissione
di uno stagionale comune: la prima era un pagamento da parte della
Siski di una somma di 30.000 franchi svizzeri necessari
all'adeguamento del loro software; la seconda era la
predisposizione da parte della Siski entro il 30 settembre dei test
sulle macchine svizzere che dimostrassero la piena portabilità dei
supporti di biglietteria.
Mentre la prima condizione, seppure onerosa, poteva anche essere
discutibile, ma poteva anche essere accolta da parte della Siski,
si riteneva non superabile la seconda condizione per ragioni
tecniche perché i tempi erano talmente stretti per questa verifica
che era impossibile in tempi tanto stretti arrivare a una
conclusione del problema.
Vi fu un ulteriore incontro fra la Siski e i responsabili
svizzeri che praticamente sono rimasti sulle loro posizioni e si
andò a quella che fu l'iniziale rottura, ma fino a questo punto
l'Assessorato e il Governo regionale non sono stati assolutamente
informati di questo tipo di percorso che è di stretta competenza
della Siski ed eventualmente dei gestori degli impianti a fune.
Venuto a conoscenza delle conclusioni il Governo regionale, la
Giunta, l'Assessorato in particolare assolutamente non
condividevano questo tipo di conclusione della problematica pur
condividendo che oggettivamente non era possibile assecondare le
richieste della parte svizzera.
Allora la soluzione che successivamente fu prospettata e che per
certi versi ha risolto, almeno per questa stagione, il problema è
stata quella, in accordo con la Siski, con l'Associazione impianti
a fune e con l'Amministrazione regionale, di commercializzare per
questa stagione 2000-2001, fra l'altro già inaugurata ufficialmente
a Cervinia il 14 ottobre, uno skipass stagionale valido in tutte le
località sciistiche della Valle, incluse Alagna Valsesia e La
Rosière e in tutto il comprensorio di Zermatt, quindi si è
individuato un meccanismo che, pur non assecondando la
compatibilità dal punto di vista informatico con gli impianti della
parte svizzera, arriva a una soluzione concreta del problema.
Questo abbonamento è acquisibile alle biglietterie di Cervinia e
Cime Bianche a Valtournenche e consente di sciare nei comprensori
di Zermatt e dell'alta Valtournenche e dà contemporaneamente
diritto ad ottenere nelle biglietterie, dietro presentazione del
proprio abbonamento, il biglietto su tutto il territorio regionale,
quindi da una situazione ottimale non percorribile concretamente
viste le condizioni alla soluzione di rinunciare a questo tipo di
biglietteria, questa soluzione a noi pare più che
soddisfacente.
Il costo è identico a quello dello skipass Valle d'Aosta più
Zermatt che era inizialmente previsto e che peraltro era già stato
pubblicato sulla documentazione informativa.
La soluzione, anche se non ottimale, è una soluzione
soddisfacente che va - e rispondo alla seconda parte
dell'interrogazione - ad annullare qualsiasi tipo di possibile
ricaduta negativa sull'economia turistica della nostra Regione, ma
volevo sottolineare in premessa che la gestione di questo tipo di
problematica è della Siski e l'Amministrazione regionale è
intervenuta nel momento in cui non ha condiviso questa decisione
iniziale; a quel punto questa è stata la soluzione che abbiamo
intravisto con gli operatori degli impianti di risalita, con la
Siski e con l'Amministrazione regionale.
È una soluzione che soddisfa tutti gli operatori del settore,
non crea dei presupposti di ricaduta negativa e in questo caso
posso dire che è stata una forzatura dell'Amministrazione regionale
in questo senso perché ci sembrava che la decisione iniziale fosse
stata presa con troppa leggerezza.
Président
La parole au Conseiller Curtaz.
Curtaz (PVA-cU)
Prendo atto della risposta dell'Assessore
Lavoyer che mi ha illustrato la soluzione di riserva che è stata
adottata.
Credo che i risultati di questa soluzione si potranno avere a
fine stagione quando ci saranno anche dei dati più precisi e quindi
il mio giudizio su questa soluzione è riservato.
Voglio solo sottolineare che è importante che queste forme di
collaborazione transfrontaliera vengano sviluppate e perseguite da
tutti i responsabili del settore perché si tratta di un'opportunità
interessante che offriamo ai turisti della nostra Regione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK