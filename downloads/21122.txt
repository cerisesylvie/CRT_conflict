Consiglio Regionale della Valle d'Aosta - Oggetto del Consiglio n. 1071 del 12 gennaio 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1071 del 12 gennaio 2005 - Resoconto
OGGETTO N. 1071/XII - Ratifica della deliberazione n. 4527, in
data 6 dicembre 2004, adottata dalla Giunta regionale in via
d'urgenza.
Il Consiglio
Visto il parere della III Commissione consiliare
permanente;
Delibera
di ratificare, ad ogni effetto, la sottoindicata
deliberazione adottata dalla Giunta regionale in via d'urgenza e
salvo ratifica da parte del Consiglio:
Oggetto n. 4527 in data 6 dicembre 2004
:
"Integrazione del programma regionale di previsione per il
triennio 2004/2006 ed integrazione del piano operativo dei lavori
pubblici per l'anno 2004 con i lavori di ripristino della copertura
di un capannone dello stabilimento di proprietà regionale,
denominato "ex Alluver", sito in Comune di Verrès. Approvazione dei
progetti preliminare, definitivo ed esecutivo e dell'esecuzione in
economia dei lavori. Impegno di spesa".
Président - La IIIe Commission a donné son avis favorable à la
majorité.
La parole au Conseiller Frassy.
Frassy (CdL) - Vorremmo sapere se il capannone che è oggetto di
questo intervento è uno di quegli immobili che era stato
interessato da un incendio, che riguardava una parte degli immobili
industriali occupati dalla "Balzano".
Se così non fosse, volevamo sapere se questi capannoni, da
quando l'Alluver ha cessato la produzione, non sono più stati
occupati e se sono già computati nei contratti che sono in fase di
ridefinizione.
Président - La parole à l'Assesseur au territoire, à
l'environnement et aux ouvrages publics, Cerise.
Cerise (UV) - Non ho tutti gli elementi di risposta, dirò solo
che abbiamo ricevuto una richiesta da parte dell'Assessorato
all'industria, con la quale ci chiedeva di intervenire urgentemente
per sistemare il tetto di questo stabilimento, in quanto presentava
delle infiltrazioni di acqua. È questo il motivo per cui abbiamo
inserito di urgenza questo lavoro, chiedendo di modificare il piano
triennale e il piano annuale dei lavori pubblici, in quanto questo
intervento non era previsto. Da qui la impossibilità di prevedere a
suo tempo questo intervento.
Lascio la parola all'Assessore Ferraris per gli altri
chiarimenti.
Président - La parole à l'Assesseur aux activités productives et
aux politiques du travail, Ferraris.
Ferraris (GV-DS-PSE) - L'ex Alluver occupava due immobili: uno è
quello che attualmente occupa la Balzano, l'altro quello che occupa
la "Veralco".
Il rifacimento del tetto è relativo all'immobile occupato dalla
"Veralco". La "Veralco" e altre due aziende sono le uniche tre che
non hanno sottoscritto il contratto di locazione con
l'amministrazione regionale, tanto che nei confronti di questa
azienda la Giunta ha avviato gli atti per recuperare le somme
relative agli affitti maturati.
Per quanto riguarda invece la "Balzano", questa ha regolarizzato
il contratto di locazione.
Président - Je soumets au vote l'acte:
Conseillers présents: 28
Votants: 21
Pour: 21
Abstentions: 7 (Comé, Curtaz, Frassy, Riccarand, Salzone,
Squarzino Secondina, Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK