Consiglio Regionale della Valle d'Aosta - Oggetto del Consiglio n. 2195 del 24 settembre 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2195 del 24 settembre 1986 - Resoconto
OGGETTO N. 2195/VIII - PIANTA ORGANICA DEI POSTI DI PERSONALE
MEDICO PRESSO L'UNITÀ OPERATIVA DI PEDIATRIA DELL'OSPEDALE.
(Interrogazione con risposta scritta).
PRESIDENTE
: Do lettura dell'interrogazione con risposta
scritta presentata dal Consigliere Mafrica:
INTERROGAZIONE CON RISPOSTA SCRITTA
CONSIDERATO che sia nella risposta all'interrogazione presentata
il 22 aprile 1986 che in quella verbale all'interpellanza
presentata in data 28 maggio 1986 l'Assessore alla Sanità ha
giustificato la revoca del concorso per la copertura di tre posti
di aiuto presso l'Unità Operativa di Pediatria (di cui alla
deliberazione di Giunta n. 1204 del 2 marzo 1984) con la
"riduzione" dei posti di aiuto nella pianta dell'organico di detta
unità operativa;
RICORDATO che soltanto un anno prima, con deliberazione n.
11/1983, la Giunta regionale aveva stabilito di aumentare di tre
unità i posti di aiuto dell'Unità Operativa di Pediatria "in quanto
l'attuale organico di nove medici, di cui un primario, due aiuti e
sei assistenti risulta insufficiente...";
RILEVATO che soltanto tre mesi prima della revoca del
concorso pubblico per tre posti di aiuto, con deliberazione n. 1126
del 5 dicembre 1983, il Comitato di Gestione dell'U.S.L. aveva
conferito un incarico temporaneo per un posto di aiuto di
pediatria, in aggiunta ai due posti già coperti;
CONSTATATO che rispetto ad una pianta dell'organico
dell'Unità Operativa di Pediatria, secondo l'Assessore "ridotta" ad
un primario, due aiuti e tre assistenti, nel 5° ruolo nominativo
del personale dell'U.S.L., di cui alla deliberazione della Giunta
regionale n. 3379 del 24 maggio 1985: un primario, due aiuti e
cinque assistenti;
il sottoscritto Consigliere regionale
INTERROGA
l'Assessore alla Sanità ed Assistenza Sociale per
sapere:
1)
quali fatti nel frattempo verificatisi hanno
indotto nel marzo 1984 la Giunta regionale alla "riduzione"
dell'organico dell'Unità Operativa di Pediatria, appena pochi mesi
prima ritenuto "insufficiente";
2)
con quale atto dell'U.S.L. è da ritenersi
effettuata la cosiddetta "riduzione" della pianta organica
dell'Unità Operativa di Pediatria, rispetto alla composizione
precedentemente stabilita a quando l'atto è divenuto operante,
avendo ricevuto il necessario visto (di cui si richiede copia)
della Commissione regionale di Controllo;
3)
se detta "riduzione", come affermato nella
deliberazione della Giunta regionale n. 1204/84, è avvenuta in data
29 novembre 1983, al momento dell'approvazione della pianta
organica dell'U.S.L. da parte dell'Assemblea Generale
dell'Associazione dei Comuni, perchè il Comitato di Gestione
dell'U.S.L. ha successivamente deliberato, in data 5 dicembre 1983,
un incarico di aiuto di pediatria, in "eccedenza" rispetto al
numero dei posti di aiuto previsti e coperti;
4) perchè, trattandosi di "riduzione" dei posti in organico
nell'Unità Operativa di Pediatria, si è consentito, attraverso la
deliberazione n. 690/84 del Comitato di Gestione dell'U.S.L., che
per la copertura dei posti in organico nella Unità Operativa di
Neonatologia si attivassero le procedure dell'opzione, anzichè
quelle del trasferimento;
5) perchè, ancora in data 1° gennaio 1985, rispetto ad una
pianta "ridotta" ad un primario, due aiuti e tre assistenti,
risultassero in servizio in pediatria cinque assistenti;
6) perchè, se corrisponde al vero l'assenza di intenti
discriminatori nei confronti di parte del personale medico
interessato, non si vuole ammettere che la pianta organica
dell'Unità Operativa di Pediatria, di cui alla delibera di Giunta
n. 11/83, composta da un primario, cinque aiuti e sei assistenti,
non è mai stata ridotta, bensì suddivisa nelle due Unità Operative
di Pediatria e Neonatologia e nell'unità dipartimentale di
Neuropsichiatria infantile, come d'altronde è sostanzialmente detto
nella deliberazione 690/84 del Comitato di Gestione dell'U.S.L.,
che testualmente recita: "Visto il Piano socio-sanitario per il
triennio 1983/1985, approvato con L.R. 25.6.1983 n. 66, da cui
risulta che l'ex divisione di Pediatria dell'Ente Ospedaliero
regionale è stata suddivisa nelle unità operative di Pediatria e
Neonatologia...".
PRESIDENTE
: Il Consigliere Mafrica ha già ricevuto
risposta con lettera n. 1040 del 25 agosto 1986.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK