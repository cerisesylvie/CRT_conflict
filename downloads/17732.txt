Consiglio Regionale della Valle d'Aosta - Oggetto del Consiglio n. 901 del 20 ottobre 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula
Oggetto del Consiglio n. 901 del 20 ottobre 1999 - Resoconto
OGGETTO N. 901/XI Notizie in merito ad un rapporto di
consulenza tra IN.VA. S.p.A. e l’U.S.L..
(Interpellanza)
Interpellanza Rilevato il rapporto continuativo di consulenza
instaurato tra la Società IN.VA. S.p.A. e l'U.S.L. regionale in
merito all'utilizzo di personale dell'IN.VA;
I sottoscritti Consiglieri regionali
Interpellano
l'Assessore competente per sapere:
1) per quale motivo sono stati instaurati questi rapporti di
utilizzo da parte dell’U.S.L. di personale esterno
(IN.VA.) sotto forma di consulenza;
2) il numero delle persone impiegate e su quale base
contrattuale di consulenza e di requisiti professionali vengono
fornite all'U.S.L.;
3) la durata di tali rapporti ed in funzione di quali obiettivi
dell'U.S.L.;
4) i risultati e i costi sin qui sostenuti per la gestione di
tale consulenza.
F.to: Viérin M. - Comé
Presidente
La parola al Vicepresidente Viérin Marco.
Viérin M. (Aut)
Abbiamo presentato quest'iniziativa visto
che già nella passata legislatura avevamo presentato analoga
iniziativa in merito al rapporto di consulenza fra la società
IN.VA. e la Cogne Acciai Speciali.
In questo caso non è la Cogne Acciai Speciali che chiude
l'accordo con IN.VA., ma è l'USL regionale, quindi svolge una
funzione maggiormente pubblica se vogliamo.
Chiediamo all'Assessore di rispondere alle domande poste e poi
mi riservo di fare l'intervento di replica per dichiararmi
soddisfatto o meno.
Presidente
La parola all'Assessore alla sanità, salute e
politiche sociali, Vicquéry.
Vicquéry (UV)
Spero che sarà soddisfatto della mia
risposta perché darò al Consigliere Viérin la copia della risposta
pervenuta dall'USL precisando che ai sensi della legge n. 24/94,
del decreto legislativo n. 229/99, dicasi "riforma Bindi", l'USL è
dotata di autonomia gestionale, contabile, amministrativa e
pertanto l'atto a cui l'interpellanza fa cenno è un atto non
soggetto al controllo della Giunta regionale.
Per questi motivi riteniamo che sia opportuno che, quando si
tratta di atti di esclusiva competenza della Direzione generale
dell'USL, queste informazioni vengano richieste, come possono
essere richieste, direttamente all'azienda stessa che ne risponde
in toto sotto l'aspetto della responsabilità totale, lo ripeto,
contabile, amministrativa, penale e gestionale degli atti che
l'azienda svolge direttamente.
Questo è un tipico atto di esclusiva competenza aziendale.
Fornirò copia delle risposte all'interpellante.
Presidente
La parola al Vicepresidente Viérin Marco.
Viérin M. (Aut)
Leggerò attentamente le risposte e mi
riservo nei prossimi Consigli, se non soddisfatto, di presentare
un'istanza di tipo diverso.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK