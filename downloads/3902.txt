Consiglio Regionale della Valle d'Aosta - Oggetto del Consiglio n. 175 del 1° aprile 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 175 del 1° aprile 1981 - Resoconto
OGGETTO N. 175/81 - ORDINE DEL GIORNO DEL CONSIGLIO REGIONALE IN
MERITO ALLA SENTENZA DELLA CORTE DI APPELLO DI CATANZARO RELATIVA
ALLA STRAGE DI PIAZZA FONTANA DI MILANO. (Approvazione)
Presidente -
Colleghi Consiglieri, con alcune correzioni
formulate sul testo che era stato distribuito in seguito alla
lettera 25 marzo 1981, verrebbe proposto alla vostra approvazione,
con l'unanime consenso degli estensori, il seguente nuovo testo
dell'ordine del giorno, del quale do lettura:
IL CONSIGLIO REGIONALE
VENUTO A CONOSCENZA della sentenza emessa dalla Corte
d'Assise d'Appello di Catanzaro;
RICORDATA la precedente sentenza di primo grado;
CONSTATATA
la grave discordanza tra le due
sentenze;
dopo ampia e approfondita discussione
RITIENE
- che l'ultima sentenza, oltre a non far luce e giustizia
sulla strategia fascista partita con i morti di Piazza Fontana,
seguiti dall'eccidio dell'Italicus, da quello di Piazza della
Loggia a Brescia, fino alla tremenda esplosione alla stazione di
Bologna dello scorso anno, nasconda ancora una volta le
responsabilità di parte degli organi dello Stato, peraltro emerse
chiaramente sia in sede istruttoria, che in sede di sentenza di I°
grado;
- che le reticenze di Ministri, Parlamentari ed altissimi
funzionari dello Stato hanno impedito ai magistrati di Catanzaro un
giudizio obiettivo sull'intera vicenda;
- che, pur non entrando nel merito sul piano giuridico,
occorra denunciare l'enorme pericolosità di questa sentenza sul
piano politico, in quanto essa getta discredito sulle istituzioni
democratiche e può generare ulteriore sfiducia e scelte sbagliate
soprattutto in settori giovanili.
ESPRIME
Il proprio sdegno invitando il Senatore ed il Deputato della
Valle d'Aosta ad associarsi ad esso nella civile protesta contro il
colpo di spugna operato dai giudici di Catanzaro, portando alla
Camera ed al Senato testimonianze del vivo risentimento che tutta
la nostra Regione prova.
Presidente
- Ci sono obiezioni a questo testo? Allora, a
conclusione del dibattito già iniziato nella precedente seduta,
possiamo passare all'approvazione dell'ordine del giorno nel testo
che ho letto.
Presidente
- Metto in approvazione l'ordine del
giorno:
Esito della votazione:
Presenti, votanti e favorevoli: 22
Il Consiglio approva all'unanimità.
Presidente -
Colleghi Consiglieri, abbiamo terminato la
trattazione dell'ordine del giorno. I colleghi presentatori
dell'ordine del giorno concernente l'espressione di solidarietà ai
popoli dell'Africa australe ne annunciano la trasformazione in
mozione che sarà iscritta alla prossima seduta del Consiglio. Il
Consiglio sarà convocato a domicilio, presumibilmente nei giorni 29
e 30 di questo mese.
La seduta è tolta.
La seduta ha termine alle ore 10,39.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK