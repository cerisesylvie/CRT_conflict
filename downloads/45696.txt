Consiglio Regionale della Valle d'Aosta - Oggetto del Consiglio n. 2351 del 20 aprile 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Personale medico e paramedico
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2351 del 20 aprile 2023 - Resoconto
OGGETTO N. 2351/XVI - Interrogazione: "Informazioni relative
al fabbisogno di operatori socio-sanitari (OSS), ai corsi di
formazione di base e ai controlli sulla formazione del personale
operante presso strutture private accreditate o
convenzionate".
Bertin (Presidente) -
Punto n. 28 all'ordine del giorno.
Risponde l'assessore Marzi.
Marzi (SA) -
Le crescenti richieste di assistenza
provenienti in particolare dalla fascia di popolazione anziana, che
in Italia è una delle più longeve e consistenti per numero rispetto
alla popolazione complessiva, comportano una sempre crescente
necessità di figure professionali formate. A seguito della
pandemia, la figura dell'operatore sociosanitario ha assunto un
ruolo ancor più in centrale, non solo nell'assistenza delle persone
anziane, ma anche delle persone non autosufficienti. L'OSS si trova
infatti ad operare con anziani, disabili, persone affette da
patologie psichiatriche e da dipendenze; è un lavoro che richiede
una formazione di base importante di mille ore suddivise tra teoria
e tirocinio e tanta esperienza sul campo.
Il fabbisogno di riferimento attuale da lei richiesto, rilevato
con provvedimento dirigenziale n. 956 del 2023, è importante e
risulta pari a 238 unità nel biennio 2023-2024, così suddiviso.
Anno 2023: azienda USL, 38; Amministrazione regionale CEA disabili,
2; enti locali, 26; altro, cioè Festaz, cooperative, micro private,
ISAV, 58; per un totale di 124. Anno 2024: al momento 34, 2, 30,
48, per un totale di 114; non ho ripetuto le categorie per non
allungare eccessivamente la risposta. Oppure, attenendosi
strettamente all'interrogazione che non contempla gli enti privati
che utilizzano OSS, nel fabbisogno ipotetico n. 2, l'attuale
rilevato è praticamente di 38 + 2 + 26 che fa un totale di 66 per
il 2023 e di 66 per il 2024.
Venendo alla seconda domanda, per consentire alle Unités des
Communes il reclutamento del personale OSS necessario a garantire i
servizi, con deliberazione n. 288 del 29 marzo scorso, abbiamo
concesso un'ulteriore deroga agli enti gestori dei servizi
socioassistenziali residenziali. Tale deroga soddisfa la richiesta
che era stata avanzata dal Consiglio permanente degli enti locali
in data 23 marzo 2023. Con quest'ulteriore deroga si consente sino
al 30 settembre 2023 il reclutamento del personale OSS necessario a
garantire i servizi.
Con successiva nota, però, in data 4 aprile 2023, il Governo ha
chiesto al CPEL informazioni e dati in merito al personale OSS
operante presso le strutture, al fine di aggiornare circa lo stato
attuale delle necessità. Con medesima nota abbiamo inoltre chiesto
di segnalare eventuali ulteriori difficoltà emerse riguardo alla
partecipazione al corso di riqualificazione.
Un corso base di mille ore è in fase di avvio e ha visto 89
persone presentarsi alla selezione per 25 posti disponibili. È
inoltre in fase avanzata il corso di riqualifica previsto dalla
delibera n. 366 del 2022, rivolto a 30 persone che operano già in
vari ambiti socioassistenziali e che hanno maturato un'esperienza
di almeno 18 mesi negli ultimi cinque anni. La conclusione di tale
percorso è prevista per la fine del mese di giugno.
L'azienda USL ha inoltre avviato una procedura concorsuale da 75
OSS, di cui abbiamo parlato nel Consiglio scorso, per la quale sono
state presentate 683 domande. Abbiamo già anche detto che questo lo
rimarchiamo come un dato favorevole però, in una qualche maniera,
ci farebbe paura qualora si trattasse semplicemente - mi permetta
un passaggio - di una dinamica da vasi comunicanti.
Infine, lo scorso 24 marzo sono state autorizzate due edizioni
di un corso in autofinanziamento, richiesto dall'ente di promozione
Projet formation per un numero variabile da 40 a 60 persone, la cui
conclusione è prevista entro il 2025. Per la partecipazione a tali
corsi, gli iscritti ammessi potranno usufruire dei
voucher
previsti dal dipartimento politiche del lavoro del collega
Bertschy, che copriranno sino all'80 percento del costo del
corso.
Il Dipartimento politiche sociali sta inoltre approntando un
piano triennale di formazione per OSS, per rispondere a tale
fabbisogno anche negli anni futuri, a seguito della disponibilità
delle risorse che dovrebbero essere rese disponibili dal fondo
sociale europeo per la programmazione 2020-2027.
Venendo alla terza domanda, i controlli presso le strutture
private accreditate, ma questo lei lo sa meglio di me, vengono
effettuati dall'organismo tecnico accreditante, cioè l'OTA, sulla
base dei requisiti del manuale di accreditamento e dei requisiti
autorizzativi. L'obbligo di vigilanza da parte della Regione è ogni
cinque anni o eventualmente su segnalazione. L'unico controllo
svolto da OTA nel 2022 ha riguardato l'autorizzazione della
Cooperativa Quadrifoglio, ma non sono stati formulati rilievi in
merito alle figure delle OSS.
Per le strutture socioassistenziali residenziali private e
convenzionate che erogano servizi a favore delle persone anziane,
la verifica dell'erogazione dei livelli adeguati di assistenza
viene svolta dal coordinamento del servizio sociale regionale e,
nel corso della verifica svoltasi nel mese di dicembre 2022, non
sono emerse particolari criticità.
La formazione del personale di detta struttura spetta all'ente
gestore privato.
Sono in corso incontri con alcuni gestori delle strutture
convenzionali finalizzate al miglioramento dei servizi di cura
delle persone anziane ed è utile precisare che, sino al 30
settembre 2023, gli enti pubblici e privati che gestiscono servizi
residenziali e semiresidenziali a favore delle persone anziane,
possono assumere anche personale privo della qualifica di OSS, come
richiamato poc'anzi e come, tra l'altro, chiesto apposta con nota
al CELVA per limitare questo tipo di utilizzo. Detto personale deve
però possedere una certa esperienza e avere esperito con esiti
fruttuosi procedure concorsuali selettive o chiamate pubbliche da
parte del centro per l'impiego. Ciò proprio al fine di garantire il
regolare svolgimento dei servizi in una fase ancora complessa per
le professioni socioassistenziali.
Presidente -
Replica il consigliere Restano.
Restano (GM) -
Grazie Assessore per la sua risposta
completa ed esaustiva. Le chiederei se poi posso avere il documento
che ha prodotto, perché essendo corposo sarei interessato alla sua
lettura.
Capirà, come le ho già detto nel corso del precedente Consiglio,
che c'era notevole preoccupazione. Quanto da lei detto, in parte ci
tranquillizza. L'avere però letto su un documento prodotto
dall'Istituto superiore di sanità, che durante lo scorso anno non
erano stati raggiunti ben tre obiettivi riguardanti la formazione
degli operatori sanitari in ambito anziani, in ambito età
pediatrica e in ambito degli enti locali da parte della nostra
Regione, ci poneva proprio in uno stato di allerta. Sapere che vi
siate attivati per quanto riguarda la formazione, ci
tranquillizza.
Ci tranquillizza un po' meno l'attività dell'OTA, non che lo si
voglia spronare in questo senso a svolgere maggiore attività di
audit
, se vogliamo, rispetto alle professionalità che
vengono introdotte in Valle d'Aosta, anche perché apprendendo che è
in essere una deroga circa il reclutamento del personale OSS, è
inutile che andiamo a fare accertamenti in tal senso.
Pro
futuro
però sarebbe bene valutare l'esecuzione di qualche
audit, prima che siano altri enti a eseguire i controlli in luogo
nostro.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK