Consiglio Regionale della Valle d'Aosta - Oggetto del Consiglio n. 414 del 19 febbraio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ATTIVITÀ CULTURALI
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 414 del 19 febbraio 2019 - Resoconto
OGGETTO N. 414/XV - Interrogazione: "Attuazione dell'impegno
relativo al divieto di concessione di spazi pubblici di proprietà
regionale ad associazioni che professano comportamenti e idee
fasciste".
Rini (Presidente)
-Passiamo al punto n. 8 all'ordine del
giorno. Il punto n. 7 sarà discusso con il punto n. 24. Per la
risposta, la parola al Presidente Fosson.
Fosson (GM)
- Signor Presidente, l'interrogazione fa
riferimento a una mozione approvata nella scorsa legislatura, il 6
febbraio del 2018, ma io ho cominciato ad occuparmene il 20
dicembre scorso, quando abbiamo discusso una risoluzione presentata
dalla Consigliera Pulz sui criteri di concessione della sala Maria
Ida Viglino, perché era successo che la sala, concessa per uno
scopo a un'associazione, poi invece aveva avuto un altro esito. La
Consigliera poi è stata così gentile ed ha ritirato la risoluzione,
di fronte al nostro impegno ad approfondire e chiarire i termini di
concessione della sala. Ricordo questa occasione più recente
perché, a seguito della discussione, nei primi giorni di gennaio,
abbiamo potuto verificare che le vigenti modalità per la
concessione e l'utilizzo della sala Viglino, approvate nel 2016,
già prevedono che la stessa non possa essere utilizzata per
manifestazioni aventi finalità commerciali, politiche o religiose,
che non possa essere concessa a partiti, movimenti o forze
politiche e, ancora, che non possa essere concessa per iniziative
che veicolino messaggi di intolleranza razziale, religiosa,
politica o istituzionale. Il regolamento c'è, l'abbiamo verificato,
però probabilmente non ha funzionato in qualche suo aspetto.
Infatti, i problemi possono sorgere nella fase di controllo delle
istanze, che vengono presentate a volte in maniera incompleta e
senza la concreta possibilità di verificare per tempo i contenuti e
le modalità di svolgimento delle iniziative. Stiamo quindi
completando un aggiornamento sulle modalità per la concessione e
l'utilizzo della sala Viglino, che sostanzialmente ne prevede la
concessione solo per iniziative che siano state patrocinate
dall'Amministrazione regionale, dagli Enti locali e dal Consiglio
regionale. Abbiamo anche chiesto dei pareri legali. A tal fine, per
risolvere la problematica a cui facevo riferimento prima, si
intende anche stabilire espressamente che le istanze per la
concessione del patrocinio dovranno pervenire con almeno 20 giorni
di anticipo e soprattutto che dovranno essere esaustive per quanto
riguarda i contenuti, fornendo fin da subito, pena il diniego del
patrocinio, libri, film locandine e manifesti o comunque
informazioni dettagliate sull'iniziativa in programma.
Il senso di questa nuova regolamentazione potrà essere
facilmente esteso ad altri spazi e luoghi di proprietà regionale e
comunicato ad altri soggetti, che gestiscono spazi e luoghi
pubblici.
In questo regolamento, approvato nel 2016, c'è il comma 5
dell'articolo 1 - in questi giorni ne stiamo discutendo - che dice:
"
il Presidente della Regione, ove ricorrano particolari e
accertati motivi, può concedere l'utilizzo dei locali per casi non
compresi nell'elenco di cui al presente
". Io penso che questo
articolo debba avere delle regolamentazioni diverse, debba essere
sospeso, o comunque rimaneggiato, perché altrimenti, se si lascia
alla considerazione di una sola persona, può essere che
quest'ultima possa intanto non essere informata correttamente di
quanto succede. Queste sono le osservazioni e il lavoro che stiamo
facendo su questo, mi scuso, l'impegno l'avevo preso con la
Consigliera Pulz, siamo un po' in ritardo, perché ci sono tutti
questi approfondimenti che stiamo facendo. Entro fine mese, questo
nuovo regolamento verrà in Giunta per essere approvato. Vi sono
questi due punti: i 20 giorni, un'attenzione particolare con una
modulistica diversa di accertamento e poi il comma 5 da verificare
se sia corretto, o comunque da regolamentare in modo diverso.
Presidente
- Per la replica, la parola al collega
Bertin.
Bertin (RC-AC)
- La mozione non riguardava soltanto
l'utilizzo della sala Ida Viglino, era una mozione più generale,
che riguardava anche l'utilizzo di quella sala. Purtroppo, ancora
una volta, bisogna constatare che alle mozioni non viene dato
seguito in modo puntuale, Presidente, è un anno che è stata
approvata. Niente di fatto è stato fatto ed è grave. Il fatto che
negli ultimi 20 giorni si sia fatto qualcosa può anche essere un
segno positivo, ma resta il fatto che alle mozioni, quando vengono
approvate, deve essere dato seguito sempre, altrimenti è inutile
che stiamo qui a discutere e a perdere tempo! Tra l'altro, questa
mozione era stata approvata all'unanimità per un'iniziativa
dell'allora collega Padovani, che aveva raccolto il sostegno di
tutti. Credo che il fatto che a un anno di distanza non si sia
fatto praticamente niente per dare un'attuazione sia una cosa
grave, per l'ennesima mancanza di impegni presi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK