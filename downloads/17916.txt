Consiglio Regionale della Valle d'Aosta - Oggetto del Consiglio n. 341 del 14 gennaio 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSETTO DEL TERRITORIO
Urbanistica e pianificazione territoriale
Precedente
Successivo
Resoconto integrale del dibattito dell'aula
Oggetto del Consiglio n. 341 del 14 gennaio 2004 - Resoconto
OGGETTO N. 341/XII - Approvazione, a sanatoria, di criteri
generali e modalità di applicazione dell'articolo 68 della legge
regionale 6 aprile 1998, n. 11 concernente la funzionalità degli
edifici rustici, già approvati con deliberazione della Giunta
regionale n. 2141 del 18 giugno 2001.
Il Consiglio
Richiamata la propria precedente deliberazione n. 1958/X del
29 maggio 1996 con la quale si approvano i criteri generali e le
modalità di applicazione per il rilascio dell'attestato concernente
la funzionalità degli edifici rustici, ai fini dell'applicazione
dell'articolo 5 della legge regionale 2 marzo 1979, n. 11;
Atteso che la norma sopracitata è stata sostituita
dall'articolo 68 della legge regionale 6 aprile 1998, n. 11
"Normativa urbanistica e di pianificazione territoriale della Valle
d'Aosta";
Richiamata la deliberazione della Giunta regionale n. 2141
del 18 giugno 2001 recante approvazione di criteri generali e
modalità di applicazione dell'articolo 68 della legge regionale 6
aprile 1998, n. 11 concernente la funzionalità degli edifici
rustici;
Considerato che tale deliberazione, adottata dalla Giunta
regionale in via d'urgenza con i poteri del Consiglio, ai sensi
dell'articolo 36 dello Statuto speciale, non è mai stata ratificata
dal Consiglio stesso per un'omissione involontaria degli uffici
preposti alla sua trasmissione dalla Presidenza della Regione alla
Presidenza del Consiglio;
Atteso che gli uffici dell'Assessorato agricoltura, risorse
naturali e protezione civile, nella convinzione che tale procedura
fosse stata regolarmente conclusa, hanno comunque applicato le
disposizioni ivi contenute e che le stesse devono continuare ad
essere applicate, permanendo le motivazioni a suo tempo
adotte;
Richiamato l'articolo 111 comma 1 del Regolamento interno per
il funzionamento del Consiglio regionale il quale prevede, fra
l'altro, che le proposte di atti amministrativi non esaminati e non
trattati dal Consiglio stesso decadono allo scadere della
legislatura;
Ritenuto pertanto necessario sanare tale situazione
procedendo all'approvazione, da parte dell'assemblea consiliare,
dei criteri generali e delle modalità di applicazione per il
rilascio dell'attestato concernente la funzionalità degli edifici
rustici ai fini dell'applicazione dell'articolo 68 della legge
regionale 6 aprile 1998, n. 11, facendo proprie tutte le
motivazioni di fatto e di diritto risultanti nella deliberazione
della Giunta regionale n. 2141/2001;
Richiamata la deliberazione della Giunta regionale n. 3049 in
data 13 agosto 2003 concernente l'approvazione del bilancio di
gestione ai fini della riassegnazione alle strutture dirigenziali
di quote di bilancio e degli obiettivi finanziari correlati per il
triennio 2003/2005 nonché di disposizioni applicative;
Visto il parere favorevole di legittimità rilasciato, in
vacanza del posto di Direttore della promozione e sviluppo
agricolo, dal Coordinatore del dipartimento agricoltura
dell'assessorato agricoltura, risorse naturali e protezione civile,
ai sensi del combinato disposto degli articoli 13, comma 1, lettera
e) e 59, comma 2, della legge regionale 23 ottobre 1995, n. 45, in
ordine alla presente deliberazione;
Visto il parere della III Commissione consiliare
permanente;
Delibera
1) di approvare, a sanatoria, gli allegati criteri generali e
le modalità di applicazione per il rilascio dell'attestato
concernente la funzionalità degli edifici rustici ai fini
dell'applicazione dell'articolo 68 della legge regionale 6 aprile
1998, n. 11 "Normativa urbanistica e di pianificazione territoriale
della Valle d'Aosta", stabilendo che gli stessi sono applicati a
decorrere dal 28 maggio 2001, come già approvati dalla
deliberazione della Giunta regionale n. 2141 del 18 giugno 2001,
mai ratificata dal Consiglio regionale, nel testo allegato alla
presente deliberazione e della stessa facente parte
integrante;
2) di revocare la deliberazione del Consiglio regionale n.
1958/X del 29 maggio 1996 concernente l'approvazione dei criteri
generali e delle modalità di applicazione per il rilascio
dell'attestato concernente la funzionalità degli edifici rustici,
ai fini dell'applicazione dell'articolo 5 della legge regionale 2
marzo 1979, n. 11.
Allegato
(Omissis)
Président - Cet acte a eu l'avis favorable de la III
e
Commission à l'unanimité.
Est-ce qu'il y a des interventions de la part du Gouvernement ou
des conseillers?
Si personne demande d'intervenir, je soumets au vote l'objet n°
27:
Conseillers présents: 27
Votants: 19
Pour: 19
Abstentions: 8 (Comé, Frassy, La Torre, Lattanzi, Lavoyer,
Salzone, Stacchetti, Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK