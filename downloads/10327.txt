Consiglio Regionale della Valle d'Aosta - Oggetto del Consiglio n. 1320 del 6 giugno 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1320 del 6 giugno 1990 - Resoconto
OGGETTO N. 1320/IX - CONSIDERAZIONI POLITICHE SULLA REIEZIONE
DEL DISEGNO DI LEGGE N. 195. RICHIESTA DI DIMISSIONI DELLA GIUNTA
REGIONALE.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Visto l'esito della votazione su di un
argomento che da oltre due anni appassiona in quest'aula i
dibattiti di tutto il Consiglio, ritengo ovvio che si tratti di una
manifesta sfiducia nei confronti della Giunta regionale e,
pertanto, chiedo le immediate dimissioni del Presidente della
Giunta e della Giunta regionale.
PRESIDENTE:
Ha chiesto la parola l'Assessore alla Pubblica
Istruzione, Viérin; ne ha facoltà.
VIERIN (UV):
Compte tenu du résultat du vote, je
demanderais une vérification technique pour ce qui est de
l'expression de ce vote. Ce n'est pas la première fois qu'en
demandant de voter par les boules, il y a eu des malentendus pour
ce qui est de l'expression du vote...
(... Interruzione ...)
.. Je peux demander...
(... Interruzione ...)
... Il me semble, compte tenu également du résultat de ce vote
qui m'apparaît, pour ce qui me concerne, très clair, c'est-à-dire
que vingt-deux ont voulu voter à faveur et sept on voté contre.
PRESIDENTE:
Mi sembra che la procedura del voto sia stata
corretta e che le spiegazioni da me fornite all'inizio siano state
molto precise.
Tutt'al più io posso chiedere agli scrutatori di avvicinarsi al
tavolo della Presidenza per esprimere eventuali riserve sulle
operazioni di scrutinio.
PRESIDENTE:
Sentito il Consigliere Segretario ed
interpellati i Consiglieri Scrutatori, dichiaro che la votazione è
da ritenersi regolare e corretta a tutti gli effetti e pertanto
confermo il risultato che ho già annunciato.
Ha chiesto la parola il Consigliere Milanesio; ne ha
facoltà.
MILANESIO (PSI):
Se le cose stanno così, io credo che la
Giunta, prendendo correttamente atto del voto che è stato espresso,
non possa che dimettersi.
PRESIDENTE:
Ha chiesto la parola il Consigliere Aloisi; ne
ha facoltà.
ALOISI (MSI):
Io ritengo che, di fronte ad uno smacco
politico di tale evidenza e di fronte ad un problema di cui si è
discusso per molto tempo e che dimostra proprio l'inefficienza di
questa Giunta, non rimanga altro che prenderne atto e quindi mi
associo anch'io alla richiesta di dimissioni della Giunta.
PRESIDENTE:
Ha chiesto la parola il Consigliere Martin; ne
ha facoltà.
MARTIN (ADP):
Poiché in questa votazione io ho svolto le
funzioni di segretario del Consiglio, mi sono potuto rendere conto,
confortato dal parere dei colleghi scrutatori, che la votazione si
è svolta in modo regolare. Per tanto, di fronte a questo fatto
politico senza precedenti, come Segretario del Movimento degli ADP
chiedo le dimissioni della Giunta.
PRESIDENTE:
Ha chiesto la parola il Consigliere Gremmo; ne
ha facoltà
GREMMO (UAP):
Mi ero associato alla richiesta del Gruppo
Verde Alternativo e del Partito Comunista Italiano nel chiedere la
votazione a scrutinio segreto, perché ritenevo - ed i fatti hanno
dimostrato che avevo ragione che su questo problema sarebbero
emerse delle valutazioni politiche molto chiare.
E' evidente, a questo punto, che il quadro dell'Esecutivo va
ricomposto o comunque va rimeditato e quindi, a nome dell'Union
Autonomiste Pensionati mi associo alla richiesta avanzata da altri
Consiglieri di chiedere ai colleghi dell'Esecutivo di rivedere la
loro posizione.
PRESIDENTE:
Ha chiesto la parola il Consigliere Rusci; ne
ha facoltà.
RUSCI (PRI):
Mi associo alla richiesta di dimissioni della
Giunta.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (VA):
Questo Consiglio, con le nuove regole
introdotte nel Regolamento interno alla fine della scorsa
legislatura, incontra evidentemente del le grosse difficoltà a
potersi esprimere liberamente su una serie di problemi che pure
esistono. Spesso infatti il dibattito e le votazioni sembrano
essere ingessati. Non è un caso che, nelle poche occasioni in cui
c'è stata la possibilità di esprimersi con una votazione a
scrutinio segreto, cosa che prima avveniva più frequentemente,
siano emersi ampi segnali di dissenso rispetto alle scelte della
Giunta.
In questo caso ci trovavamo di fronte ad un disegno di legge e
ad una impostazione più generale della Giunta su un problema molto
criticabile e discutibile, come avevamo già detto numerose volte in
passato e quindi era doveroso da parte nostra sollecitare una
verifica ricorrendo allo scrutinio segreto.
Da questa verifica è emerso un giudizio negativo, che mi pare
vada ben al di là della bocciatura del singolo provvedimento di
legge. Dato questo risultato, ritengo doveroso prendere atto che
non esiste più una maggioranza e che la Giunta non ha più il
sostegno del Consiglio. Considero quindi necessaria la richiesta di
dimissioni della Giunta, come ritengo ugualmente necessario e non
più rinviabile un atto di correttezza della Giunta nei confronti
del Consiglio.
PRESIDENTE:
Ha chiesto la parola il Consigliere Bondaz; ne
ha facoltà.
BONDAZ (DC):
In democrazia certe cose vanno rispettate.
Quando ci si trova di fronte ad una situazione come quella che
abbiamo appena vissuto, io credo che non si possa che trarne le
debite conseguenze. Pertanto, anche a nome della Democrazia
Cristiana, come Segretario regionale, mi associo alla richiesta di
dimissioni della Giunta.
PRESIDENTE:
Ha chiesto la parola il Consigliere Vallet; ne
ha facoltà.
VALLET (UV):
Nous ne pouvons que prendre acte de cette
situation. Nous attendons les déclarations et la prise de position
de la Junte.
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (UV):
Je ne veux pas faire des considérations,
puisque, lorsque le forces politiques n'ont pas le courage de se
prononcer ouvertement, mais jouent avec les boules blanches ou
noires, je crois que tout est dit.
Evidemment ce n'est pas à moi de m'exprimer. Je me ferai
uniquement porte-parole de ce qui est arrivé et évidemment il y
aura une décision conséquente aux requêtes qui viennent d'être
formulées.
IL CONSIGLIO prende atto
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK