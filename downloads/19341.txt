Consiglio Regionale della Valle d'Aosta - Oggetto del Consiglio n. 2501 del 7 marzo 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 2501 del 7 marzo 2002 - Resoconto
OGGETTO N. 2501/XI Approvazione del Piano dismissione 2002 di
beni immobili regionali inservibili per uso pubblico (articolo 13,
legge regionale 10 aprile 1997, n. 12 e successive
modificazioni).
Deliberazione Il Consiglio
Richiamato il 1° comma dell'articolo 13 della legge regionale 10
aprile 1997, n. 12, e successive modificazioni, recante "Regime dei
beni della Regione Autonoma Valle d'Aosta", che impegna la Giunta a
sottoporre annualmente all'approvazione del Consiglio regionale un
elenco di beni immobili del patrimonio disponibile della Regione,
inservibili per uso pubblico, da alienare ai sensi e secondo le
modalità previste dalla legge stessa;
Ravvisata quindi la necessità di approvare il Piano di
dismissioni per l'anno 2002;
Vista la Relazione dello stato di attuazione del Piano di
dismissione del patrimonio immobiliare per l'anno 2001 e sulla
previsione del Piano di dismissione 2002, facente parte della
proposta di Piano allegata al presente atto;
Dato atto che gli immobili del patrimonio della Regione di cui
all'allegato alla proposta sopra richiamata, possono essere
dichiarati inservibili per uso pubblico e per pubblica
funzione;
Atteso che per tali beni non sono state avanzate richieste di
cessione ai sensi della legge regionale 23 novembre 1994, n. 68,
recante "Alienazione di beni immobili di proprietà regionale a
favore dei Comuni", per le quali ad oggi vi sia la certezza
dell'accoglimento dell'istanza;
Rilevato che i beni immobili di cui all'allegato elenco devono
essere alienati mediante le procedure stabilite dall'articolo 13
della L.R. n. 12/1997 e successive modificazioni;
Richiamata la deliberazione della Giunta regionale n. 5186, in
data 31 dicembre 2001, concernente l'approvazione del bilancio di
gestione per il triennio 2002/2004, con attribuzione alle strutture
dirigenziali di quote di bilancio e degli obiettivi gestionali
correlati e di disposizioni applicative;
Richiamata la deliberazione della Giunta regionale n. 3928 in
data 22 ottobre 2001, concernente il temporaneo affido, in assenza
del Capo Servizio del Patrimonio, delle competenze relative al
suddetto servizio;
Visto il parere favorevole rilasciato dal Coordinatore del
Dipartimento Bilancio, Finanze e Programmazione, ai sensi del
combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, sulla
legittimità della presente deliberazione;
Visto il parere della II Commissione consiliare permanente;
Delibera
1) di approvare il "Piano di dismissioni per l'anno 2002 di beni
immobili di proprietà regionale inservibili per uso pubblico", che
si compone della "Relazione dello stato di attuazione del Piano
dismissioni anno 2001 e della previsione del Piano dismissioni
2002", nonché dell'allegato elenco degli immobili da alienare, che
sostituisce il precedente piano di dismissione approvato nell'anno
2001 (deliberazione del Consiglio regionale n. 1910/XI del 21 marzo
2001);
2) di approvare l'alienazione di beni immobili di cui
all'allegato elenco, da effettuarsi secondo le procedure previste
dall'articolo 13 della legge regionale 10 aprile 1997, n. 12 e
successive modificazioni;
3) di convenire che i beni per i quali sia già stata esperita
almeno un'asta pubblica, con esito negativo, indipendentemente
dalla data di approvazione del procedimento di vendita, possano
essere alienati a trattativa privata con evidenza pubblica, qualora
non sopraggiungano altre cause di impedimento;
4) di stabilire che, qualora per i beni di cui all'allegato
elenco siano avanzate delle richieste di cessione ai sensi della
legge regionale 23 novembre 1994, n. 68, con esito istruttorio
favorevole, la Giunta regionale possa darvi corso nelle more
dell'approvazione dei provvedimenti di indizione dell'asta ovvero
della trattativa privata con evidenza pubblica;
5) di disporre che la Giunta regionale, anche specificamente
delegando propri servizi, predisponga i lotti raggruppando o
suddividendo i beni compresi negli elenchi secondo quanto sarà
ritenuto conveniente per il buon esito della gara e rettifichi e/o
precisi le indicazioni catastali riportate, nel caso in cui
risultassero incomplete o inesatte;
6) di stabilire che il presente Piano di dismissioni resterà in
vigore fino all'approvazione del successivo.
Allegati
(Omissis)
PrésidentJe vous signale que la II
ème
Commission
du Conseil a exprimé à la majorité son avis favorable.
La parole à l’Assesseur au budget, aux finances
et à la programmation, Agnesod.
Agnesod (UV)
Il piano di dismissioni che stiamo
presentando prevede l’inserimento di alcuni lotti in
cui è in fase avanzata la trattativa privata con evidenza pubblica
per l’aggiudicazione dei lotti stessi ma, non
essendo ancora definitivamente conclusa questa procedura, per legge
siamo obbligati a riprodurli e sono evidenziati nella delibera che
è stata consegnata.
Vorrei soltanto fare alcune osservazioni dicendo, rispetto ai
nove nuovi inserimenti, il motivo per il quale sono stati inseriti:
ad Aosta Casa Lagnafietta, fabbricato inutilizzato e in via di
deterioramento continuo per cui non sono stati ravvisati scopi
istituzionali? Alla base del ragionamento rispetto al piano di
dismissioni c’è da dire che noi abbiamo sentito i
servizi dell’Amministrazione regionale, i quali ci
hanno indicato il non interesse rispetto a questi lotti che abbiamo
posto nel piano vendita.
Rimane da parte dei comuni la possibilità di avere in comodato
l’immobile a titolo gratuito, se lo stesso immobile
viene utilizzato per fini istituzionali, e avere
l’assegnazione anche di passaggio di proprietà a
titolo gratuito se questo immobile viene utilizzato a fini
istituzionali. Se invece viene utilizzato per altri fini, anche il
comune deve partecipare all’acquisto, come un altro
privato, quindi se il comune acquista un alloggio e lo acquista per
affittarlo, deve partecipare come un altro privato, mentre se lo
utilizza per fini istituzionali, per uffici, ha diritto di
precedenza e comunque l’immobile deve essere
inserito in questo piano perché, se non esiste in questo piano, non
può essere ceduto anche gratuitamente al comune per fini
istituzionali. C’è poi il fabbricato in via Carrel,
porzione sorelle Ferretti in Aosta?
Squarzino
(fuori microfono)
? Carrel o
Carabel?
Agnesod (UV)
? Carabel, poi ci sono due terreni ad Arnad:
per uno la trattativa di vendita è già in corso di definizione con
la GPS Standard, mentre l’altro, che è nei pressi
della Baltea Disk e che è richiesto in acquisto da un confinante,
non riveste interesse per la Regione. Ad Arvier c’è
la Torre di Planaval, un immobile inutilizzato che non riveste
interesse per la Regione, ma su cui il comune ha espresso
interesse; questo inserimento è stato fatto per procedere, se il
comune è ancora interessato, all'assegnazione al comune
dell’immobile. A Bard, c'è l'ex Casa Vuillio,
proprietà trasferita dallo Stato che non riveste interesse per noi,
per la quale è stata inoltrata una richiesta di acquisto; a Fénis
un terreno, richiesto ai sensi della legge n. 10/2001, concernente
la delocalizzazione degli edifici distrutti o danneggiati
gravemente a seguito degli eventi calamitosi
dell’ottobre 2000; a Villeneuve c'è un reliquato
stradale richiesto dalla Direzione attività contrattuale
patrimoniale della Presidenza. Questi sono i nuovi inserimenti
rispetto a un piano che per legge segue il suo iter, cioè viene
presentato con la maggior parte degli immobili che sono derivati
dal piano 2001 e che non sono stati ceduti.
Président
La discussion est ouverte. Je
n’ai point de conseillers inscrits à parler.
Je soumets au vote l’objet n° 21.1:
Conseillers présents: 26
Votants: 22
Pour: 22
Abstentions: 4 (Beneforti, Curtaz, Lattanzi, Squarzino
Secondina)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK