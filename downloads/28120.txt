Consiglio Regionale della Valle d'Aosta - Oggetto del Consiglio n. 166 del 30 luglio 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 166 del 30 luglio 1970 - Resoconto
OGGETTO N. 166/70 - Disegno di legge regionale concernente:
"Istituzione, a decorrere dall'anno scolastico 1969/1970,
dell'Istituto Tecnico per Geometri di Aosta - Institut Technique
pour Géomètres d'Aoste".
Lustrissy
(
D.P.)
- Ma mi pare che la
relazione sia abbastanza chiara e che tutti i Consiglieri abbiano
avuto modo di leggerla in allegato al disegno di legge. Si tratta
solo di sancire una diposizione di fatto, di sancirla dal punto di
vista legale. Vorrei solo pregare, poi - e forse lo farò in sede di
discussione del disegno di legge - di apportare alcune
modificazioni, per quanto riguarda la denominazione dell'Istituto,
che deve essere bilingue l'iscrizione.
Montesano (P.S.D.I.)
- Allora invito l'Assessore a
comunicare queste modifiche.
Lustrissy
(
D.P.)
- Trasmetto il testo che
ho sottomano così lei le può di volta in volta notificare al
Consiglio.
Montesano (P.S.D.I.)
- Benissimo. Nessuno chiede
la parola? Allora si passa alla votazione articolo per articolo; io
invito il Segretario a leggere le modifiche proposte dall'Assessore
all'Istruzione.
Segretario (
Andrione
)
- Dunque,
all'articolo 1, pardon, nell'intestazione dove è detto "Istituto
Tecnico per Geometri di Aosta", "Institut Technique pour Géomètres
d'Aoste".
Articolo 1 dove è detto "Approvata l'istituzione dell'Istituto
Tecnico per Geometri di Aosta, "Institut Technique pour Géomètres
d'Aoste".
Ramera (D.C.)
- Sì, sì, queste traduzioni vanno tutte
bene; desidererei che l'Assessore mi spiegasse, più che la
traduzione, che cosa vuole dire "Equiparato a tutti gli effetti di
legge agli Istituti Tecnici per Geometri di Stato", anche se
l'italiano è abbastanza chiaro.
Lustrissy
(
D.P.)
- Ritengo che, in effetti,
si tratti di questo, dato che, per le note situazioni, la scuola
valdostana nazionale è quella che è, e perciò tutti i riferimenti
agli ordinamenti sullo stato giuridico, anche della scuola, è
riferita alle disposizioni nazionali.
Ramera (D.C.)
- La cosa non mi soddisfa perché,
naturalmente, quando si tratta di scuola, è un problema che giace
sul tappeto ormai da vari lustri e avrei preferito, giuro, maggior
chiarezza, cioè avrei preferito la dicitura "Istituto Regionale
Tecnico per Geometri" o "Istituto Tecnico Statale per Geometri", ma
questa dicitura che dice e non dice, si continua nell'eterno
equivoco che dura da vent'anni, per cui non si sa se la scuola sia
comunale, frazionale, regionale, statale e, quindi, la semplice
traduzione "Institut Technique pour Géomètres", diciamo così, non
mi soddisfa proprio per niente. Quindi, desidererei che fosse
chiaro questo articolo 1 in maniera definitiva; per me è molto
meglio che si chiami Istituto Regionale, almeno sappiamo che questa
è una scuola regionale, che sia poi equiparata agli altri istituti
tecnici di Stato, va tutto bene però, per una volta tanto, abbiamo
della chiarezza.
Dujany
(
D.P.)
- L'intervento del
Consigliere è più importante di quanto sembri; direi che quel che
conta è di avere una scuola pubblica, che questa scuola pubblica
abbia l'aggettivo regionale o statale, ha una importanza
estremamente relativa, cioè l'etichetta ha un valore relativo.
Quello che conta è il contenuto cioè, se vogliamo fare una scuola
naturalmente a dimensione regionale, non dobbiamo accontentarci di
aggiungerci accanto un aggettivo che è solo detto di polemica
inutile o sterile, ma dobbiamo dare a questa scuola un determinato
contenuto che, naturalmente, tenda a una determinata formazione
dell'uomo che noi intendiamo raggiungere.
Ora, per me che ci sia il "Regionale" o lo "Statale" mi pare che
sia una cosa molto secondaria; ripeto che quello che conta è il suo
contenuto e, con questo atto, noi diamo naturalmente la chiara,
diciamo, ci esprimiamo chiaramente che la Regione è competente
nell'istituzione dell'Istituto per Geometri e per Ragionieri;
quindi, quando un ente è competente alla sua istituzione,
logicamente è una istituzione sua.
Andrione
(
U.V.)
- Sotto smentite spoglie,
il Consigliere Ramera risolleva un problema che è vecchio e trovo
che Rabelais direbbe. "Il fait l'âne pour avoir du brin", vale a
dire, fa il finto tonto e cioè confonde quella che è la competenza
dell'articolo 2 dello Statuto, che è primaria e la Regione, quando
ha istituito l'Istituto Professionale ha approfittato a chiamare
l'Istituto Professionale "Regionale", con quella che è la
competenza dell'articolo 3 che, invece, è di integrazione e di
attuazione; il tutto sotto la disciplina dell'articolo 4 dello
Statuto che delega alla competenza della Regione le competenze
amministrative, laddove la Regione ha delle competenze
legislative.
Ora, avendo la Regione competenza amministrativa in materia, può
istituire o sdoppiare l'Istituto per Geometri o quello per
Ragionieri con questa formula e, in un punto - anche se io so che
Ramera lo sa benissimo - in un punto Ramera ha ragione, cioè che
ancora è una situazione ambigua, è una situazione che è legata al
famoso decreto n. 365 e alla sua parziale applicazione, in
relazione a quanto stabilito dallo Statuto. Fino a quando non ci
sarà una legge che risponda completamente alla materia, tenendo
conto sia di un decreto che di quanto stabilisce lo Statuto, noi
non potremo agire differentemente da come agiamo in questo disegno
di legge, in quanto l'Istituto Tecnico "Innocent Manzetti" per
Geometri e Ragionieri è già stato istituito a suo tempo dalla
Regione con questa formula e noi oggi ci troviamo esattamente nella
stessa situazione giuridica di allora, per cui possiamo soltanto
continuare su quella strada. Se domani ci saranno - e Ramera, che è
stato nostro ambasciatore a Roma, ha certamente più conoscenza di
quanto non abbiamo noi nei Ministeri - se domani ci saranno delle
disposizioni differenti e sarà possibile affrontare il problema
nella sua globalità, può darsi che la proposta che adesso ha fatto
Ramera, di maggiore chiarezza, potrà essere accolta dalla Giunta e
dal Consiglio regionale, in una situazione giuridica che non sia
quella attuale perché, per adesso, non si può fare
differentemente.
Caveri
(
U.V.)
- Je ne veux pas répéter ce
que Monsieur le Conseiller Andrione a dit très bien avec beaucoup
de précision.
Ramera (D.C.)
- Ripeto io, anche se il Presidente ha
detto che non è la dicitura ma è il contenuto, nessuno ha voluto
fare dei drammi sulle possibilità o meno di istituzione perché, in
fondo, si tratta di disciplinare meglio l'attuale Istituto Tecnico,
dividendo il ramo commerciale da quello dei Geometri, però rimane,
tuttavia, pur sempre quella questione di etichetta e non avrà
importanza che poi lo vediamo poi subito nell'articolo seguente,
quando si parla di posti di ruolo e, fino adesso, non ritengo che
la scuola media abbia mai fatto dei concorsi in loco per ricoprire
i posti di ruolo, o no?
Almeno, da quanto mi risulta, i professori sono ancora tutti in
altre sedi, fuori dalla Regione e vengono comandati di anno in
anno, arrecando notevole nocimento alle suole vicine, perché quasi
tutti i professori che insegnano in Valle d'Aosta, man mano con gli
anni, sono riusciti ad avvicinarsi come sede di ruolo alla Valle
d'Aosta, creando un danno notevole alle zone, per esempio, del
Canavese che si trovano costretti di anno in anno ad avere
supplenti per una carenza che, giustamente, il Consigliere Andrione
aveva detto, dura da molti anni ma che, però, bisognerà pure
affrontare.
A un dato momento, per me, come voi sapete, io sono per la
scuola di Stato, quindi non ho paura di dirlo, su questo lo sanno
anche i sassi, quindi non ho paura di ripetermi, però avrei
preferito un atto di coraggio nel tentare la dicitura, far vedere
quel che capita eventualmente, ma per toglierci una volta tanto da
un primo equivoco.
Che l'equivoco investa tutta la scuola, siamo tutti d'accordo,
però, se a un dato momento, si comincia e vediamo cosa succede,
almeno io parlo per quelli che sono della scuola regionale, direi,
il mio intervento in questo momento è quasi a favore, però...
(Voce:
...quel quasi è molto sfumato) ...molto sfumato però,
io dico, è molto meglio un atto di coraggio, dire scuola regionale
che dire che è scuola, che è un pesce che ci guizza fra le mani,
per cui a un dato momento, non sappiamo chi è poi che deve
ricorrere per gli eventuali pasticcetti che accadono spesso e
volentieri.
Lustrissy
(
D.P.)
- Non vorrei dire, gli
atti di coraggio però, Ramera si dimostrano con le azioni, non è
che si dimostri mettendo un'etichetta succhi di arancio su un
barattolo di dinamite, è il contenuto che conta, secondo me, non è
mai l'etichetta.
Per quanto riguarda l'articolo 2, quello che si riferisce ai
posti di ruolo del personale, è riferito al personale
amministrativo e ausiliario, non al personale insegnante. È
evidente.
Montesano (P.S.D.I.)
- Altri interventi
sull'articolo 1?
Allora chi approva alzi la mano. Contrari? Astenuti?
L'astensione del Commendatore Ramera. Il Consiglio approva.
Articolo 2, chi approva alzi la mano. Contrari? Astenuti? Il
Consiglio approva.
Articolo 3, chi approva alzi la mano. Contrari? Astenuti? Il
Consiglio approva.
Articolo 4
Segretario (
Andrione
)
- Dove è detto
"Istituto Tecnico Commerciale per Geometri Innocenzo Manzetti di
Aosta", aggiungere: "Institut Technique Commercial pour Géomètres
I. Manzetti d'Aoste" e, nella frase seguente, ugualmente, dove è
stato detto: "Istituto Tecnico Commerciale per Geometri I.
Manzetti", aggiungere: "Institut Technique Commercial pour
Géomètres I. Manzetti d'Aoste".
Montesano (P.S.D.I.)
- Chi approva il testo
modificato alzi la mano. Contrari? Astenuti? Il Consiglio
approva.
Articolo 5, chi approva alzi la mano. Contrari? Astenuti? Il
Consiglio approva.
Articolo 6, chi approva alzi la mano. Contrari? Astenuti? Il
Consiglio approva
Allegato A alla legge.
Segretario (
Andrione
)
- Dove è detto:
"Tabella Organica Istituto Tecnico per Geometri di Aosta",
aggiungere "Institut Technique pour Géomètres d'Aoste".
Montesano (P.S.D.I.)
- Quindi chi approva
l'allegato A modificato alzi la mano. Contrari? Astenuti? Il
Consiglio approva.
Allegato B.
Segretario (
Andrione
)
- Ugualmente, dove è
detto: "Servizi amministrativi e ausiliari dell'Istituto Tecnico
per Geometri di Aosta", aggiungere "Institut Technique pour
Géomètres d'Aoste".
Montesano (P.S.D.I.)
- Quindi chi approva
l'allegato B modificato alzi la mano. Contrari? Astenuti? Il
Consiglio approva.
Allegato C.
Segretario (
Andrione
)
- Ugualmente,
dove è detto: "Servizi amministrativi e ausiliari dell'Istituto
Tecnico per Geometri di Aosta", aggiungere "Institut Technique pour
Géomètres d'Aoste".
Montesano (P.S.D.I.)
- Come? Le tabelle sono
comprensive nell'allegato; c'è la tabella n.1, la tabella n. 2, la
tabella n. 3.
Quindi, chi approva l'allegato C modificato e quindi le tabelle
contenute.
Chi approva alzi la mano. Contrari? Astenuti? Il Consiglio
approva.
Allegato D.
Segretario (
Andrione
)
- Ugualmente, dove è
detto: "Tabella organica dell'Istituto Tecnico Commerciale I.
Manzetti di Aosta", aggiungere "Institut Technique Commercial I.
Manzetti d'Aoste".
Montesano (P.S.D.I.)
- Chi approva l'allegato D
modificato alzi la mano.
Allora Ramera.
Ramera (D.C.)
- Dato che prima mi si è detto che il
personale di ruolo è semplicemente amministrativo... e vedo
elencati tutti questi e sono professori di ruolo già esistenti qui
o sono previsti questi posti, invece a parte, sarebbe degli
incarichi, invece, però previsti ma come il solito...
Montesano (P.S.D.I.)
- Altri interventi? Allora
chi approva l'allegato D modificato alzi la mano. Contrari?
Astenuti? Il Consiglio approva.
Allegato E.
Segretario (
Andrione
)
- Ugualmente, dove è
detto: "Servizio amministrativo ausiliario dell'Istituto Tecnico
Commerciale I. Manzetti", aggiungere "Institut Technique Commercial
I. Manzetti d'Aoste".
Montesano (P.S.D.I.)
- Quindi chi approva
l'allegato E modificato alzi la mano. Contrari? Astenuti? Il
Consiglio approva.
Allegato F comprensivo delle tabelle 1-2-3 e basta.
Segretario (
Andrione
)
- Ugualmente, dove è
detto: "Servizio amministrativo e ausiliario dell'Istituto Tecnico
Commerciale I. Manzetti Aosta", aggiungere "Institut Technique
Commercial I. Manzetti d'Aoste".
Montesano (P.S.D.I.)
- Quindi chi approva
l'allegato F modificato alzi la mano. Contrari? Astenuti? Il
Consiglio approva.
Si passa alla votazione della legge a scrutinio segreto.
Risultato della votazione: presenti ventotto, votanti
ventisette, astenuti uno, favorevoli venticinque, contrari due.
Il Consiglio approva.
Si passa all'allegato n. 11.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK