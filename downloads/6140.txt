Consiglio Regionale della Valle d'Aosta - Oggetto del Consiglio n. 583 del 30 maggio 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 583 del 30 maggio 1984 - Resoconto
OGGETTO N. 583/VIII - QUADRO DEGLI INTERVENTI E DELLE
INIZIATIVE PER IL POTENZIAMENTO DELLE FERROVIE DELLA VALLE D'AOSTA.
(Interrogazione con risposta scritta).
PRESIDENTE
: Do lettura dell'interrogazione con risposta
scritta presentata dal Consigliere Riccarand:
INTERROGAZIONE CON RISPOSTA SCRITTA
FACENDO SEGUITO
all'interpellanza sullo stato e
prospettive di collegamenti ferroviari in Valle d'Aosta discussa in
Consiglio regionale il
5
aprile 1984;
RILEVATO
che, pur esistendo le premesse per giungere
ad un radicale potenziamento delle ferrovie in Valle d'Aosta e per
la smilitarizzazione delle linea Chivasso-Aosta, l'iniziativa della
Giunta regionale appare carente ed inadeguata;
AL FINE
di avere un quadro ancor più preciso degli
interventi in corso di realizzazione e delle iniziative assunte
dalla Giunta regionale;
il sottoscritto Consigliere regionale
INTERROGA
la Giunta regionale per conoscere:
lo stato di esecuzione dei lavori relativi alla linea
Chivasso-Aosta-Pré-Saint-Didier finanziati con il "Programma
integrativo" del 1981;
gli estremi, e possibilmente le copie, delle richieste
presentate dalla Regione Valle d'Aosta al
Governo, negli
ultimi quattro anni, per il potenziamento della linea ferroviaria e
per la sua smilitarizzazione;
le caratteristiche, o meglio la copia, della Bozza di "Piano
Poliennale di sviluppo delle ferrovie" presentato il 27 settembre
1983 dal ministro Signorile, in particolare per quanto concerne la
Valle d'Aosta;
le caratteristiche,
o
meglio le copie, dei progetti,
studi e documenti finora pervenuti all'Amministrazione regionale e
relativi all'ipotesi di un Tunnel ferroviario fra Aosta e
Martigny;
se sono stati effettuati studi di fattibilità per la
realizzazione in Valle d'Aosta di uno scalo ferroviario attrezzato
per il carico e lo scarico di container; o se è comunque intenzione
della Giunta regionale di prendere in considerazione tale
prospettiva.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Pollicini; ne ha
facoltà.
POLLICINI (Féd. D.P. - U.V.P.):
Siccome è stato
recentemente modificato il piano degli investimenti in corso sulla
nostra linea ferroviaria abbiamo contatti con il compartimento di
Torino. Appena avremo le risposte ai nostri quesiti ci faremo
carico di presentare la risposta. Sino ed oggi non è ancora giunto
niente ma si presume che arrivi nel corso della prossima
settimana.
PRESIDENTE
: Ha chiesto la parola il Consigliere
Riccarand; ne ha facoltà.
RICCARAND (N.S.):
Io non sono soddisfatto della risposta
dell'Assessore perchè è vero che sono stati modificati i piani di
intervento rispetto alle ferrovie, però nell'interrogazione si
chiedevano anche una serie di dati riferiti al passato e cioè: la
corrispondenza, la documentazione, le richieste che sono state
presentate dalla Regione alle FF.SS. per quanto riguarda il
potenziamento della rete ferroviaria e i documenti o comunque gli
estremi riguardanti la convenzione che rende militare la linea
Aosta-Chivasso. Questi dati sono già a disposizione
dell'Amministrazione.
Sono d'accordo ad aspettare, per quanto riguarda i piani di
investimento, ma ritengo che ci sia una serie di domande a cui la
Giunta possa rispondere immediatamente e che sono indispensabili
per fare successive scelte all'interno di questo Consiglio. Io
sollecito nuovamente la Giunta e l'Assessore competente a dare una
risposta a tutte quelle domande che riguardano uno stato di fatto
che non è più modificabile, che riguardano cioè il passato e quello
che è stato fatto dall'Amministrazione regionale sul programma di
interventi nella ferrovia: a che punto è la questione della
convenzione per arrivare ad una smilitarizzazione, il progetto o i
progetti che sono stati presentati relativi ad un'ipotesi di
collegamento ferroviario fra Aosta e Martigny.
Sollecito quindi una risposta alle domande che sono state poste
e sono disposto ad aspettare per quanto riguarda i programmi che
sono stati modificati dallo Stato.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK