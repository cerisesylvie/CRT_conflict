Consiglio Regionale della Valle d'Aosta - Oggetto del Consiglio n. 3158 del 11 gennaio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
ASSISTENZA SOCIALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3158 del 11 gennaio 2024 - Resoconto
OGGETTO N. 3158/XVI - Approvazione di mozione: "Impegno a
organizzare un sopralluogo presso l'azienda J.B. Festaz per
verificare lo stato dei lavori dell'ospedale di comunità".
Bertin (Presidente) -
Punto n. 56. La parola alla
consigliera Erika Guichardaz per illustrare la mozione.
Guichardaz E. (PCP) -
La motivazione di quest'iniziativa
nasce dal diniego o, meglio, dalla non risposta a una nostra
richiesta formale presentata il 14 dicembre proprio all'Azienda
J.B. Festaz per effettuare un sopralluogo al fine di verificare lo
stato di avanzamento dei lavori dell'ospedale di comunità. Si sa
che in tutte le ristrutturazioni durante i lavori emergono delle
criticità non adeguatamente o magari anche semplicemente non
valutate nella fase di progettazione; auspichiamo quindi che questa
nuova finestra del Consiglio, finalizzata a illuminare la Casa di
riposo J.B. Festaz sia accolta come un pungolo positivo per
raggiungere gli obiettivi fissati dal piano regionale per la salute
e il benessere sociale, nella consapevolezza che gli insuccessi nel
perseguimento della meta in questo caso significano ripercussioni
sui soggetti più fragili della nostra comunità.
La nostra preoccupazione è giustificata da plurime segnalazioni,
per inciso, con la speranza che non si concentrino gli sforzi sul
chi ha segnalato, ma piuttosto sul cosa è stato segnalato, e le
segnalazioni, lo diciamo nella nostra mozione, riguardano, ad
esempio. l'interferenza dei lavori con i restanti servizi, in
particolare la parte della microcomunità e del nucleo Alzheimer,
che è stata sicuramente disturbata, nonostante le tante
rassicurazioni avute in questo Consiglio, anche perché forse si è
un po' banalizzato il problema. Se - e sottolineo "se" - è stata
infatti eseguita una valutazione dell'impatto acustico, non ci è
dato sapere, potrebbe essere interessante capirlo. A noi risulta
infatti che l'abbattimento delle mura abbia creato disagio sia al
personale, sia ai degenti, in particolare nell'orario di riposo
pomeridiano dei pazienti e sappiamo che, per quello che riguarda i
pazienti malati di Alzheimer, questo è un problema ancora più
grave.
Altra questione portata alla nostra attenzione è quella
dell'impianto idrico, verosimilmente la colonna dell'acqua obsoleta
comporterebbe, se non sostituita, infiltrazioni e carenze d'acqua
nel nuovo ospedale di comunità. Parrebbe che non sono stati
stanziati fondi tra quelli del PNRR per il rifacimento, comportando
un lavoro di ristrutturazione quanto meno non a regola d'arte, ma
che sicuramente adesso potrebbe essere ampliato proprio per far sì
che queste ripercussioni non ci siano per il futuro.
Ancora sappiamo, grazie ad alcuni accessi agli atti, che vi sono
delle criticità rispetto all'adeguamento della normativa
antincendio, che hanno già in passato comportato stanziamenti
regionali per la messa a norma, ma anche su questo punto vogliamo
verificare se sono in corso le necessarie opere, quando sono state
fatte le prove di evacuazione, come è tutto il piano della
sicurezza rispetto all'attuale ospedale e al futuro ospedale di
comunità.
In conclusione vorremmo capire sul campo se i lavori stanno
procedendo o se invece sono stati in qualche modo interrotti e
perché, anche alla luce dei verbali del Consiglio di
amministrazione che ho potuto visionare, perché vorremmo
approfondire anche le possibili ripercussioni dei lavori in corso
sul bilancio dell'azienda pubblica e se eventualmente sono
necessari ulteriori stanziamenti affinché l'opera venga portata a
termine in modo dignitoso e senza ritardi. Non vorremmo infine che
criticità mal gestite vadano a creare "necessari" aumenti delle
rette ai familiari dei degenti e ripercussioni sul costo del
personale.
Con questa mozione vorremmo chiedere che il Consiglio impegnasse
il Presidente della V Commissione a organizzare un sopralluogo
presso l'Azienda pubblica di servizi J.B. Festaz per verificare lo
stato attuale dei lavori relativi alla creazione dell'Ospedale di
comunità, sicuramente anticipandoci, molto probabilmente, parte
della documentazione e potendo avere la possibilità, all'interno
del sopralluogo, di avere anche i tecnici progettisti, magari anche
il Consiglio di amministrazione, il
project manager
che si
occupa della realizzazione dell'Ospedale di comunità, al fine di
verificare che quanto ci è stato segnalato non sia assolutamente
vero e che quindi si possa essere tranquilli rispetto a quanto sta
avvenendo in quella struttura.
Presidente -
La discussione generale è aperta. Chi vuole
intervenire si prenoti. Nessuna richiesta. La discussione generale
è chiusa. Per il Governo, replica l'assessore Marzi.
Marzi (SA) -
Saremmo a proporre un emendamento, così
possiamo approvare l'iniziativa della collega Guichardaz e del
collega Aggravi, naturalmente anche perché, come spesso si dice,
soprattutto per quanto riguarda i sopralluoghi, a mio modesto
avviso, non si devono davvero negare a nessuno, possono essere
davvero dei momenti di assoluta...
Presidente -
Assessore, purtroppo la discussione generale
è chiusa. Se c'è l'accordo di tutti, si può fare l'emendamento,
altrimenti no.
Marzi (SA) -
Io questa cosa non la imparo mai, sarà che
approvo molte iniziative e ritengo sia errato, quindi decidete
voi...
Presidente -
Ci sono obiezioni? Non vedo obiezioni,
prosegua Assessore.
Marzi (SA) -
Ovviamente adesso non è che voglio
provocare, però saremmo a chiedere di emendare l'iniziativa,
naturalmente con l'accordo di tutti, lasciando solo la prima
premessa e l'ultima. L'unica cosa sull'impegnativa che cambierei è
naturalmente il verbo "verificare" con "visionare" perché c'è
proprio un approccio politico diverso su determinate cose e questo
solo a dimostrazione amministrativa, se ci fossero state delle
interferenze, sarebbe stato prodotto il Documento Unico di
Valutazione Dei Rischi da Interferenza, tecnicamente definito
DUVRI, che non è mai stato prodotto perché le interferenze di
riferimento non sono presenti sul cantiere.
Proprio per questo motivo il sopralluogo darà la possibilità di
visionare la situazione del cantiere, situazione che ricordo
sottostare a un finanziamento da poco più di 1 milione e 900 mila
euro, su un PNRR che ha rispettato perfettamente i tempi, sia in
termini amministrativi che in termini di atti, quindi per questo
motivo, e naturalmente proprio perché quest'opera è importante per
la comunità valdostana, per la sanità territoriale, siamo a
proporre quest'emendamento.
Dico subito, proprio a testimonianza del fatto che la proposta
d'emendamento non è una proposta provocatoria, che sono certo che
anche qualora non venga accettato l'emendamento, comunque
organizziamo con il Presidente della V Commissione un sopralluogo a
dimostrazione del fatto che vi ho proposto quest'emendamento, come
ho detto prima, non per essere provocatorio ma perché, pur
rispettando in maniera assoluta l'opera che ha visto me, la collega
Guichardaz e il collega Aggravi, ma soprattutto la collega
Guichardaz, creare un
feuilleton
ottocentesco sul tema J.B.
Festaz. Io rispetto tantissimo le iniziative consiliari portate
avanti ma nelle premesse ci sono praticamente solo iniziative
consiliari che io ho politicamente apprezzato ma non sulle quali
non concordo: ecco il motivo per il quale ritengo che non tolgano
nulla e non aggiungano nulla al sopralluogo.
Presidente -
Consigliere Aggravi, a lei la parola.
Aggravi (RV) -
Per fare una considerazione in quanto
corappresentante insieme alla collega Guichardaz... due
considerazioni: prendo atto della proposta dell'Assessore però
oggettivamente, nell'economia delle premesse, andare a considerare
solo la prima e l'ultima, senza anche almeno tener conto che
comunque una richiesta è stata fatta e che questa mozione nasce
proprio perché questa richiesta è stata fatta ed è rimasta
inevasa... e direi anche sull'avvio dei lavori per la realizzazione
dell'ospedale di comunità, che è un dato fattuale... è più
provocatorio il fatto di aspettarsi l'impegno del Presidente della
V Commissione sull'organizzazione del sopralluogo, perché se stiamo
aspettando la convocazione della V Commissione su "N" cose...
capisce che adesso lo metto come battuta ma è un dato di fatto,
perché noi è dai tempi del piano sanitario che aspettiamo tutta una
serie di convocazioni, e non dipendono da lei, dipendono dal
Presidente di Commissione, però forse più che di altre legislature
in questa i Presidenti di Commissione vanno proprio a traino degli
Assessori. Lo dico in ottica soprattutto dell'importante lavoro e
ruolo che svolgono, quindi magari ogni tanto, invece di aspettare
che arrivi dall'alto un segnale, potrebbero farsi anche promotori
di certe attività.
Detto questo, che lo do come consiglio, ci permettiamo di
accettare la proposta di emendamento però sulle premesse, se
possiamo fare una breve pausa, almeno per evitare la
storicizzazione di togliere il fatto che comunque una richiesta è
stata fatta e la mozione nasce...
Presidente -
Assessore Marzi, a lei la parola.
Marzi (SA) -
In poche parole voi giustamente chiedete che
venga mantenuto "Appreso" e "Richiesto" di pagina 2. Va bene.
Presidente -
Con queste modifiche possiamo procedere alla
votazione? No, torniamo indietro, ci sono dichiarazioni di voto.
Consigliera Erika Guichardaz, a lei la parola.
Guichardaz E. (PCP)
- Solo per segnalare all'Assessore
che i richiami che abbiamo fatto io e il consigliere Aggravi sono
già stati epurati di tutto quello che riguarda il personale, qui
così sono solo i richiami rispetto alle iniziative che riguardavano
le opere e i lavori, quindi va bene toglierli ma, come ha chiesto
il Consigliere, teniamo l'"Appreso", il "Richiesto" e il
"Considerato", siamo d'accordo anche noi e lo voteremo.
Presidente -
Metto in votazione, così come modificato, la
votazione è aperta. La votazione è chiusa.
Presenti, votanti e favorevoli: 34
La mozione è approvata all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK