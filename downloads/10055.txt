Consiglio Regionale della Valle d'Aosta - Oggetto del Consiglio n. 1048 del 28 febbraio 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1048 del 28 febbraio 1990 - Resoconto
OGGETTO N. 1048/IX - Necessità di riordino della materia
inerente gli interventi regionali per lo sviluppo del turismo
escursionistico. (Interpellanza).
Presidente - Do lettura dell’interpellanza
presentata dal Consigliere Riccarand:
INTERPELLANZA
Ricordato che il sottoscritto Consigliere ha presentato, in data
13 marzo 1989, una proposta di legge concernente "Modificazioni
alla legge regionale 22 aprile 1986, n.16, recante interventi per
il recupero e la valorizzazione dei sentieri di montagna in
funzione dello sviluppo del turismo escursionistico";
Ricordato altresì che tale Proposta di legge era stata
presentata per correggere la precedente normativa ed evitare il
ripetersi di alcune distorsioni che si erano manifestate;
Evidenziato che la IV Commissione consiliare, in data 2 giugno
1989, decise il rinvio dell’esame della proposta di
legge, avendo l’Assessore regionale al Turismo
preannunciato la presentazione in tempi brevissimi di un disegno di
legge della Giunta sull’intera materia dei sentieri
e dei rifugi alpini;
Ricordato inoltre che in tale occasione
l’Assessore al Turismo aveva dichiarato che in
attesa della revisione organica della materia non si sarebbero
comunque erogati nuovi contributi regionali per i rifugi di
tappa;
Rilevato che, ad ormai un anno dalla presentazione della
proposta di legge n.43/89, non è ancora stato presentato il testo
del disegno di legge della Giunta;
il sottoscritto Consigliere del Gruppo Verde Alter-nativo
interpella
la Giunta regionale per sapere:
1) per quale motivo non è stato ancora presentato il
preannunciato disegno di legge di riordino dei contributi per
sentieri, rifugi di tappa, rifugi alpini;
2) quante e quali sono le domande di contributo giacenti per i
rifugi di tappa;
3) quando la Giunta intende presentare il citato disegno di
legge e quali sono i criteri di fondo su cui si baserà la nuova
normativa.
Presidente - Ha chiesto di parlare il Consigliere Riccarand,
ne ha facoltà.
Riccarand (VA)
- Questa interpellanza è stata presentata
per sollevare il problema dei ritardi nella presentazione da parte
della Giunta di un disegno di legge di riordino dei contributi
regionali per la realizzazione di rifugi di tappa e di rifugi
alpini.
Il nostro Gruppo consiliare aveva presentato nel marzo 1989,
circa ormai un anno fa, una proposta di legge che prevedeva delle
modificazioni alla legge regionale n. 16/86, che prevede degli
interventi per il recupero e la valorizzazione di sentieri di
montagna in funzione dello sviluppo del turismo escursionistico e
in particolare prevede dei finanziamenti per realizzare dei rifugi
di tappa.
Nell’applicazione concreta tale proposta di legge
aveva dato luogo a delle situazioni di applicazione anomala ed
anche a dei veri e propri abusi, per cui avevamo presentato una
proposta che mirava a rendere più preciso e rigoroso
l’utilizzo di questi contributi regionali.
Da parte dell’Assessore al Turismo venne esposta
una richiesta in Commissione di rinviare la discussione della
proposta di legge in previsione della presentazione da parte della
Giunta di una propria proposta che avrebbe dovuto ridisegnare non
solo la legge sui sentieri e sui rifugi di tappa, ma anche la legge
sui rifugi alpini.
Siccome ormai è trascorso quasi un anno dalla presentazione
della nostra proposta, volevamo sapere come mai nel frattempo la
Giunta non ha messo a punto il suo disegno di legge, se sono state
presentate nuove richieste di contributi ai rifugi di tappa (voglio
ricordare in questa occasione che l’Assessore al
Turismo si impegnò in sede di Commissione a non accettare o a non
erogare nuovi contributi finchè la normativa sui rifugi di tappa
non fosse stata rivista) e infine quali sono i criteri di fondo di
questo disegno di legge preannunciato e non ancora ufficialmente
presentato.
Presidente
- Ha chiesto di parlare
l’Assessore al Turismo, Urbanistica e Beni Culturali
Faval, ne ha facoltà.
Faval (UV)
- J’avoue que
l’on peut interpréter comme un retard le temps qui a
été utilisé jusqu’ici par les bureaux pour préparer
le nouveau projet de loi régional.
En effet, ce temps a été utilisé et nous sommes en train
d’étudier avec attention toute une série de
questions concernant ce domaine. Il s’agit
d’un travail qui ne concerne pas uniquement la
coordination des interventions, mais aussi l’étude
des barèmes pour l’allocation des différentes
contributions que la Région à travers ses lois donne aux différents
privés et aux différentes associations qui demandent de pouvoir les
toucher.
Le problème est assez compliqué, et je fais un exemple. Nous
sommes en train d’établir des barèmes par rapport au
pourcentage concernant la contribution, parce que, comme
l’on sait, jusqu’ici pour arriver à
60% ou à 70% entre 20 et 70 ou 10 et 70, on n’a pas
un barème pour établir quelle doit etre effectivement la somme à
allouer.
Donc trouver ce genre de barème n’est pas très
facile. Nous pensons par exemple de différencier
l’intervention si l’on est face à la
récupération d’une maison existante ou bien si
l’on est face à la costruction ex novo du
refuge.
Tout cela évidemment est un problème aussi
d’ordre politique, dans le sens que si nous allons
privilégier l’un plutôt que l’autre,
nous faisons, comme d’ailleurs il est normale que
l’on fasse, un choix préalable.
Nous sommes en train de vérifier à nouveau ce qui
jusqu’ici a été produit en tant
qu’étude de la part des bureaux et je
m’engage à porter le projet de loi pour le mois
d’avril.
Je demande la compréhension de la part du Conseil régional et de
M.Riccarand par rapport au temps qui a été utilisé, justement parce
qu’il s’agit d’une
matière assez compliquée et nous cherchons de trouver une solution
qui soit valable pour tout le monde.
En ce qui concerne les requêtes qui ont été envoyées
entre-temps, nous en avons douze. Si le Conseiller veut, je peux
lui donner la liste des différentes requêtes et les localités
concernées.
Presidente
- Ha chiesto di parlare il Consigliere
Riccarand, ne ha facoltà.
Riccarand (VA)
- Prendo atto di questo impegno
dell’Assessore e della Giunta di presentare il
progetto nel mese di aprile. Sicuramente è importante arrivare ad
una normativa che sia di revisione completa della materia, e quindi
se sono stati necessari degli approfondimenti e degli studi può
anche essere utile arrivare con un panorama definito; sottolineerei
però l’importanza, come era già stato detto del
resto in Commissione, che nel frattempo (mi riferisco in
particolare al discorso dei rifugi di tappa), in attesa della
revisione della normativa, non si dia luogo
all’attribuzione di nuovi contributi finquando non
abbiamo un quadro definito della situazione.
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK