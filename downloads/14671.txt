Consiglio Regionale della Valle d'Aosta - Oggetto del Consiglio n. 1089 del 21 dicembre 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMBIENTE
ENTI LOCALI
Comuni
Precedente
Successivo
Resoconto integrale del dibattito dell'aula
Oggetto del Consiglio n. 1089 del 21 dicembre 1994 - Resoconto
SEDUTA ANTIMERIDIANA DEL 21 DICEMBRE 1994
OGGETTO N. 1089/X Concessione di un contributo di lire
53.430.000 all'Amministrazione comunale di Jovençan per
l'acquisizione di immobili da destinare a discarica di inerti e
cava di pietrame, ai sensi della legge regionale 27 giugno 1986, n.
27. Approvazione, impegno e liquidazione di spesa.
Deliberazione Il Consiglio
Premesso che la legge regionale 27 giugno 1986, n. 27 ha
previsto l'intervento finanziario da parte della Regione, fino al
massimo del 90 percento, a favore dei comuni per la creazione di un
patrimonio immobiliare comunale;
Atteso che l'Amministrazione comunale di Jovençan ha presentato
richiesta per accedere ai relativi finanziamenti per l'acquisto di
immobili, di proprietà della Ditta Podio Francesco, contraddistinti
al Catasto Terreni del Comune censuario di Jovençan al Fg. 9,
mappali 5-6-7-8-37, da destinare a discarica di inerti e cava di
pietrame;
Considerato che l'acquisto in questione comporta una spesa
complessiva di lire 59.367.000;
Visto il parere dell'Assessorato regionale dei Lavori
Pubblici;
Dato atto che l'acquisizione dell'immobile è inserita nella
relazione previsionale e programmatica del Comune;
Visto il parere favorevole rilasciato dal Capo di Gabinetto, ai
sensi del combinato disposto dell'articolo 72 della legge regionale
n. 3/1956 e successive modificazioni, e dell'articolo 21 della
legge regionale n. 18/1980 e successive modificazioni, in ordine
alla legittimità della presente deliberazione;
Delibera
1) di approvare la concessione di un contributo di lire
53.430.000= (cinquantatremilioniquattrocentotrentamila), pari al 90
percento della spesa complessiva, a favore dell'Amministrazione
comunale di Jovençan per l'acquisto di immobili, di proprietà della
Ditta Podio Francesco, contraddistinti al Catasto Terreni del
Comune censuario di Jovençan al Fg 9 mappali 5-6-7-8-37 da
destinare a discarica di inerti e cava di pietrame;
2) di approvare ed impegnare la spesa di lire 53.430.000
(cinquantatremilioniquattrocentotrentamila) da imputare al capitolo
20620 del bilancio di previsione della Regione per l'anno 1994
("Contributi ai comuni per la costituzione un patrimonio comunale
immobiliare") che presenta la necessaria disponibilità;
3) di disporre che la somma venga liquidata ai sensi
dell'articolo 58 della legge regionale 27 dicembre 1989, n. 90, a
cura della Presidenza della Giunta regionale alla stipulazione di
regolare atto notarile di compravendita, nel rispetto delle
condizioni generali di acquisto risultanti dalla domanda di
contributo;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Ha chiesto la parola il Consigliere Linty.
Linty (LN) Premettendo che voteremo a favore ugualmente, volevo
chiedere all'Assessore competente, siccome nell'ultimo periodo
c'era stato qualche problema che aveva interessato alcuni sindaci
della nostra regione, poiché non erano state predisposte queste
discariche, se c'è stato un piano o una programmazione per ovviare
a questi problemi.
Presidente Ha chiesto la parola l'Assessore alla sanità e
assistenza sociale, Vicquéry.
Vicquéry (UV) Simplement pour répondre qu'il existe un plan pour
les carrières en Vallée d'Aoste, dont la compétence est à moitié à
l'Assessorat à la santé et à l'Assessorat à l'environnement. Les
communes ont présenté presque toutes des projets et sont en train
de les compléter.
Presidente Pongo in votazione la delibera in oggetto.
Presenti, votanti e favorevoli: 26
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK