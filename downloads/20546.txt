Consiglio Regionale della Valle d'Aosta - Oggetto del Consiglio n. 556 del 22 aprile 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 556 del 22 aprile 2004 - Resoconto
OGGETTO N. 556/XII - Intendimenti circa il ruolo, le dimensioni
e la natura giuridico-gestionale della Casa da gioco di
Saint-Vincent. (Interpellanza)
Interpellanza
Tenuto conto del dibattito intervenuto a seguito della
proposizione dell'interpellanza prot. n. 101/04 (titolata:
"Iniziative per il superamento delle criticità emerse nella
gestione della Casa da Gioco di Saint Vincent"), discussa al punto
24 dell'ordine del giorno del Consiglio regionale del
7.4.2004;
Rilevato che in tale occasione, nonostante il semplice tenore
dell'unica domanda posta, la Giunta non ha affatto chiarito quali
sono i suoi intendimenti circa il ruolo, le dimensioni e la natura
giuridico-gestionale della Casa da gioco valdostana;
Ritenuto che sia dovere politico della Giunta regionale e
della maggioranza che la sostiene rappresentare pubblicamente gli
indirizzi di politica generale che sottendono alle proprie
decisioni in tale settore;
il sottoscritto Consigliere regionale
Interpella
il Presidente della Regione per sapere:
1) se la Giunta regionale e la maggioranza che la sostiene
hanno individuato gli obbiettivi e gli indirizzi politici di fondo
relativamente al ruolo, al dimensionamento e alla natura
giuridico-gestionale del Casinò de la Vallée;
2) in caso affermativo, se intende o meno rappresentarli al
Consiglio della Valle e all'opinione pubblica.
F.to: Curtaz
Président - Nous reprenons nos travaux. Je m'excuse pour le
petit retard avec lequel nous reprenons nos travaux; la rencontre
avec la délégation du Grand Conseil du Valais a durée quelques
instants en plus.
La parole au Conseiller Curtaz.
Curtaz (Arc-VA) - Risponderà alla mia interpellanza l'Assessore
competente o il Presidente della Giunta? Entrambi? Questa è una
novità!
Con una serie di iniziative abbiamo tentato di capire, finora
inutilmente, cosa pensa di fare il Governo regionale in riferimento
al casinò. Lo scorso Consiglio ne avevamo fatta una molto
particolare: era stata presentata un'interpellanza con una domanda
di 4 o 5 parole, per chiarire quali fossero gli intendimenti;
neppure con un tenore così semplice della nostra interpellanza
siamo riusciti a capire quello che vorremmo sapere e che, finora,
dai vari banchi dell'opposizione molti Consiglieri hanno cercato di
conoscere.
Rispetto a questa vicenda, riteniamo si debba intanto capire
qual è l'indirizzo politico di fondo. Siamo a disagio quando, in
questa sede, sentiamo parlare di "proprietà", di "azionista", di
"organi sociali", perché riteniamo che questa sia la sede
innanzitutto dell'indirizzo politico; la vicenda del casinò merita
una riflessione politica e impone che la nostra Assemblea - e
l'opinione pubblica - sappia quali sono gli intendimenti del
Governo regionale. In parole povere, l'interpellanza chiede al
Governo regionale quale casinò vuole. Non è una domanda che si può
demandare a un consiglio di amministrazione o un amministratore
delegato o a un direttore, ma è il Consiglio regionale, nella sua
massima espressione politica, è il Governo regionale, con la sua
responsabilità di amministrazione di questa Regione, che deve dire
quale casinò vuole! Vuole un casinò che sia il più grande d'Europa?
Vuole un casinò che abbia una dimensione più "regionale", che possa
avere un bacino di utenza più limitato? Vuole un casinò che sia in
sinergia con le altre iniziative di carattere turistico? Vuole un
casinò che coinvolga le comunità locali? Vuole un casinò a gestione
pubblica o a gestione privata e, in caso di gestione pubblica, di
che tipo?
A me sembra che a queste domande non abbiate mai risposto, forse
perché le avete date per scontate; tuttavia, riteniamo che sia
inutile parlare di cambi di consigli di amministrazione, di piani
strategici, di gestioni orizzontali, verticali della casa da gioco,
quando non conosciamo quali sono le idee del Governo regionale
circa la stessa casa da gioco! Anche perché il confronto politico,
in questa sede, deve avvenire sugli indirizzi politici di
fondo!
Condividerei poi, se fosse vero - perché non è vero! - che
spetta al consiglio di amministrazione mettere in atto le scelte
gestionali, che spetta al consiglio di amministrazione scegliere la
dirigenza; tutto questo in linea teorica lo condividiamo, ma poi
sappiamo che non succede affatto così, perché finora questo
consiglio di amministrazione è stato un consiglio di
amministrazione "a sovranità limitata" - per mutuare un'espressione
della politica internazionale -, perché lo stesso deve rispondere,
qui sì, all'azionista, ma l'azionista non è un azionista privato o
un azionista qualsiasi! È una Regione la quale, esprimendosi
attraverso un Governo e un Consiglio, ha il diritto-dovere di
manifestare gli indirizzi politici di fondo: è questo che chiediamo
e non sappiamo più come chiederlo!
Questo è un ennesimo tentativo; mi auguro che, dal fatto che
all'interpellanza risponderà anche il Presidente della Regione, ci
sia una risposta a tali questioni, anche perché non è una vicenda
che investe soltanto il rapporto opposizione e assessore alle
partecipazioni regionale, ma diventa una questione che riguarda un
gruppo o i gruppi consiliari di opposizione e il Governo regionale!
È una questione che riguarda la correttezza di rapporti fra
l'opposizione in Consiglio e la maggioranza in Consiglio.
Credo che su tale tema tutto il Governo regionale e la
maggioranza di questa Assemblea abbiano il diritto-dovere di dire
quali sono gli orientamenti politici di fondo; poi avremo anche
noi, come opposizioni, il diritto ed eventualmente il dovere di
dire cosa pensiamo dei vostri intendimenti e quali sono i nostri
intendimenti!
Tutte le altre questioni di cui si discute per ore in questo
Consiglio in risposta alle nostre interpellanze sono tutte
"successive"; prima bisogna capire che cosa il Governo regionale
intende fare circa il casinò, come se lo immagina, come lo
vede.
Président - La parole au Président de la Région, Perrin.
Perrin (UV) - Je n'entrerai pas dans les détails, mais je
voudrais donner quelques indications et faire quelques
considérations d'ordre général.
Le Gouvernement régional et la majorité qui l'a exprimé, ont
éclairci les lignes politiques et les objectifs généraux concernant
la Maison de jeu de Saint-Vincent déjà dans le programme de
législature. La nature juridique et la forme de gestion sont
définies. Le Conseiller s'interroge sur la nature; nous avons une
loi, la loi n° 36/2001, qui a institué la société à capital public,
société "Casinò de la Vallée", société par actions, et le cahier
des charges approuvé par le Conseil le 14 avril 2003 a défini les
rapports entre la Région et la société elle-même. La Région a donc
fourni les ressources nécessaires pour l'essor de la maison de jeu
et a défini aussi le modèle d'organisation que nous avons voulu
donner à la maison de jeu. On n'a pas changé jusqu'à ce moment ces
règles.
L'autre objectif est également affirmé: c'est l'achèvement des
opérations d'achat et de location des biens de l'ensemble
immobilier, revêtant un intérêt pour la maison de jeu - le "Grand
Hôtel Billia", le Centre des congrès, le parking, autres immeubles
source de revenu - dans le but de parvenir le plus tôt possible à
la rupture de l'encerclement. Je crois que là les nouvelles de
cette situation ont été données à ce Conseil et vous savez
pertinemment quelles ont été les décisions que le Gouvernement a
prises jusqu'à ce moment. Aussi la société a aujourd'hui un nouveau
conseil d'administration, qui est chargé de définir les options les
meilleures pour garantir le développement de la maison de jeu et de
les mettre en œuvre. Le conseil d'administration
jouit d'autonomie dans son activité, cela je peux l'affirmer, bien
sûr dans le cadre des lignes de base qui ont été établies; d'une
part, par l'organisation que nous nous sommes donnée et, d'autre
part, aussi par les lignes indiquées par le Gouvernement
régional.
Dans toutes les décisions concernant la maison de jeu la volonté
de l'Exécutif est celle d'assurer le développement de l'entreprise
"Casinò de la Vallée" ainsi qu'elle a été conçue. Volonté que le
Gouvernement, dans son ensemble, exprime et réalise en fonction de
la répartition des compétences qui a été opérée par le biais de
l'Assesseur Marguerettaz et donc pour le respect des rôles et des
compétences je cède la parole à l'Assesseur, pour qu'il donne les
explications voulues.
Président - La parole à l'Assesseur au budget, aux finances, à
la programmation et aux participations régionales,
Marguerettaz.
Marguerettaz (UV) - Credo che il Presidente abbia già introdotto
tutti gli elementi che governeranno questo mio intervento, perché
anche stamani nella precedente interpellanza relativamente al
casinò ho sentito delle cose un po' singolari; ad esempio, ho
sentito parlare di "cessione a privati", cosa che non abbiamo mai
detto, mai scritto, mai pensato...
(interruzione del Consigliere Tibaldi, fuori
microfono)
... che questo sia grave o meno, ognuno ha un proprio metro di
giudizio, ma credo che qualcuno stia andando molto avanti!
Quando noi ragioniamo di "casinò", ragioniamo di un'azienda che
è nata ormai parecchi decenni fa, azienda sulla quale il Consiglio
regionale si è espresso ed ha già detto tutto quello che doveva
dire; ha deliberato una legge regionale che istituiva una società
per azioni della quale ha approvato poi lo statuto e
conseguentemente un disciplinare dove è stato indicato tutto.
Ora mi si chiede qual è la dimensione che il Governo immagina di
avere per il casinò; ma se voi cercate la parte che riguarda il
personale, là si dice che la "Casinò S.p.a." si impegna a mantenere
tutto il personale che era in servizio al 31 dicembre 2002. Da lì
discende che l'obiettivo non è quello di comprimere l'attività, ma,
se possibile, di mantenerla ed espanderla. Da questo punto di vista
non abbiamo dubbi, non abbiamo come obiettivo quello di metterci le
medaglie per un casinò più grande d'Europa o più grande del mondo,
ma abbiamo un obiettivo che è quello di mantenere l'occupazione, di
avere un'occupazione sempre più qualificata e di mantenere dei
flussi di lavoro che siano adeguati con questo tipo di
occupazione.
Quando mi si chiede che tipo di casinò immaginiamo, quindi più
"slot machines", meno giochi lavorati... ma, anche qui, se leggete
il disciplinare, c'è già scritto tutto! Pur modificando le
percentuali di riparto dei proventi, è stato introdotto un
meccanismo dove il casinò viene premiato se i giochi lavorati
superano percentualmente le "slot machines"; quindi, da quel punto
di vista, l'indirizzo è già stato dato privilegiando i giochi
lavorati, ma per un semplice motivo: l'attività deve produrre
occupazione.
Che tipo di attività volete che il casinò svolga? Anche lì,
andate a leggere nel disciplinare come è stata normata l'attività
che ha un collegamento con tutta l'attività promozionale della
Valle d'Aosta, distinguerete una tipologia: manifestazione di
produzione diretta, indiretta, prestigio, dove emergono indicazioni
molto chiare. Questo tipo di attività non può limitarsi ad
un'attività di promozione del gioco, non può limitarsi ad
un'attività che sia esclusivamente quella di promuovere l'attività
tipica, tant'è che sono state introdotte quelle manifestazioni di
tipo indiretto e di prestigio che hanno una ricaduta
turistico-culturale, per cui ci sono tutta una serie di avvenimenti
che vengono organizzati all'interno della casa da gioco, che devono
permettere al "sistema Valle d'Aosta" di avere delle positività.
Anche lì, se guardate bene, queste manifestazioni sono organizzate
da un comitato di promozione, dove i componenti sono
l'Amministrazione regionale, i Comuni di Saint-Vincent e Châtillon
e l'azienda; l'azienda affronta una serie di iniziative che -
ricordo - per il 2004 sono di circa 40 miliardi, che è una cifra
considerevole, con l'intervento delle comunità locali.
Se voi mettete in sequenza cose che sono già state indicate con
chiarezza e approvate dal Consiglio regionale, capite che da questo
punto di vista la linea è tracciata; dopodiché questo disciplinare
potrà essere migliorato su tecnicismi. Non escludo che ci possano
essere dei miglioramenti da apportare, perché abbiamo dei
procedimenti, ad esempio sull'assunzione del personale c'è un
regolamento che è stato approvato in Consiglio regionale, bisogna
vedere oggi se quel tipo di regolamento è attuale, in quanto
dobbiamo fare un'attività sempre più atta a professionalizzare
certe mansioni. Ripeto, il disciplinare è un documento dal quale
difficilmente dobbiamo scostarci. Sul fatto che si possa
intervenire per migliorarlo, questa credo che, con il contributo di
tutti, sia una cosa che è possibile fare.
Dal punto di vista della legge, che tipo di struttura politica,
la S.p.a. pubblica... io non ho visto nel programma di maggioranza,
non ho visto in atti amministrativi, non ho visto in espressioni da
parte del Governo che si voglia modificare! I timori del
Consigliere Lattanzi possono essere dei timori, ma credo che
sarebbe poco nobile. Ho detto prima, nell'altra interpellanza, che
ormai le cose da dire sono state dette, adesso bisogna metterle in
pratica; oggi come oggi, tutto quello che si doveva dire sul casinò
è stato detto, scritto e approvato dal Consiglio regionale!
Ci sono ovviamente dei passaggi - il piano di sviluppo - che
sono in itinere, perché se c'è un certo tipo di risultato nelle
trattative faremo certe considerazioni, se ce ne sono altre dovremo
farne altre, ma quando mi si chiede se sono stati individuati gli
obbiettivi e gli indirizzi politici di fondo, se non ci sono
modifiche, sono gli stessi che sono stati dati prima! Quando
abbiamo parlato del rinnovo del consiglio di amministrazione,
nessuno ha parlato di uno stravolgimento degli indirizzi; abbiamo
parlato di una maggiore incisività delle cose da fare, abbiamo
parlato di un presidio e di una regolarizzazione del personale, non
abbiamo detto che volevamo andare da una parte diversa rispetto a
prima, io questo discorso non l'ho mai sentito! Ma se questo è il
convincimento che venga espresso!
Oggi come oggi, tutti gli obiettivi politici ed aziendali sono
fissati; se qualcuno ritiene che il contenuto del disciplinare non
è più attuale e deve essere modificato, che lo dica! In caso
contrario, si attenga agli atti approvati, perché l'Amministrazione
parla per atti e per deliberazioni; tutto il resto rischia di fare
solo confusione!
Président - La parole au Conseiller Curtaz.
Curtaz (Arc-VA) - Sicuramente rispetto a precedenti iniziative
qualche elemento in questa occasione è emerso, ma non da farci
ritenere soddisfatti delle risposte avute.
Voglio fare alcune osservazioni di carattere politico generale
in ordine a questo tema, che è sicuramente di grande importanza, ma
viene affrontato con una certa superficialità, forse da parte di
tutti, forse da parte di tutto il Consiglio, sicuramente da parte
del Governo regionale.
In sostanza, con la nostra iniziativa chiedevamo di conoscere
l'orientamento del Governo regionale su 3 punti: sul ruolo che può
avere il casinò sulla nostra regione, sulle dimensioni, sulla
natura giuridico-gestionale. Dalle vostre risposte direi che solo
in riferimento a questo ultimo tema è stata fatta chiarezza, perché
vede, Assessore, in politica non vale il discorso che "chi tace
acconsente"! In realtà, erano mesi - per non dire anni! - che non
si sentiva dire da un Governo regionale che la natura pubblica con
lo strumento privatistico veniva confermata; oggi lo abbiamo
sentito, ne prendiamo atto! Non ha senso dire: "non lo abbiamo più
detto, non lo abbiamo più scritto, quindi doveva essere quello il
modello"! Lo abbiamo chiesto tante volte di confermarlo e di
ripeterlo e noi non avevamo ancora sentito; questo è grave.
Perché la cosa era ed è particolarmente delicata? Perché lei,
Assessore, non ha mancato in questa legislatura - ed è un suo
diritto, di cui si assume la responsabilità politica, ovviamente -
di prendere le distanze da quella che è stata la gestione passata
del casinò e questo è avvenuto con una serie di iniziative, a
proposito della "vicenda bilanci", e di dichiarazioni in Consiglio.
Non era per nulla scontato, mi consenta, che questa indicazione
sulla natura giuridico-gestionale pubblica, fatta attraverso un
meccanismo di carattere privatistico che è la S.p.a., fosse
riconfermata da questo Governo, perché in più occasioni lei ha
tenuto, dal punto di vista politico, a rimarcare le differenze fra
la sua gestione della "vicenda del casinò" e la gestione del
Governo precedente! Questa è una valutazione politica e potrei
chiarirla con decine di esempi! Si potrà poi discutere se è giusto
che un ente pubblico faccia da biscazziere o che la Regione
gestisca direttamente o meno il casinò...
Oggi apprendiamo, per la prima volta da quando si è costituito
il nuovo Governo, che la natura pubblica non è messa in discussione
e, rispetto alla risposta alla nostra domanda, ci accontentiamo.
Ciò di cui invece non ci accontentiamo, perché non è stata data una
risposta convincente, è sugli intendimenti che ha il Governo
regionale circa il ruolo e le dimensioni del casinò. Cosa intendo
dire? A mio giudizio non c'è una riflessione, in senso autocritico;
può darsi che nessuno di noi sia riuscito a fare una riflessione
compiuta sul ruolo sociale, sul ruolo economico, sul ruolo
finanziario che ha la casa da gioco nella nostra regione, diamo
tutti per scontato un certo tipo di casa da gioco. È mancata una
qualche riflessione!
Un'osservazione, rispetto al discorso delle dimensioni - che poi
è legato al ruolo - una volta che si sia inquadrato il ruolo, si
sceglie una dimensione. Voi indirettamente la scegliete quando
dite: "faremo di tutto per rompere l'accerchiamento, acquisire i
beni che stanno intorno e quindi potenziare il casinò". Spero che
voi abbiate dei dati, degli elementi, degli studi, per dire che
questa è la scelta giusta, perché con i dati che abbiamo oggi in
nostro possesso non sappiamo se ci sono - come è di moda dire oggi
- "le condizioni di mercato", se ci sono le condizioni economiche,
se ci sono le condizioni sociali e finanziarie per un ulteriore
sviluppo, che significa poi un ingrandimento della casa da gioco e
di quello che sta intorno, o non è piuttosto il caso - visto il
proliferarsi dei casinò, visto che c'è la concorrenza delle "slot
machines" dappertutto, visto che la gente va a giocare al lotto,
eccetera - di immaginare un tipo di casinò dal punto di vista
dimensionale più contenuto, ma che garantisca gli effetti positivi
occupazionali sulla base di una maggiore attenzione verso i giochi
lavorati, verso l'indotto, verso le sinergie che si devono creare
con le comunità locali e con gli altri tipi di offerte turistiche.
In questa regione il casinò può essere solo inserito in un ampio
ventaglio di offerte turistiche; non vedo un altro ruolo a sé
stante, non regge, ma proprio per i motivi che ci vengono indicati
da chi nel casinò ci vive!
Credo che su questi temi, cioè sul ruolo e sul dimensionamento
che ne discende, sia mancata un'analisi e un approfondimento: è
questo che vi contestiamo, perché voi vi state dilungando ad
occuparvi di cose tutte importanti, che sono state il rinnovo del
consiglio di amministrazione, la scelta dei dirigenti, il discorso
dell'accerchiamento... tutte questioni importanti, che però
andrebbero affrontate nell'ambito di un ragionamento più generale
sul ruolo che vogliamo dare alla casa da gioco.
Per questo dico che dalla vostra risposta abbiamo avuto un po'
più di elementi, ma in termini percentuali minimi, perché non c'è
chiarezza generale su dove si vuole andare ed io temo - e questa è
forse la cosa che mi preoccupa di più - che non sia tanto perché
non lo si voglia dire, ma perché non si hanno le idee chiare o,
peggio, forse perché non si hanno idee! Se non si hanno idee,
bisognerebbe forse fare una riflessione più ampia che concerna
tutte le persone interessate al lavoro del casinò e tutte le
persone che hanno qualcosa da dire circa il futuro delle case da
gioco in generale e della nostra casa da gioco, in particolare.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK