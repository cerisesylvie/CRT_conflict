Consiglio Regionale della Valle d'Aosta - Oggetto del Consiglio n. 3214 del 6 febbraio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENERGIA
Energia idroelettrica
FINANZA REGIONALE E LOCALE
Partecipazioni azionarie regionali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3214 del 6 febbraio 2018 - Resoconto
OGGETTO N. 3214/XIV - Interpellanza: "Intendimenti in merito
alla proposta di quotazione in Borsa della società Compagnia
Valdostana delle Acque e ad un eventuale pronunciamento della
popolazione".
Farcoz (
Président) -
Point n° 29 de l'ordre du
jour. La parole au collègue Bertin pour l'illustration.
Bertin (CC-MOUV) -
Sarò piuttosto breve nell'illustrare
questa interpellanza. L'obiettivo principale è fare il punto
riguardo a queste procedure relative alla quotazione di CVA in
Borsa, quotazione che avviene in base ad una legge: la legge di
stabilità del 2016. Ricordiamo che all'epoca vi era un obbligo di
legge nel senso che o la società veniva ceduta, oppure doveva
essere quotata, non c'erano alternative, mentre successivamente in
questo particolare settore della produzione idroelettrica è stata
ricavata un'eccezione rispetto alla "legge Madia", pertanto
quest'obbligo non esiste più e la quotazione può essere fatta o non
fatta a seconda della volontà della proprietà. Volevo fare il punto
della situazione successivamente all'approvazione nel giugno
scorso... di una mozione... riguardo alle attività che andavano
svolte dalla CVA, nel senso di fermare alcune attività che si era
evidenziato suscitare perplessità e soprattutto dare un'indicazione
rispetto all'informazione alla cittadinanza, eccetera. Teniamo
anche presente che, proprio in relazione all'iter particolare di
questa quotazione, che prima era "obbligatoria", e successivamente
non lo è stata più, anche la possibilità di un eventuale referendum
consultivo richiesto da parte dei cittadini al Consiglio regionale
pare non abbia potuto attivarsi proprio in ragione di questo
meccanismo che accennavo in precedenza. Bisogna però ricordare che
è in corso una raccolta firme per richiedere un pronunciamento
della popolazione valdostana sulla quotazione CVA. Non sto qui a
ripetere la mia posizione rispetto a questa quotazione, piuttosto
nota rispetto sia alla quotazione che al pronunciamento dei
valdostani. Volevo però da una parte sapere qual era il punto della
situazione rispetto alla quotazione in generale delle procedure e
gli intendimenti in merito alla quotazione e a un eventuale
pronunciamento della popolazione valdostana relativo appunto alla
quotazione della CVA in Borsa.
Président -
La parole au Président de la Région pour la
réponse.
Viérin (UVP) -
Ringrazio il collega Bertin perché
possiamo tornare sull'argomento, lo dico anche per i colleghi
Gerandin e Padovani principalmente, perché era stato oggetto
durante il bilancio. A seguito dell'impegno richiesto sulla
questione referendaria, avevamo assunto un impegno in quest'aula,
cioè di non fare niente per questa legislatura e soprattutto di
sottoporre all'attenzione del Consiglio regionale e della comunità
una decisione così importante. Oggi quindi ribadiamo, rispondendo
puntualmente alle domande del collega Bertin, in modo molto chiaro
che cos'è stato fatto. A seguito della risoluzione citata, che è
una risoluzione del 21 giugno 2017, che cos'è stato fatto? In
ottemperanza a quella risoluzione, l'unica cosa che è stata fatta è
che CVA ha proceduto, di concerto con Finaosta, secondo la
procedura del cosiddetto "prospetto tripartito". Che cos'è il
prospetto tripartito? È quello in cui la prima fase non prevede
nessun obbligo alla prosecuzione dell'iter di quotazione, che
quindi oggi è fermo, è quella dell'ammissibilità... ne abbiamo
parlato durante il bilancio, c'è una richiesta di ammissibilità,
nel momento in cui dovesse arrivare il giudizio di ammissibilità,
ci sono 12 mesi per decidere qui in Consiglio. Credo sia arrivato
da diverse istanze che la politica in generale, l'Amministrazione
dovrà confrontarsi con la comunità. Dovremo in qualche sorta
trovare il modo per aprire un dibattito affinché una decisione così
importante sia assunta in condivisione. Ad oggi quindi - lo
ripetiamo - nessuna decisione è stata assunta, se non quella
relativa all'ammissibilità, che non preclude il fatto che si dica
un domani: "non si fa nessuna quotazione", o che si possa decidere
di fare in un altro modo. Ripetiamo questo affinché non vi siano
strumentalizzazioni perché in questo periodo soprattutto...
l'abbiamo vissuto anche sulla questione della raccolta firme,
l'abbiamo ribadito al bilancio, nel momento in cui la discussione
di pianificazione si sviluppa... non abbiamo nessuna intenzione
oggi - e lo diciamo chiaramente - di assumere delle decisioni così
importanti. Al di là della legislatura in scadenza, crediamo che
potrà essere un tema di campagna elettorale, le forze politiche
potranno inserirlo all'interno dei loro programmi e, sulla base del
consenso degli elettori, ritrovarsi e dire: "noi abbiamo messo
chiaramente nel nostro programma che siamo contrari", "noi abbiamo
messo chiaramente nel nostro programma che siamo favorevoli", o
magari tutti hanno la stessa opinione, questo si vedrà. Sulla base
di questa "cosa", l'impegno è di non procedere. È chiaro che la
questione del giudizio di ammissibilità è una questione che ci dà,
quando e se arriverà, 12 mesi, quindi c'è tutta la possibilità sia
per la politica, sia per il dibattito nella nostra comunità per
assumere le decisioni del caso. In questo senso credo e spero che
sia ciò che fa parte della volontà di tutti di portare avanti.
Président -
La parole au collègue Gerandin pour la
réplique.
Gerandin (CC-MOUV) -
Penso che oggi ci si sia espressi in
maniera molto chiara, per cui io personalmente la ringrazio, penso
di parlare anche a nome dei miei colleghi, nel senso che mai era
stata fatta chiarezza che questo iter, almeno per quello che
riguarda questa legislatura, non andrà avanti, anche perché eravamo
rimasti a quella risoluzione in cui, se ricordo bene, il tutto era
subordinato a una sorta di informazione laica, come l'abbiamo
chiamata sul territorio. Quello che lei ha detto è un qualcosa di
più: ci ha detto che le bocce rimarranno ferme fino a dopo l'esito
delle prossime elezioni e penso che questo, dal punto di vista
anche di chi ha delle perplessità in merito, oppure di chi ha a
cuore che ci sia una consultazione referendaria, sia soprattutto un
passo avanti molto chiaro. Lei si è preso l'impegno, come
Presidente di questo Governo, di tenere le bocce ferme in attesa di
questo giudizio di ammissibilità, che lei ha chiamato "prospetto
tripartito". Penso pertanto che, per quello che riguarda questa
legislatura, ci sia un punto fermo di cui non possiamo che essere
contenti dal punto di vista della chiarezza che si è resa in questo
contesto che per noi è un passaggio fondamentale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK