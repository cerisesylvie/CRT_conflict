Consiglio Regionale della Valle d'Aosta - Oggetto del Consiglio n. 716 del 13 giugno 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
AMBIENTE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 716 del 13 giugno 2019 - Resoconto
OGGETTO N. 716/XV - Approvazione di mozione: "Impegno del
Governo regionale a concordare con i Comuni azioni per vietare
l'utilizzo del diserbante contenente glifosato".
Rini (Presidente) -
Punto 4 all'ordine del giorno. Per
l'illustrazione, la parola alla collega Pulz.
Pulz (ADU VDA)
- Il glifosato è l'erbicida più utilizzato
al mondo. Il suo principio attivo è usato nella preparazione di
almeno 750 diversi tipi di erbicidi ed è totale, non selettivo, nel
senso che si tratta di una sostanza che uccide in maniera
indiscriminata qualunque pianta. Come penso sappiate, è stato
prodotto negli anni Settanta, messo in commercio dalla Monsanto e
dal giugno scorso è di proprietà della Bayer. Il glifosato
attualmente è il prodotto più venduto in Italia per le colture
intensive, gli orti, i giardini, con l'utilizzo di circa 6.000
tonnellate annue. Già il 20 marzo del 2015 lo IARC, cioè l'Agenzia
internazionale che conduce la ricerca sulle cause del cancro, che è
parte dell'Organizzazione mondiale della sanità, ha definito
l'erbicida glifosato come probabile cancerogeno per l'uomo e anche
per la donna, dichiarandone la pericolosità per la salute umana e
affermando la forte correlazione tra l'esposizione al glifosato e
alcuni tipi di linfomi, leucemie infantili e malattie
neurodegenerative come, per esempio, il morbo di Parkinson. Il
glifosato è stato classificato anche come interferente endocrino ed
è emersa un'ulteriore correlazione con l'insorgenza della
celiachia. È stata rilevata la presenza di glifosato nel latte
materno durante una ricerca sia in Germania che in Italia, tra
l'altro, presso neomamme di cui nessuna professionalmente esposta
agli erbicidi, ai pesticidi. Ricorderete forse anche dai giornali
la scoperta del laboratorio di Lipsia al quale nel 2016 era stata
affidata l'analisi delle urine di 48 Parlamentari europei di 13
Stati membri, tutti i partecipanti al test avevano fatto rilevare
il glifosato nelle urine, sarebbe interessante sottoporci a questo
esame. Questi fenomeni non sono difficili da spiegare, perché,
quando un agricoltore irrora le coltivazioni con il glifosato,
questa sostanza chimica viene assorbita dal terreno, percorre
nell'acqua... e i suoi residui rimangono chiaramente nelle colture.
Vi sono anche cittadini che irrorano le fasce erbose vicino alle
abitazioni con erbicidi per evitare lo sviluppo delle erbe
infestanti. Bisognerebbe chiaramente riflettere sul fatto che tutto
questo resta nel cibo che mangiamo, nell'acqua che beviamo e in
definitiva nei nostri corpi. Se poi pensiamo che oltre l'85% dei
mangimi utilizzati negli allevamenti sono costituiti da mais, soia,
colza OGM il cui DNA è stato alterato al fine di renderli
resistenti al glifosato, che quindi può essere usato in dosi sempre
più massicce accumulandosi così nei prodotti finali che entrano
nella nostra catena alimentare...
Alcune Regioni italiane hanno emanato già dal 2015 disposizioni
che vietano l'uso dei prodotti fitosanitari che contengano,
appunto, questo principio attivo del glifosato, in particolare sono
avanti la Toscana e la Calabria che hanno bandito il pesticida
della Monsanto escludendo - sentita che bella idea che potremmo
anche riprendere -le aziende agricole che usano questa sostanza
tossica dai finanziamenti del piano di sviluppo rurale,
interessante, è un'idea intelligente da copiare. Nel 2016 il
Ministero italiano della salute ha finalmente stabilito la revoca
delle autorizzazioni all'emissione in commercio di alcune sostanze
che contengono glifosato e il 16 gennaio 2019, quindi tutto sommato
di recente, il Parlamento europeo ha approvato una risoluzione che
punta alla revisione della procedura di autorizzazione dei
fitosanitari nell'Unione europea, cito testualmente:
"
individuando le priorità del principio di trasparenza, di
tutela dell'ambiente e della salute
", priorità rese necessarie
dal fatto che le decisioni di autorizzazione sulle sostanze attive
e sui prodotti fitosanitari sono invariabilmente adottate in un
contesto di incertezza per quanto riguarda l'impatto reale, perché
manca un monitoraggio
post
autorizzazione, dati sui
quantitativi esatti di ciascun prodotto fitosanitario applicato,
sull'attuazione e sull'efficacia delle misure di mitigazione e sui
potenziali effetti nocivi per la salute umana, ma anche animale,
ambientale. Effetti che, fra l'altro, avrete letto, sono stati
confermati nel mese di febbraio da un
team
di ricercatori
statunitensi che si sono concentrati sul rapporto tra glifosato e
una specifica tipologia di linfoma, rapporto che ha già determinato
due recenti condanne dal Tribunale di San Francisco.
Tornando all'Italia, perché forse San Francisco ci sembra
lontano, sempre a febbraio, a fine febbraio 2019, la Camera dei
deputati ha approvato all'unanimità una mozione per limitare sul
territorio nazionale l'uso dei pesticidi. Questo recente atto
parlamentare unitario approvato a sostegno chiaramente di
un'agricoltura biologica "pesticidi
free
" per la prima volta
in Italia pone il problema del multiresiduo e degli effetti che
esso può comportare su ambiente e salute. Da tempo inoltre è
partita la mobilitazione internazionale per dire
stop
al
glifosato con l'obiettivo di raccogliere 1 milione di firme - si
può ancora firmare - per chiedere alla Commissione europea il
divieto dell'uso dell'erbicida. Sono coinvolte più di 45
associazioni italiane fra cui l'Associazione dei Comuni
virtuosi.
Come sappiamo bene, sul territorio valdostano sono presenti
numerose colture di pregio: la viticoltura, la frutticoltura,
l'orticoltura di montagna, campi coltivati a foraggio che ci
permettono di ottenere prodotti di elevata qualità di cui io sono
ghiotta come la fontina, altri prodotti lattiero-caseari, senza
dimenticare la produzione dell'ottimo miele, non c'è il collega
Bianchi... perché abbiamo già parlato dell'ottimo miele di
Ollomont. Tali produzioni stanno contribuendo in modo determinante
a rilanciare il turismo sostenibile. La vocazione turistica della
Valle d'Aosta attira un consistente numero di persone, persone
sempre più preparate ed esigenti che giustamente vengono qui perché
amano prodotti di alta qualità in un ambiente sano e naturale.
Forse è il caso in questo contesto di ricordare che la Valle
d'Aosta è la prima Regione italiana a essere diventata
completamente "OGM free" con la legge approvata dal Consiglio
regionale all'unanimità nel 2015. Ora perché facciamo questo
intervento? Perché si pone la necessità di rinforzare questo bel
primato con un'azione che vada verso un'agricoltura sempre più
rispettosa della salute umana, della salute animale, anche
vegetale, e dell'ambiente in generale a completamento - questo è
importante dirlo - del notevole lavoro che la Regione Valle d'Aosta
ha già fatto in questa direzione, per esempio, con la diffusione...
il 29 gennaio del 2019, quindi quest'anno, dell'avviso
fitosanitario con tutte le indicazioni per gli agricoltori e non
solo e stabilendo precise distanze dai trattamenti fitosanitari
rispetto alle zone frequentate dalla popolazione con una specifica
cartellonistica, l'ho vista ancora l'altro giorno in un Comune qui
vicino, che segnala l'uso appunto del glifosato. Che cosa dobbiamo
fare adesso, secondo noi? Si tratta solo di fare un passo in più
insieme con coraggio, ricordando anche i precisi impegni che sono
stati presi con gli studenti, che già due volte questa primavera
sono venuti sotto il Palazzo per chiedere ai politici interventi
precisi e urgenti a favore dell'ambiente, ricordandoci - loro che
sono giovani e un po' meno smemorati di noi - che non abbiamo un
pianeta e neppure una salute B.
Detto tutto questo, noi avevamo immaginato come impegnativa che
il Consiglio regionale impegnasse il Governo a concertare
innanzitutto con gli Ato la richiesta di non utilizzare più su
tutto il territorio regionale diserbanti contenenti glifosato.
Pensavamo di concordare con i Comuni valdostani, avevamo detto
entro il 2019, attraverso il CPEL, azioni comuni per vietare
l'utilizzo del glifosato e di valutare successivamente la necessità
di emanare un'ordinanza che ne vietasse l'utilizzo sull'intero
territorio sia per l'uso pubblico che per l'uso privato, sia per
scopi agricoli che non, in modo da rendere noto il divieto alla
cittadinanza con ogni mezzo a disposizione dell'Amministrazione. In
ultimo poi avevamo detto che sarebbe stato interessante riferire in
commissione e al Consiglio le azioni congiunte concordate con i
Comuni e poi sollecitare anche l'Arpa e l'ASL affinché sia
garantito un monitoraggio costante e approfondito in particolare
dell'acqua sul territorio regionale.
Questa mattina c'è stato un interessante confronto con tutti i
membri della minoranza, che ringrazio, sollecitati dagli Assessori
Chatrian e Viérin, che ringrazio, e abbiamo cercato una possibile
intesa. Devo dire che sono molto soddisfatta perché, se ho capito
bene che cos'è la politica, penso che sia questa, la capacità di
mediare per trovare insieme delle soluzioni laddove ci sono delle
tematiche trasversali come questa che non hanno un preciso colore
politico, come quando parliamo dell'ambiente, questo va a interesse
di tutti, al di là delle diverse ideologie e posizionamenti
partitici. Mi sembra che alla fine possa uscire un'impegnativa
interessante che vi vado a leggere: "
il Consiglio regionale
impegna il Governo regionale a costituire, nei prossimi 30 giorni,
un tavolo di lavoro interassessorile
- quindi tra i due
Assessorati -
che coinvolga una rappresentanza degli enti
strumentali dell'Amministrazione regionale
- quindi possiamo
immaginare i dirigenti e i funzionari regionali, l'Arpa, l'USL,
eccetera -
degli Enti locali
- attraverso il CPEL -
nonché
delle associazioni del territorio -
sono numerose quelle che si
sono occupate di questo grosso problema del glifosato -
al fine
di predisporre, entro tre mesi, una relazione che indichi le
alternative
- ho un po' corretto solo la forma, questa è
deformazione professionale, scusate -
da utilizzare rispetto
all'uso dei diserbanti contenenti il principio attivo del
glifosato"
. Abbiamo precisato poi qual è lo scopo: "
lo scopo
è quello di diffondere una nuova filosofia
- come diceva
l'Assessore Viérin -
di tutela dell'ambiente e della salute che
renda partecipe l'intera comunità valdostana, con le modalità che
il tavolo stesso indicherà, a partire dall'illustrazione nella
commissione competente del suddetto documento
- quello che sarà
prodotto -
al fine di evidenziare le precise azioni da mettere
in campo, concordandole con tutti gli attori interessati nel più
breve tempo possibile...
". Direi, Assessore, se lei è
d'accordo, che potrebbe essere il 2019, in modo che nel 2020 noi
non dobbiamo più ricorrere al glifosato, come sta già facendo
peraltro - penso che lo sappiate - il Comune in questo caso
virtuoso, e lo diciamo con un certo orgoglio, di Aosta, che già da
tre anni non usa più il glifosato. Noi pensiamo che sia il momento
di diffondere buone pratiche con coraggio, facendo un lavoro
condiviso in questo gruppo e poi in commissione, perché stiamo
parlando della salute di tutta la comunità oltre che
dell'ambiente.
Presidente -
Per la discussione generale, la parola al
collega Mossa.
Mossa (M5S)
- Io sono voluto intervenire per primo.
Intanto non solo concordiamo con la mozione presentata dalla
collega Pulz, che ringraziamo per questa iniziativa, ma ci
piacerebbe anche poterla emendare, se fosse possibile. Perché
questo? Purtroppo, a causa proprio di pareri contrastanti sulla
pericolosità di questa molecola, spesso se ne sottovalutano i danni
che potrebbe causare e spesso non si applica il principio di
cautela nelle dovute maniere. Sovente infatti questo prodotto viene
utilizzato senza l'uso di guanti e mascherine protettive, mettendo
così a rischio la salute dell'operatore, a prescindere dal fatto
che il principio di cautela andrebbe applicato con qualsiasi
molecola di un prodotto fitosanitario, ma ancor più rilevata la
pericolosità di tale molecola. Per questo, oltre a condividere il
testo della presente mozione, suggeriamo di aggiungere, sempre se
fosse possibile: "
di incentivare i controlli al fine di evitare
il contatto con la molecola di glifosato da parte degli operatori
nel settore agricolo
".
Presidente -
La parola al collega Restano.
Restano (GM)
- Sicuramente questa mozione è di notevole
importanza e non si può non votare. Direi, collega, che in questo
caso un compromesso politico è decisamente al ribasso, però va
bene, la si vota lo stesso. Perché faccio quest'affermazione?
Perché se la molecola, il principio attivo è dannoso per la salute
pubblica, lo riteniamo dannoso, lo vietiamo e basta, non abbiamo
bisogno di tanti tavoli per vietarlo.
Detto questo, ben vengano i tavoli. Vorrei però sottolineare che
la ricerca di questo principio attivo in Valle d'Aosta viene già
fatta sulle acque da parte dell'Arpa, non viene fatta sugli
alimenti perché non è un'analisi accreditata. Io quindi sì
emenderei e aggiungerei, oltre quanto detto dal collega Mossa - poi
vorrei fare una piccola precisazione anche su questo argomento -,
"
di fare accreditare quest'analisi all'Arpa sugli alimenti e di
eseguire i dovuti controlli
". È inutile che facciamo la norma e
poi che non si facciano i controlli. Lo ha accennato il collega
Mossa sulla parte che riguarda la salute dei lavoratori. Proprio la
salute dei lavoratori è regolamentata, lo sappiamo tutti,
dall'articolo 81, invece in questo campo vorrei ribadire che la
Regione organizza dei corsi per gli utilizzatori, che devono essere
dotati di patentino, credo che, vista la pericolosità del prodotto,
rientri fra questi. Chi vende questi prodotti deve venderli solo a
chi ha il patentino e quindi vi è già una sorta di controllo,
perché chi vende i prodotti ha un registro e viene controllato
dall'Azienda sanitaria locale. I controlli vanno fatti alla base,
così come ho accennato, vanno fatti sul campo. Vi è un piano di
controllo da parte dell'USL, non ci rimane che dare la possibilità
agli operatori che eseguono i controlli di espletare i dovuti
campionamenti e poterli portare al nostro laboratorio, che è un
laboratorio di eccellenza. Si tratta solo di investire
sull'accreditamento dell'analisi.
Vi ricordo però, cari colleghi, che alcuni dei prodotti che noi
quotidianamente consumiamo hanno magari dieci principi attivi
diversi, tutti nei limiti della norma. Ogni volta che consumiamo
questo prodotto abbiamo un effetto che si somma. A volte è molto
più pericoloso continuare a consumare questi prodotti che risultano
pienamente nella norma che utilizzare un prodotto
una tantum
quale diserbante. Convengo però con tutto quanto è stato detto. Mi
permetto di aggiungere, se lo ritenete opportuno, solo questo
piccolo emendamento.
Presidente -
La parola al collega Bertin.
Bertin (RC-AC)
- Questo del glifosato è un argomento
decisamente importante che non riguarda soltanto la nostra piccola
regione, ma che è uno di quegli argomenti all'ordine del giorno, in
particolare dell'Unione europea. Sappiamo ormai da tempo i danni
all'ambiente... che questo prodotto può determinare. Ci si scontra
però con abitudini consolidate e grandi interessi economici, come
veniva sottolineato in precedenza, da Monsanto e non solo, che
hanno in questo settore dei grandi interessi e che negli anni hanno
consolidato abitudini e facilitato anche il lavoro nel settore
dell'agricoltura. È evidente che da questa situazione bisogna
uscire al più presto possibile ma non è particolarmente semplice.
Ricordo, ad esempio, il Ministro dell'ambiente francese Nicolas
Hulot, che aveva fatto proprio su questo aspetto una delle sue
battaglie per vietare in Francia, e in Europa, l'utilizzo del
glifosato. È finita che il Ministro ha dato le dimissioni, non
soltanto per questo, ma anche perché ci troviamo di fronte a
interessi enormi.
Ognuno di noi però deve fare la propria parte e la Valle d'Aosta
al più presto deve farla e cogliere anche l'occasione per essere
tra i primi a puntare su un'agricoltura diversa che non comprometta
la salute e più rispettosa dell'ambiente. È importante iniziare al
più presto ad andare in questa direzione, consapevoli anche delle
difficoltà.
Presidente -
Qualcuno vuole rispondere alla proposta
avanzata dal collega Restano? La parola all'Assessore Chatrian.
Chatrian (AV)
- È un argomento sicuramente importante e
delicato. Abbiamo deciso, insieme al collega Viérin, di
confrontarci principalmente con la proponente e di creare le
condizioni per mettere insieme subito i principali attori non solo
regionali, quindi gli enti strumentali, in questo caso Arpa
principalmente, e USL probabilmente anche
Institut agricole
.
Oltre agli enti strumentali è fondamentale comunque coordinarsi con
gli Enti locali, quindi con un rappresentante dei Comuni e con le
associazioni, che comunque sollecitano, fanno da pungolo su un tema
così delicato. Parallelamente ci siamo dati anche dei tempi, quindi
quelli di far produrre a questo gruppo di lavoro una relazione
tecnica in modo da poter non solo confrontarci in commissione
consiliare, ma se è il caso di legiferare... dato che l'impegnativa
che la collega aveva proposto va oltre... occorre che, prima di
prendere qualsiasi decisione, ci sia modo comunque di fare una
fotografia attenta già di quello che si sta facendo. Oltretutto
all'interno della proposta che ci faceva, ormai vecchia, la
collega, metteva in evidenza eventualmente la questione legata alle
acque... sul territorio Arpa e USL già svolgono tutte le attività
di controllo delle acque a tutela della salute. Insisterei su
questo passaggio che lei inseriva nella sua proposta: nei
monitoraggi effettuati annualmente a partire dal 2016, l'Arpa ha
rilevato l'assenza - che sia chiaro, questo penso sia fondamentale
- di glifosati nelle acque superficiali e profonde della nostra
regione, e questo è un punto di partenza non banale.
Penso che un altro passaggio importante sia che gli Ato non
hanno nessuna attinenza sull'uso di prodotti fitosanitari, non
voglio fare il tecnico, perché non lo sono... quindi, insieme alla
collega e a Viérin, è stata redatta questa impegnativa che dovrebbe
essere utile per poi fare i passaggi successivi. Sull'impegno Valle
d'Aosta OGM
free
nel 2015 c'era stata l'unanimità di questo
Consiglio, oggi mi sembra di aver capito che ci sia la volontà di
tutti i colleghi di sostenere questa modifica sostanziale
all'impegnativa che viene proposta, che va principalmente nella
direzione di mettere nero su bianco tutti gli attori, cosa che già
si sta facendo.
Il secondo passaggio fondamentale è come proseguire e quali le
alternative, anche insieme ai sindaci. Penso che anche questo
passaggio comunque sia importante al di là di cosa già sta facendo
il Comune di Aosta, che ha delle criticità, ma probabilmente altri
Comuni hanno altre criticità rispetto alla città di Aosta.
Il terzo passaggio, non banale, è quello di concordare le
azioni. Il fatto di aver confezionato e predisposto un'impegnativa
diversa e nuova rispetto alla proposta va in questa direzione,
anche da un punto di vista proprio metodologico è importante. Ho
ascoltato l'intervento del collega Restano, direi di non andare a
modificare, se siete d'accordo, il testo che è stato predisposto. È
stata una sintesi trovata con la collega Pulz, perché racchiude
proprio il percorso e sui controlli eventualmente, già da subito,
cercheremo di farci fare una nota da Arpa e dagli enti che in
questo momento stanno monitorando cosa si sta facendo e in che
maniera. Loro stanno effettuando comunque il controllo, quindi
all'interno del documento ci deve essere anche quella parte non
fondamentale, non banale. Direi, se siete d'accordo, di lasciare
così, come ho detto prima al collega Mossa, l'impegnativa ma con
l'impegno nostro di verificare come vengono fatti i controlli, ma
al termine della relazione, soprattutto per il prosieguo, su quali
azioni e su quali possibili soluzioni mettere in campo per azzerare
i rischi e in che maniera.
Io penso che l'obiettivo sia quello del raccordo più totale
anche con i 74 Comuni, quindi l'attore principale comunque è
costituito non solo dai dati, ma dai tecnici che devono sostenere
il percorso che noi oggi andiamo a definire. Io penso che il
passaggio più importante sia il fatto che oggi si definisce un
percorso, anche perché tutto questo deve essere spendibile da un
punto di vista turistico, legato comunque ai nostri prodotti, a una
Valle d'Aosta realmente sempre più
free
, a certe azioni e
soprattutto a certe misure che possiamo mettere in campo e - perché
no? - poi un domani andare a legiferare per andare a sostenere un
percorso di prodotti coltivati in una certa maniera e soprattutto
naturale. Io penso che il percorso di oggi, se lo condividete, sia
questo.
Presidente -
La parola all'Assessore Laurent Viérin.
Viérin (AV)
- Mi unisco anch'io ai ringraziamenti per la
collega Pulz e per gli altri colleghi che sono intervenuti su un
tema che, com'è stato ricordato dalla collega, vede la nostra
comunità, l'Amministrazione, i tecnici e anche gli enti che
indirettamente si occupano sul territorio a gestire tutta una parte
di ruralità, soprattutto in termini di pratiche, di sperimentazione
e di prospettiva che in questi anni, con l'evoluzione che la
società e con l'interesse e soprattutto la sensibilità che bisogna
mettere in campo per proteggere ed educare la comunità su certe
tematiche... ciò che già è stato fatto ma che oggi si inserisce a
pieno titolo in una necessità ancora più attuale. Lo dicevo con i
colleghi quando abbiamo in qualche modo lavorato al testo di
partenza per arrivare a quella che è stata una proposta, secondo
noi, operativa, nel senso che è un modo per monitorare, al di là di
mettere in campo azioni, che possa dare la possibilità
effettivamente di partire dalla situazione attuale per mettere in
campo misure concrete valorizzando già ciò che è stato fatto.
Alcuni dati che sono importanti ricordare: i monitoraggi che
vengono effettuati - è stato detto - sono monitoraggi che ci
pongono in una situazione di tranquillità. Esistono oggi delle
situazioni che sono ancora un po' desuete, ma che presuppongono
delle misure concrete. Vi faccio degli esempi al di là della
tematica precisa sul glifosato e su ciò che effettivamente la
chimica in generale rappresenta, che è, per esempio, tutta
un'evoluzione che c'è nell'agricoltura biologica o, meglio, ancora
biodinamica, che dà la possibilità oggi, per esempio, per quanto
riguarda le stalle, di andare ad abbattere l'ammoniaca, e fu
oggetto anche durante la scorsa legislatura di dibattito in
quest'aula, utilizzando degli enzimi che sono degli enzimi
totalmente naturali. Pensiamo alle misure che vanno a sostenere il
benessere animale, noi siamo ancora su certe pratiche... alla
pratica legata, per esempio, alla paglia, mentre oggi l'evoluzione
sta andando... Ricordo, per esempio, una realtà che esiste in Valle
d'Aosta poco conosciuta: quella del CCS, che è una realtà nella
zona dell'ex vivaio che è molto interessante perché è un'azienda
privata che è produttrice proprio di una certa agricoltura,
diciamo, biodinamica e che è conosciuta in tante parti del mondo.
Nelle scorse settimane abbiamo, per esempio, avuto degli incontri
con
l'Institut agricole
proprio per analizzare alcune
tematiche partendo da questa precisa casistica... penso
all'ammoniaca, che non solo è nociva per il benessere animale,
anche per quello umano e anche per il nostro
environnement
,
perché il buco dell'ozono è principalmente causato da tutta una
serie di problematiche proprio legate a questo, tant'è che, per
esempio, la nostra Anaborava, che è una realtà collegata a
protocolli nazionali, ha nelle sue more la necessità di andare in
una certa direzione proprio perché ci sono degli indirizzi che
vanno in quell'ottica.
Altra tematica, altro pezzo della problematica: la collega Pulz
citava i bollettini che noi facciamo attraverso i nostri tecnici
sugli avvisi fito per capirci, esiste ancora una legge che è
desueta, che avevamo chiesto appunto di dibattere condividendola
con le categorie, che ancora oggi prevede che l'Assessore, neanche
l'Assessorato, vada in deroga sull'utilizzo di fitofarmaci nel
periodo della fioritura, cosa che però va concertata anche con chi,
al di là della frutta, ha la pratica legata alle api. Sappiamo che,
per esempio, tutta una serie di prodotti... è per questo che
quest'anno l'avviso fito è stato ancora più pregnante e ancora più
codificato sulle prescrizioni, proprio perché questo lo abbiamo
condiviso tutelando l'esigenza di chi va a trattare i propri meleti
o i frutteti nel periodo in cui è necessario intervenire, però
tutelando anche chi, per esempio, è apicoltore e che è una filiera
molto interessante, anche se quest'anno i numeri purtroppo non sono
confortanti in termini di quantità. Il miele è un prodotto,
rispetto a tanti altri, che ha una carenza di quantità e che
potenzialmente avrebbe una grande possibilità di rappresentare una
filiera anche in termini di indotto, ma che oggi la Valle d'Aosta
non ha in termini di prodotto da poter porre sul mercato. Dico
questo perché l'enorme lavoro che viene fatto... cito
l'Institut
agricole
che è una delle poche realtà esistenti dove noi
passiamo dalla sperimentazione alla formazione di quella
sperimentazione applicata all'educazione delle giovani generazioni
quindi, San Michele all'Adige è uno di questi esempi. L'Institut
agricole e il rilancio dei recenti protocolli con
Châteauneuf
a Conthey,
che è l'
école d'agriculture
du Valais
, rappresenta anche uno scambio di pratiche proprio
perché abbiamo altre realtà che sono in evoluzione come noi su
queste pratiche che sono importanti. L'idea era anche quella di
lavorare a un
workshop
, ne abbiamo parlato con la Fondazione
Ollignan, dove abbiamo un centro diversamente agricolo, che, al di
là di avere una funzione sociale, ha anche una filiera legata
all'agricoltura interessante. Era piaciuta quell'idea di riuscire a
promuovere, potrebbe quindi anche essere uno degli obiettivi che
chiediamo al gruppo di lavoro per avere la necessità di creare un
momento anche pubblico, anche per le aziende, per andare
nell'ottica appunto di sensibilizzare le pratiche che vanno in una
certa ottica. Al di là della sensibilizzazione, bisognerà anche
studiare degli aiuti nel PSR, ed è quello che abbiamo inserito in
una parte di variazione a cui si sta lavorando, che vada a
implementare la possibilità di intervenire, per esempio, sul
benessere animale andando su questi prodotti.
Per tornare al tema del glifosato, chiaramente oggi è una delle
pochissime molecole inserite nella lista verde per gli usi extra
agricoli, quindi questa è una tematica che dovrà prevedere un
dibattito, ma anche tecnicamente delle soluzioni alternative
soprattutto per quanto riguarda la pratica del diserbo e della
sicurezza anche del ciglio stradale piuttosto che di altre cose.
Questo per dire che, al di là della tematica legata a un prodotto,
l'idea è quella di andare a lavorare su un'evoluzione della società
e soprattutto delle pratiche rurali agricole che vanno in un'ottica
di, appunto, nuove tecniche che possono essere messe a disposizione
delle nostre aziende parallelamente andando anche verso un
sostegno. Esistono, per esempio, delle categorie di aziende bio in
Valle d'Aosta, sono poche; fra l'altro, sono quelle che hanno una
serie di disposizioni dedicate. È chiaro che in quell'ottica
sarebbe interessante costruire dei pacchetti dedicati proprio per
andare a incentivare ed educare l'indirizzo che vada in una certa
direzione, ma che sia anche accompagnato da una possibilità, dove
c'è, visto che le risorse legate al PSR hanno una modulabilità...
almeno per una certa parte che si vada in questa direzione. Questo
per dire che ringraziamo tutte le sensibilità che hanno lavorato
effettivamente su un tema... con una sensibilità che fa parte un
po' di una visione di futuro soprattutto legata alle pratiche
agricole, che prescinde dall'appartenenza politica o partitica e
che nella sintesi di questo documento speriamo possa trovare un po'
una convergenza il più possibile, diciamo, vasta all'interno di
quest'aula proprio per dare poi a questo gruppo operativo la
possibilità di produrre dei risultati partendo dall'
acquis
e
soprattutto tracciando le prospettive.
Dalle ore 17:45 assume la presidenza il Vicepresidente
Farcoz
.
Farcoz (Président) -
D'autres? La parole à la collègue
Minelli.
Minelli (RC-AC)
- È già stata evidenziata da tutte le
persone che hanno parlato l'importanza di questa mozione e i rischi
che il glifosato produce nelle persone, il rischio grosso che
corriamo. Riguardo all'impegnativa, credo che quella che era stata
formulata nella mozione originale fosse più stringente e in un
certo senso da me ritenuta migliore, perché deve essere dato un
segnale chiaro. La Valle d'Aosta ha già questo suo primato di
essere stata la prima regione senza OGM. Anche avere una normativa
sul glifosato mi sembrava importante, però l'impegnativa va in
quella direzione ed è comunque importante che un passo sia
fatto.
Volevo chiedere due cose: intanto se si può rileggere il testo
definitivo dell'impegnativa, perché mi sono sfuggiti alcuni
passaggi durante la lettura della collega Pulz. Aggiungo una cosa:
si è detto del Comune di Aosta che non utilizza il glifosato.
Volevo sottolineare che non dobbiamo dimenticare che ci sono due
Comuni nella nostra regione, il comune di Pontboset e il comune di
Champorcher, che sono gli unici ad avere la certificazione
ambientale EMAS. Questi due Comuni, come il Comune di Aosta, non
devono utilizzare il glifosato e altre sostanze che sono altamente
pericolose.
L'altra cosa che volevo chiedere è questa. Il 29 gennaio di
questo anno è stato diramato dall'Assessorato del collega Viérin,
l'Assessorato del turismo, sport, commercio, agricoltura e beni
culturali, un avviso fitosanitario che reca proprio le indicazioni
sull'aggiornamento normativo dei prodotti fitosanitari e che io
presumo sia stato inviato alle aziende agricole, a chi si occupa
appunto di frutticoltura, orticoltura e viticoltura nella nostra
Valle. Quello che mi chiedevo è se anche i Comuni ricevono queste
informazioni, perché sarebbe abbastanza importante che l'elenco
delle sostanze attive revocate o in fase di revoca e l'elenco
invece dei prodotti commerciali con variazioni in etichetta sulle
colture fosse fornito, perché è vero che i Comuni non coltivano,
però usano per tutte le aree di pertinenza, le aree verdi,
eccetera, i prodotti diserbanti. La richiesta di informazione
quindi è questa: ricevono questo materiale anche i Comuni o è
destinato soltanto a chi si occupa di agricoltura?
(interruzione di un Consigliere, fuori microfono)
... lo ricevono tutti, ce l'hanno già e questo è abbastanza
importante.
L'altra questione che mi fa dire che l'impegnativa ha un senso
se poi viene portata avanti con convinzione è questa: è vero che ci
sono poche sostanze alternative oggi che danno gli stessi
risultati, è così, la ricerca non è probabilmente andata
sufficientemente avanti. I prodotti alternativi al glifosato che
hanno una resa importante sono pochi. Ci sono dei sistemi diversi
che sono l'acquisto anche di macchinari che sono particolarmente
costosi per chi ha una piccola azienda, meno per chi si occupa di
manutenzione del verde pubblico ovviamente. Nella riflessione che
verrà fatta e nel tavolo che si aprirà quindi io credo che si debba
anche tenere in considerazione questo aspetto, cioè come poter
sostenere quelle piccole aziende che devono dotarsi di strumenti
alternativi, perché altrimenti rimane un po' una dichiarazione di
intenti. Il voto alla mozione, con l'emendamento, comunque è
positivo, con la richiesta davvero di assicurazione che in questi
30 giorni, e poi nei 3 mesi successivi, si operi anche al fine di
arrivare, entro la fine di questo anno, con gli opportuni
accorgimenti a una determinazione che bandisca il glifosato dalla
Valle d'Aosta.
Président -
D'autres en discussion générale? La parole au
collègue Restano.
Restano (GM)
- Ringrazio i due Assessori che sono
intervenuti. Io voterò questa mozione. Non ho firmato l'emendamento
perché non è stato recepito quanto da me proposto, l'ulteriore
emendamento. So di aver chiesto una cosa importante, impegnativa,
forse passare attraverso il tavolo di lavoro è la procedura
migliore... Proprio questa mattina, quando si parlava di sanità e
di prevenzione, nel mio intervento ho detto che direttamente
l'Assessore avrebbe potuto dare dei segnali e degli indirizzi,
perché questo? Perché se andiamo al tavolo di lavoro e chiediamo al
Direttore generale dell'Arpa di fare quest'analisi, lui guarderà
gli spiccioli, le sue finanze e dirà: "Ma il costo? Questo per
dieci analisi non mi conviene farlo, le mandiamo a Torino oppure
non le facciamo". Dare un indirizzo, avere una sensibilità verso la
prevenzione, verso la tutela dell'ambiente e anche, vorrei dire,
essere in grado di fare certe affermazioni. Mettiamo questi soldi
perché l'Arpa della Valle d'Aosta e il Dipartimento della
prevenzione devono andare in questa direzione. E come si fa? Si fa
attraverso il piano regionale integrato dei controlli. Io non sono
in grado, perché non mi ricordo, una volta lo approvava la Giunta,
poi è passato come provvedimento dirigenziale... Io credo che
questo sia un atto di Giunta, perché noi dobbiamo essere in grado
di fornire questi indirizzi e in questo caso - permettetemi di
usare un termine forte - di imporci e di dire: "quest'anno si fanno
questi controlli", si fa la procedura per l'accreditamento e per
quattro-cinque anni li faremo proprio per addivenire a quello che
ci ha detto prima l'Assessore all'ambiente e poter dire, dopo
cinque anni, che abbiamo fatto una valutazione del rischio. Era un
pericolo, abbiamo valutato il rischio, in Valle d'Aosta siamo
esenti da questo rischio, ma deve essere la politica a farlo,
comunque noi voteremo a favore con questa piccola indicazione.
Président -
La parole au collègue Aggravi.
Aggravi (LEGA VDA)
- Semplicemente per esprimere in
realtà la dichiarazione e la posizione di voto del gruppo Lega. Noi
avevamo valutato la versione originaria e ne avevamo gran parte
apprezzato i punti specifici e quelle che erano le richieste
secondo noi puntuali. Apprendiamo ora la proposta di modifica che,
secondo noi - ed è anche la motivazione per cui non l'abbiamo
firmata come gruppo -, è un accordo al ribasso. Non abbiamo
presentato noi la mozione, l'ha presentata la collega Pulz, che
purtroppo si è, secondo noi, accontentata di trovare una squadra
come spesso accade. Crediamo che quali tavoli se ne aprano un po'
tanti, forse abbattiamo troppi alberi senza utilizzare il
glifosato, mi perdoni la battuta. Come diceva un eminente ex membro
di questo Consiglio, è inutile aprire dei tavoli e costruirli se
poi sui tavoli non mettiamo nulla, forse qualche barattolo di miele
converrebbe portarlo.
Detto questo, è ovvio che siamo pienamente d'accordo con la
finalità di questa mozione, anche se a ribasso la modifica la
riporta... quindi voteremo a favore della mozione perché siamo
convinti che comunque questo sia un vero e proprio pericolo per
tutti noi e soprattutto per la salute delle persone, di chi più è a
rischio e quindi ci accodiamo. Speriamo che almeno qualche
risultato, seppur con l'ennesimo tavolo che si apre, possa essere
trovato.
Président -
La parole au collègue Ferrero.
Ferrero (MOUV')
- Anche il gruppo MOUV' voterà a favore.
Ovviamente questo deve essere considerato solamente un punto di
partenza perché, come aveva proposto il collega Restano, certo che
se non c'è il controllo, sappiamo bene come funzionano queste cose
e sappiamo bene soprattutto che adesso con patentini e misure varie
c'è stato un miglioramento.
L'uso di pesticidi vari e diserbanti è stato nella nostra
regione sempre molto disinvolto sia mettendo a rischio la salute di
chi li manipolava inconsapevolmente che di chi poi magari andava a
nutrirsi dei prodotti dell'allevamento oppure dei prodotti
ortofrutticoli. Sicuramente un punto di partenza, ma non lasciamo
perdere la questione, perché è una questione importante che può
essere poi anche allargata ad altri pesticidi dei quali spesso nel
nostro Paese non si parla o si arriva in ritardo. Cerchiamo almeno
in questo di essere virtuosi, anche perché, nell'ottica di
un'agricoltura virtuosa, questa è una cosa importante che è anche
spendibile a livello di pubblicità e di immagine.
Président -
Si la collègue Pulz veut illustrer la
modification... la parole à la collègue Pulz.
Pulz (ADU VDA)
- Volevo ringraziare di cuore tutti per i
ricchi interventi, per la collaborazione. Noi abbiamo accettato
questa mediazione perché non crediamo che sia a ribasso. Vogliamo
fidarci degli impegni presi insieme, concordati, della volontà di
collaborare, perché siamo certi che non siamo qui a giocare,
soprattutto quando si parla di salute delle persone, degli animali,
dei vegetali, dell'ambiente e tutto. Collaboreremo quindi nella
commissione competente e saremo anzi i primi a ricordare
l'importanza di mettere in evidenza questi controlli di cui
parlavano il collega Mossa e il collega Restano, che ringrazio.
Sono certa che questa mozione vada nella direzione importante della
prevenzione riguardo all'uso troppo allegro, forse troppo
spensierato della chimica nella nostra regione. L'impegnativa così
com'è stata rivista e sottoscritta dalla maggior parte dei
Capigruppo penso che...
Presidente -
Se può anche darne lettura, per favore.
Pulz (ADU VDA)
- ... integrale, d'accordo. Alla fine
abbiamo detto: "
il Consiglio regionale impegna il Governo
regionale a costituire, nei prossimi 30 giorni, un tavolo di lavoro
interassessorile che coinvolga una rappresentanza degli enti
strumentali dell'Amministrazione regionale, degli Enti locali
nonché delle associazioni del territorio, al fine di predisporre,
entro tre mesi, una relazione che indichi le alternative da
utilizzare rispetto all'uso dei diserbanti contenenti il principio
attivo del glifosato. Lo scopo è quello di diffondere una nuova
filosofia di tutela dell'ambiente e della salute che renda
partecipe l'intera comunità valdostana con le modalità che il
tavolo stesso indicherà a partire dall'illustrazione nella
commissione competente del suddetto documento al fine di
evidenziare le precise azioni da mettere in campo, concordandole
con tutti gli attori interessati nel più breve tempo possibile
entro il 2019
". Sottoscritto, oltre a noi, da Cinque Stelle,
Rete Civica, Union, MOUV' e Alliance Valdôtaine.
Presidente -
Se può consegnare il testo in
Presidenza.
Pulz (ADU VDA)
- Grazie.
Presidente -
Altri in discussione generale? Chiudiamo la
discussione generale. In replica? La parola all'Assessore
Chatrian.
Chatrian (AV)
- Per ribadire il lavoro che cercheremo
comunque di mettere in campo subito, Arpa in questo momento sta già
facendo numerosi controlli. Avremo modo nella relazione di
verificare quali sono ad oggi i vari controlli. A seguito della
relazione ci sarà la possibilità di dare degli indirizzi, ma
probabilmente anche di legiferare e di prendere delle decisioni
importanti, non penso sia a ribasso. Penso soprattutto che sia
invece un ottimo metodo di lavoro, poi se qualcuno intende
banalizzare il metodo per raggiungere degli obiettivi e dei
risultati che vadano in una certa direzione... penso che siamo
sulla strada giusta con chi concorda che sovente la forma è
sostanza, non solo in politica, ma anche nella pratica.
Président -
S'il n'y a pas d'autres interventions, on
passe aux déclarations de vote... on ouvre la votation. J'invite
les collègues à voter le texte émendé. La votation est fermée.
Présents: 33
Votants: 33
Pour: 33
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK