Consiglio Regionale della Valle d'Aosta - Oggetto del Consiglio n. 2036 del 10 luglio 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SPORT E TEMPO LIBERO
Enti e Società sportive
Manifestazioni sportive
Precedente
Successivo
Resoconto integrale del dibattito dell'aula
Oggetto del Consiglio n. 2036 del 10 luglio 1996 - Resoconto
SEDUTA ANTIMERIDIANA DEL 10 LUGLIO 1996
OGGETTO N. 2036/X Concessione, ai sensi della legge regionale
31/1992, di un contributo di lire 60.000.000 alla polisportiva
Gressoney Monte Rosa nelle spese sostenute per l'organizzazione del
concorso ippico invernale di salto, svoltosi a Gressoney-Saint-Jean
dal 12 al 15 gennaio 1996. Approvazione ed impegno di spesa.
Deliberazione Il Consiglio
Premesso che:
La Polisportiva Gressoney Monte Rosa, con sede in
Gressoney-St-Jean, ha presentato all'Assessorato regionale del
turismo, sport e beni culturali una richiesta tendente ad ottenere,
ai sensi della legge regionale 24 giugno 1992, n. 31, un contributo
nelle spese sostenute per l'organizzazione e lo svolgimento del
Concorso ippico invernale di salto ad ostacoli, svoltosi a
Gressoney-St-Jean dal 12 al 15 gennaio 1996;
La manifestazione ha ottenuto un interessante risvolto
promozionale turistico-sportivo anche in relazione al fatto che la
RAI, attraverso la testata giornalistica sportiva, e alcune reti
televisive private hanno trasmesso le immagini delle competizioni e
che molti quotidiani e alcune riviste specializzate hanno dedicato
ampi spazi all'iniziativa;
Il suddetto sodalizio sportivo ha provveduto ad allegare alla
richiesta di contributo il bilancio consuntivo della
manifestazione, corredato da idonei giustificativi di spesa, dove
vengono evidenziate spese per un totale di Lire 174.282.780, così
dettagliate:
COSTI
- scuderizzazione Lire 34.965.353
- preparazione campo di gara e manifestazione Lire 7.254.240
- ospitalità Lire 6.171.300
- premiazione Lire 66.848.128
- spese promozionali Lire 23.604.664
- organizzazione generale gara Lire 14.875.000
- giuria e personale tecnico Lire 8.252.550
- imposte, tasse e spese bancarie Lire 12.311.545
=============
TOTALE COSTI Lire 174.282.780
RICAVI
- contributo del Comune di Gressoney-St-Jean Lire 30.000.000
- contributo dell'Azienda di Promozione turistica Lire
30.000.000
- contributo Casinò de la Vallée Lire 35.700.000
- proventi della manifestazione Lire 18.300.000
- contributo dell'Amministrazione regionale Lire 60.000.000
=============
TOTALE RICAVI Lire 174.000.000
Si dà atto che l'Ufficio regionale per il turismo, ritiene che
le spese sopra esposte siano ammissibili a contributo e che
l'iniziativa di cui trattasi sia da considerarsi di interesse
turistico promozionale;
Si ritiene pertanto di aderire alla richiesta della Polisportiva
Gressoney Monte Rosa mediante la concessione di un contributo di
Lire 60.000.000, pari al 34 percento circa delle spese sostenute
per l'organizzazione e lo svolgimento della manifestazione in
oggetto;
Vista la legge regionale 24 giugno 1992, n. 31;
Visto il parere favorevole di legittimità rilasciato dal
Dirigente dell'Ufficio regionale per il turismo dell'Assessorato
del Turismo, Sport e Beni Culturali, ai sensi dall'articolo 72
della legge regionale 3/1956, e successive modificazioni, e del
combinato disposto degli articoli 13 - comma 1 - lettera e) e 59 -
comma 2 - della legge regionale 45/1995, sulla presente
deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo di Lire 60.000.000
(sessantamilioni) a favore della Polisportiva Gressoney Monte Rosa,
con sede in Gressoney-St-Jean, P.I. n. 00493470074, pari al 34
percento circa delle spese effettivamente sostenute e regolarmente
giustificate per l'organizzazione e lo svolgimento del Concorso
ippico invernale di salto ad ostacoli, svoltosi a Gressoney-St-Jean
dal 12 al 15 gennaio 1996;
2) di approvare e di impegnare la spesa di Lire 60.000.000
(sessantamilioni), con imputazione sul cap. 64320 del bilancio
preventivo della Regione per l'anno 1996 ("Contributi e sussidi ad
istituzione e organismi vari per attività nel settore del turismo e
del tempo libero"), utilizzando il fondo disponibile sul
riferimento dettaglio 1659, che presenta la necessaria
disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta del Dirigente dell'Ufficio regionale per il turismo e lo
sport;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Presidente É aperta la discussione generale. Qualcuno chiede la
parola?
Se nessuno chiede la parola, pongo in votazione il punto 23
all'ordine del giorno:
Presenti: 24
Votanti e favorevoli: 23
Astenuti: 1 (Chiarello)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK