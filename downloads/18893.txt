Consiglio Regionale della Valle d'Aosta - Oggetto del Consiglio n. 2017 del 23 maggio 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SANITÀ VETERINARIA E ZOOTECNIA
Zootecnia
Precedente
Successivo
Resoconto integrale del dibattito dell'aula
Oggetto del Consiglio n. 2017 del 23 maggio 2001 - Resoconto
OGGETTO N. 2017/XI Inoltro alla Commissione Europea del DDL
concernente: "Incentivi regionali per l’attuazione
di interventi sanitari a favore del bestiame
d’interesse zootecnico". (Interpellanza)
Interpellanza Premesso:
- che il DDL 116, riguardante "Incentivi regionali per
l’attuazione degli interventi sanitari a favore del
bestiame di interesse zootecnico", giace in III
a
Commissione consiliare permanente in attesa di conoscere se debba o
meno procedersi a notificazione alla Commissione UE per il parere
di competenza;
- che, peraltro, il DDL 116 è stato stralciato da un
provvedimento legislativo concernente il settore, sul presupposto
che non sussistesse alcun obbligo di notificazione;
i sottoscritti Consiglieri regionali
Interpellano
l’Assessore competente per sapere:
1) se ritiene, per il provvedimento di cui in premessa, che
sussista l’obbligo o meno di notifica ai sensi della
normativa comunitaria e degli orientamenti per gli aiuti di Stato
nel settore agricolo;
2) se tale convincimento è maturato in sede politica oppure è
frutto di un’analisi approfondita della struttura
amministrativa preposta;
3) per quale motivo tale convincimento non è stato formalizzato,
ad oggi, in un parere scritto e documentato.
F.to: Tibaldi - Frassy - Lattanzi
Président
La parole au Conseiller Tibaldi.
Tibaldi (FI) È cronaca fresca di questi giorni la vicenda legata
all’iter del disegno di legge n. 116, avente ad
oggetto incentivi regionali per l’attuazione degli
interventi sanitari a favore del bestiame di interesse zootecnico,
oltre che alle reazioni che questa procedura ha suscitato nello
stesso comparto.
Il disegno di legge n. 116 ha come contenuto alcuni argomenti
che già erano compresi in un altro disegno di legge, il n. 85, in
particolare l’anagrafe bovina,
l’assistenza zootecnica e veterinaria, il controllo
di qualità dei prodotti, il risanamento degli allevamenti.
Il disegno di legge n. 85 è stato adottato dalla Giunta
regionale nel giugno dello scorso anno e successivamente notificato
alla Commissione europea per il parere di competenza.
Le reazioni che si sono create nel settore zootecnico non sono
prive di commento e di approfondimento da parte del nostro gruppo
con un'interpellanza che oggi proponiamo
all’attenzione dell’Assessore,
perché? Perché il disegno di legge n. 116 nasce come provvedimento
stralcio rispetto al DDL n. 85, nasce sul presupposto di accelerare
una procedura che eroga finanziamenti al settore.
Il provvedimento si arena però nelle secche della III
Commissione dove, se inizialmente non era prevista alcuna notifica
alla Commissione europea, lì emerge invece la necessità di
notificarlo poiché potrebbe palesare degli aiuti di Stato che, come
sappiamo, il Trattato europeo vieta per le ovvie ragioni di
concorrenza.
La reazione degli allevatori è piuttosto cruenta. Ho assistito,
come altri consiglieri, all’assemblea annuale dei
soci AREV a Pollein ove ci sono state testimonianze di sconforto e
anche di critica relativamente alle scelte compiute
dall’Assessorato e dai suoi funzionari, perché prima
sembra che non sia necessaria la notifica, poi la commissione dice
che è necessaria, poi ancora l’Assessore e i
funzionari a ciò preposti tornano sui propri passi e dicono che la
Commissione europea deve esprimere un parere.
Evidentemente non c’è chiarezza di idee
nell’ambito dell’Assessorato fra
organo politico e organi burocratici, e abbiamo anche capito sulla
base della commedia recitata a Pollein che c’è
dissenso anche in seno alla Union Valdôtaine, fra
l’Assessore, alcuni componenti della III Commissione
e anche il neosenatore, che ha utilizzato l'assemblea AREV come
momento ideale per crocifiggere l’Assessore e farsi
la sua campagna elettorale con affermazioni demagogiche allo stato
puro. Almeno così ha osservato il sottoscritto, ma non solo il
sottoscritto, perché anche diversi allevatori erano piuttosto
perplessi nei confronti di certe prese di posizione, in quanto se
Roma e Bruxelles esistono, esistono anche come luoghi ove certe
norme e certe procedure vanno comunque osservate.
Nel periodo intercorrente tra la presentazione di questa
interpellanza e la risposta che interverrà oggi c’è
già stata un'evoluzione, con una successiva convocazione della III
Commissione. Con questa interpellanza, vogliamo conoscere quali
sono le motivazioni politiche da parte
dell’Assessore su questa scelta, cioè se sussiste
l’obbligo o non sussiste, e in caso affermativo per
quale motivo.
Vogliamo sapere se questo convincimento, che sappiamo essere
cambiato, è maturato in sede politica, oppure è stata fatta
un'analisi approfondita da un punto di vista giuridico-legislativo
sulla scelta di notificarlo alla Commissione europea e per quali
ragioni non è stata fatta sin da subito questa scelta, cioè non è
stata fatta in maniera opportuna e preventiva. Anche perché ci
risulta che l’Assessore, in data 27 aprile, abbia
spedito una lettera a tutti gli allevatori valdostani, scrivendo
che era necessaria la notifica alla Commissione europea, e ciò è in
palese distonia con il comportamento precedentemente assunto dallo
stesso Assessore.
Chiediamo infine per quale motivo il convincimento non è stato
formalizzato ad oggi in un parere scritto e documentato, "ad oggi"
significa il 10 maggio data di presentazione della nostra
interpellanza; sappiamo che poi i funzionari amministrativi hanno
provveduto a redigere nel frattempo un parere scritto.
Queste sono le domande che rivolgiamo
all’Assessore in merito a questo provvedimento, la
cui procedura è discutibile su come sia stata attuata e adottata, e
che riguarda un settore che in questo momento è fortemente
penalizzato.
È un settore che soffre del passaggio da uno status di
legislazione eminentemente regionale di contributi, di assistenze
mirate a favore di agricoltori e di allevatori, ad un sistema che
deve armonizzarsi con la politica agricola comunitaria, in
particolare con l’adozione del Piano di sviluppo
rurale, i cui contenuti sono stati oggetto di osservazioni critiche
anche da parte degli stessi operatori, prima abituati a un tipo di
regime e, ora, chiamati a fare i conti con un sistema radicalmente
diverso.
Attendiamo la risposta e ci riserviamo la replica.
Président
La parole à l’Assesseur à
l’agriculture et aux ressources naturelles,
Perrin.
Perrin (UV)
Etant donné que sur cet argument trop de
choses ont été dites, je veux, moi-même aussi, résumer brièvement
les faits quant à la démarche du dessein de loi en question.
Les interventions prévues par ce texte étaient insérées dans un
plus ample dessein de loi, portant "Dispositions en matière
d’élevage zootechnique et de ses produits", qui a
été envoyé au mois de juin 2000 aux services de la Commission
européenne et qui est en phase de définition.
Au début 2001, suite aux alertes déclenchées par
l’émergence BSE avant et par
l’épidémie de fièvre aphteuse ensuite, face à la
nécessité de disposer à court terme d’un instrument
législatif susceptible d’aller à
l’encontre du secteur zootechnique - tombé dans une
grave crise - sur la base aussi d’un avis informel
des services communautaires compétents, on a pris la décision
d’extraire du dessein de loi concernant globalement
le secteur zootechnique les parties afférentes les interventions de
nature sanitaire, celles-ci n’étant pas, entre
autres, spécifiquement réglées par les indications de
l’Union européenne en matière
d’agriculture.
Parmi ces interventions, à côté de
l’assainissement du bétail, de
l’assistance vétérinaire, des contrôles sanitaires,
de la qualité des produits, nous avons inséré aussi la gestion du
fichier du bétail et des élevages, instrument indispensable au
suivi épidémiologique et à l’élaboration des plans
sanitaires, ainsi qu’à la traçabilité de la
viande.
Donc, le 20 mars nous avons informé officiellement la Commission
européenne quant à notre décision de séparer les interventions
sanitaires des autres, et de procéder à
l’approbation d’un dessein de loi
spécifique. Voilà, donc, celui-ci est soumis à
l’approbation du Gouvernement régional, assorti
comme tous les actes administratifs de l’avis de
légitimité de la part du Directeur de la structure compétente, sans
qu’il y ait aucune réserve quant à la nécessité de
notifier le dessein de loi.
Je rappelle que ce dernier renvoyait la réalisation des
interventions à des plans et programmes spécifiques, à approuver
successivement de façon graduelle par le Gouvernement régional.
Ca va sans dire, comme j’avais déjà affirmé face
à la III
ème
Commission, que si dans
l’élaboration des plans sanitaires,
l’octroi de contributions qui pouvaient être
considérées des aides compensatoires des pertes de revenu ou bien
des soutiens directs au revenu se révélait nécessaire, le plan même
aurait fait l’objet de notification à
l’Union européenne, car il serait rentré parmi les
aides régionales allant intégrer les plans sanitaires
communautaires (par exemple dans le cas de la BSE) ou nationaux, ou
encore d’autres aides déjà contemplées par
d’autres plans régionaux.
Comme tout le monde le sait, à niveau de III
ème
Commission des doutes ont été exprimés quant à la nécessité de
notifier le dessein de loi avant son approbation par le
Conseil.
Suite aux requêtes de la Commission, un avis a été exprimé par
le Coordinateur du Département de la planification, ainsi
qu’une note explicative de la part de la Direction
compétente de l’Assessorat. Je veux lire les
passages les plus intéressants de ces avis. Quant au premier
l’on dit (c’est l’avis
de M. Malfa):
"Qualora codesto Dipartimento ritenga di mantenere
inalterata l’attuale impostazione letterale del
disegno di legge è preferibile procedere alla sua notifica alla
Commissione europea. Ove motivazioni d’urgenza
impongano di accelerare i tempi di operatività degli interventi in
questione e di prescindere dall’obbligo di notifica,
è preferibile allora, a giudizio dello scrivente, modificare il
disegno di legge. Resta impregiudicata la competenza esclusiva di
codesto Dipartimento in materia di progetti di aiuto nel settore
agricolo".
Quant à la Direction compétente de l’Assessorat,
on dit:
"Si tratta di un provvedimento normativo che non prevede
l’erogazione diretta di alcun aiuto, in quanto
demanda la successiva applicazione a specifici programmi
predisposti per gli interventi, di cui ai precedenti punti, da un
apposito comitato tecnico e approvato da parte della Giunta
regionale. Un provvedimento normativo volutamente impostato con una
configurazione tale da escludere che potesse rientrare negli aiuti
da notificare ai sensi della concorrenza, proprio per rispondere in
primis all'indifferibile esigenza di poter immediatamente
intervenire, nel senso e nei limiti sopra esplicitati, a fronte
dell’emergenza sanitaria. Sulla base delle predette
considerazioni giuridiche la scrivente, in quanto responsabile
dell’ufficio proponente a cui spettava la
valutazione circa la necessità di notificare l’atto
alla commissione, ha firmato il parere di legittimità che ha
ovviamente efficacia da subito ex tunc e rispetto al quale la
presente, come detto in premessa, non ha altra funzione che
esplicativa".
Quindi il parere ha una funzione esplicativa, ma si ribadisce il
concetto espresso.
Donc, pour répondre aux questions posées, la décision de
notifier le dessein de loi a été prise suite à une analyse de toute
la matière de la part de la Direction compétente en matière de
zootechnie, car, entre temps, deux mois se sont écoulés de la
décision d’extraire les interventions sanitaires du
contexte général des dispositions en matière
d’élevage zootechnique, et les choses ont
évolués.
D’une part, l’Etat italien a pris
entièrement à sa charge les frais liés aux mesures
d’aides concernant la crise de la BSE, de
l’autre les bureaux de l’Assessorat
ont désormais préparé les procédures d’application
des plans sanitaires, contemplées par la loi; l’on
procède donc pour des raisons surtout d’opportunité
à la notification du dessein de loi, accompagné par les procédures
d’application, avec l’espoir
d’obtenir dans des temps raisonnables
l’avis favorable de la Commission européenne.
Pour ce qui est de la troisième question, tous les éléments que
je viens d’exposer ont été fournis à la
III
ème
Commission du Conseil, de façon claire et
complète, soit directement par le soussigné soit par lettre du
Directeur de la structure compétente en matière de zootechnie.
Président
La parole au Conseiller Frassy.
Frassy (FI) Ci rendiamo conto che l’Assessore si
è, giustamente, limitato a rispondere
all’interpellanza, che era stata superata dai fatti
che si sono succeduti al deposito della stessa, anche perché gran
parte di queste domande hanno trovato risposta nella decisione
della Giunta di notificare l’atto alla Commissione
europea.
Però rimaniamo poco convinti dell’iter che
l’Assessore ha voluto ricordare e che ha anticipato
e accompagnato la decisione di notificare l’atto
alla commissione. Intanto il mio collega Tibaldi ha fatto un
riferimento preciso, che non essendo stato smentito penso che debba
ritenersi confermato, cioè la lettera del 27 aprile è una lettera
che è stata inviata agli allevatori e dove già si prefigurava
quella che sarebbe stata la conclusione del disegno di legge n.
116, mentre la III Commissione al 27 aprile si stava ancora
interrogando se ci fosse o meno la necessità di procedere alla
notifica.
Devo dire che i pareri che l’Assessore ha letto
li ho letti anch'io. L’Assessore ha letto alcune
parti, io vorrei leggerne altre, perché probabilmente la lettura
dell’Assessore sommata alla lettura che do io, ci dà
forse un quadro più completo e ci dice che non era poi così
scontato, come probabilmente stava scritto nella lettera del 27
aprile, che il tutto dovesse essere notificato.
Il Direttore del Dipartimento della pianificazione, che dipende
direttamente dalla Presidenza della Giunta, dice una cosa ben
diversa rispetto alla conclusione che l’Assessore ha
letto, cioè
"è preferibile procedere alla sua notifica"
.
Dice nella parte centrale che i predetti orientamenti - e sono
quelli, Assessore, comunitari - prescrivono altresì la notifica e
l’autorizzazione della commissione per interventi di
tipologie analoghe a quelle previste dal disegno di legge, e cita
una serie di esempi. Fatto questo passaggio, è evidente che
conclude dicendo che
"è preferibile la notifica"
; ma non è
che dice che è preferibile la notifica perché c’era
il dubbio prima, dice che è preferibile la notifica perché
c’è la certezza prima!
Allora questo passaggio non è un passaggio di poco conto. E
pesa, pesa sulla credibilità del provvedimento, e vedremo dopo
perché, ma pesa anche sulla credibilità con cui la Giunta ha
ritenuto in una data per noi sospetta, che è il 10 aprile, di
anticipare - se così vogliamo dire - i contenuti di un disegno di
legge, il n. 84, che il 28 giugno 2000 era stato notificato alla
Commissione europea.
Perché diciamo che la data è sospetta? Perché se sappiamo che vi
è un iter abbastanza lungo, che è l’iter della
Commissione europea, e se quell’iter era iniziato il
28 giugno, e se sappiamo anche che tutti i quattro punti che sono
stati stralciati sono punti che comunque stavano e stanno nel
disegno di legge n. 84, è legittimo avere il sospetto, rafforzato
dalla lettera non smentita del 27 aprile, che probabilmente
qualcuno ha ritenuto di fare una parte di campagna elettorale anche
sull'illusione e sul malcontento che stava covando in seno al mondo
degli allevatori.
Questa è una conclusione legittima, che per di più ha
un’aggravante che è il finale di questa vicenda,
perché molto probabilmente il finale di questa vicenda non sarà a
lieto fine per gli allevatori in quanto, come a più riprese è stato
detto e lo stesso Assessore lo ha dovuto riconoscere, il disegno di
legge n. 116, il cui iter immaginiamo che arrivi dopo il disegno di
legge n. 84 - ma non è questo il problema perché nel disegno di
legge n. 84 ci sono anche i contenuti del "116" - perciò
teoricamente potremmo essere soddisfatti in quanto alla fine
otteniamo la chiusura del percorso legislativo.
Ma il problema è un altro: che gli uffici dicono che comunque
per dare attuazione al "116", che è un'anticipazione del n. 84, è
necessario notificare alla Commissione europea i provvedimenti
attuativi, in quanto il "116" è una scatola vuota,
tant’è che il tentativo di non far fare la notifica
in sede comunitaria nasceva proprio dalla consapevolezza che era
una scatola vuota. E qui domando: con una scatola vuota che
risposte concrete davate al mondo degli agricoltori? Probabilmente
nessuna!
Il problema perciò si sposta nel tempo, perché anche quando
avremo la risposta esaustiva e positiva - almeno così auspichiamo -
della Commissione europea, non avremo gli strumenti per poter dare
attuazione agli aiuti che abbiamo ipotizzato nel "116" e che sono
contenuti nel n. 84.
Allora la nostra replica è finita, Assessore, perché il percorso
di questo provvedimento è stato un percorso che più che essere nato
su delle esigenze concrete? apro una parentesi: la vicenda della
BSE è stata discussa in quest’aula quando era già
nota, eravamo nell’autunno del 2000, i provvedimenti
sanitari che nascono dalla combinazione della BSE e
dall’afta successiva non sono
l’invenzione del mese di aprile? pertanto chiudo
questa parentesi per dire che abbiamo la spiacevole sensazione che
qualcuno abbia voluto giocare anche la vicenda elettorale su una
vicenda che avrebbe forse meritato attenzioni maggiori.
Ma non attenzioni maggiori per quello che può essere il risvolto
politico, attenzioni maggiori per l’aspettativa
evidente degli allevatori ad avere risposte concrete. Perciò ci
viene oltremodo difficile credere che dal 28 giugno - il 20 giugno
2000 è stata adottata dalla Giunta, il 28 giugno notificata alla
Commissione europea - solo il 10 aprile ci si sia accorti
dell'esigenza di fare questa anticipazione.
Il nostro giudizio non può che essere di grossa perplessità
sulla risposta che è stata fornita, perché le carte le abbiamo
lette anche noi, la vicenda l’abbiamo seguita anche
noi in commissione e nelle assemblee che si sono tenute, le
sensazioni che traiamo sono ben diverse da quelle che lei,
Assessore, ha voluto disegnare nella risposta che ha dato ad
un'interpellanza.
Un’interpellanza che sembrava superata dalla
decisione della Giunta, ma che riteniamo non sia affatto superata
perché la risposta concreta è ancora tutta da scrivere.
Président
Sur ce point nous suspendons notre séance. Nos
travaux reprendront demain matin, à 9 heures 15.
Le collègue Collé a le plaisir d’inviter tous les
collègues, les journalistes de la tribune de presse, nos
collaborateurs, pour un petit vin d’honneur pour
célébrer son élection.
La séance est levée.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK