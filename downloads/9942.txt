Consiglio Regionale della Valle d'Aosta - Oggetto del Consiglio n. 2783 del 21 novembre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2783 del 21 novembre 1991 - Resoconto
OGGETTO N. 2783/IX Disegno di legge: "Disposizioni per lo
smaltimento di liquami organici concentrati e di fanghi nonchè per
il recapito in pubbliche fognature di scarichi di insediamenti
produttivi".
Presidente Ha chiesto di parlare il relatore, Consigliere
Limonet, ne ha facoltà.
Limonet (DC)
Nel 1982 con la promulgazione della
legge regionale n. 59 vennero attivati i presupposti per la tutela
delle acque da contaminazione. In seguito venivano realizzate
diverse strutture depurative a servizio di pubbliche fognature, di
singole abitazioni o di complessi residenziali, in modo particolare
venivano realizzate le fosse biologiche e le fosse Imhoff, le quali
prevedono uno svuotamento periodico, perché in caso contrario
perdono l'efficacia, e finora i fanghi ricavati dallo svuotamento
di dette fosse venivano trasportati in centri di raccolta fuori
valle con costi proibitivi per i produttori.
Da questo è nata la necessità di istituire due centri di
raccolta a cui fanno capo due bacini territoriali, e una legge che
regoli il tutto. I centri di raccolta sono quello di Arnad, di cui
è previsto il potenziamento, quello di Brissogne di prossima
entrata in funzione. I due bacini territoriali sono delimitati dai
punti a) e b) del comma 3 dell'articolo 1 della presente legge. Il
disegno di legge che regola lo smaltimento dei liquami organici
concentrati è il n. 309, presentato dalla Giunta regionale il 3
luglio 1991, il quale detta le seguenti norme: potranno essere
convogliati ai centri di Brissogne e Arnad, salvo i fanghi e i
liquami provenienti dalla depurazione della struttura ospedaliera,
tutti quelli prodotti nella Regione. Quelli provenienti da altre
Regioni o dall'estero potranno essere conferiti solo su preventiva
autorizzazione dell'Assessore alla Sanità, sentito il parere del
gruppo tecnico di lavoro, purché osservino - come per il resto è
previsto e richiesto ai conferitori locali - i valori massimi di
guida previsti dai parametri indicati nell'allegata tabella, e per
i restanti parametri i limiti di cui alla tabella c) allegati alla
legge 10 maggio 1976, n. 319, e successive modificazioni. Casi di
deroga potranno essere autorizzati, sentito il parere del
laboratorio di sanità pubblica, solo se gli scarichi finali non
determinano inquinamento anche temporale.
Gli attori principali di questo provvedimento sono l'impresa
produttrice, l'impresa per la loro raccolta e il trasporto,
l'impresa di gestione dell'impianto di depurazione, l'Assessorato
alla sanità con il supporto del gruppo tecnico di lavoro e del
laboratorio di sanità pubblica dell'USL.
Il rapporto fra la Giunta e l'impresa di gestione degli impianti
viene regolamentato nel seguente modo: con deliberazione la Giunta
fissa i requisiti per l'affidamento dell'impianto, appronta il
comodato che regoli l'utilizzo dell'impianto, appronta lo schema di
convenzione. Questo vale per il depuratore di Arnad, mentre per il
depuratore di Brissogne è già esistente un regolamento approvato
dalla Giunta regionale su proposta dell'Assessore, previo il parere
del gruppo tecnico di lavoro.
I rapporti fra l'impresa di gestione degli impianti, l'impresa
per il trasporto e l'impresa produttrice vengono regolamentati da
una convenzione, secondo lo schema definito dalla Giunta, sentito
il gruppo tecnico di lavoro. I dati principali della convenzione
sono raccolti nel comma 3 dell'articolo 5.
Altri rilievi sono che le spese per il trattamento dei fanghi e
dei liquami sono a carico dei relativi conferitori o produttori,
che tutte le imprese autorizzate al trasporto ed i titolari degli
insediamenti produttivi devono comunque dichiarare, a partire dal
28 febbraio di ciascun anno partendo dal 1992, la provenienza, la
quantità, la qualità e l'impianto di conferimento dei liquami e
fanghi trasportati.
Credo che questo provvedimento vada senz'altro verso la
protezione dell'ambiente.
Presento anche il solito emendamento di carattere finanziario
che recita:
Dopo il comma 3 dell'articolo 10 è aggiunto il seguente
comma:
4. In deroga all'articolo 44, comma 5, della legge regionale 27
dicembre 1989, n. 90, sono autorizzate le variazioni di bilancio
indicate nel successivo articolo 11.
Presidente
E' aperta la discussione generale. Ha
chiesto di parlare il Consigliere Rollandin, ne ha facoltà.
Rollandin (UV)
Les intentions qui ont été énoncées
et qu'on avait déjà connues au moment du débat en commission,
peuvent même être appréciées; ce qui est plus difficile à
comprendre c'est le système, la méthode par laquelle on veut
résoudre le problème.
Même si je peux comprendre que la matière est très antipathique,
elle a tout de même une série de retombées sur les activités
productives dans notre région et depuis longtemps on est là pour
examiner ces différents problèmes.
On a tout de même une limite qui est malheureusement un barème
très important. Je dois me rattacher pour ce qui est de ce projet
de loi, à la loi-cadre 319/1976, legge Merli:
"Norme per la
tutela delle acque d'inquinamento"
, parce que l'article 9 dit:
"Regolamentazione degli scarichi. In tutto il territorio
nazionale viene stabilita una unica disciplina degli scarichi,
basata sulla prescrizione per gli stessi dei limiti di
accettabilità previsti dalle tabelle a), b), c), allegate alla
presente legge".
J'ai essayé pendant une série de rencontres en commission
d'avoir un avis à ce sujet, là où on me fasse comprendre comment on
peut dépasser ces limites. Je suis encore dans l'attente d'une
réponse de l'Assesseur. On m'avait dit qu'il y avait une commission
qui s'était exprimée favorablement, j'ai demandé le procès-verbal
de cette commission, mais je ne l'ai pas eu. J'ai demandé qu'il y
ait au moins un responsable des différents assessorats, de l'USL,
qui soit à même de mettre noir sur blanc qu'il est d'accord sur
cette procédure. Ceci pour une raison pratique que j'ai essayé
d'expliquer à l'Assesseur, c'est-à-dire, compte tenu que
l'application de cette loi dépend du service de l'USL, si les mêmes
n'acceptent pas d'aller contre loi, l'effort que nous sommes en
train de faire, tout en donnant comme possible qu'une loi du genre
puisse avoir un essor, n'a aucune validité, parce que il n'y a pas
la possibilité à aujourd'hui de réduire les limites de la loi
Merli, dont je disais avant. Par exemple, pour résoudre les
problèmes des petites laiteries on avait construit le centre de
Saint-Marcel, qui est là pour épurer le restant des systèmes de
travail dans les différentes fromageries et on a résolu le
problème, compte tenu qu'on ne pouvait pas modifier cette
liste.
J'ai même avoué à l'Assesseur très sincèrement que cette méthode
est impraticable à notre avis, et encore aujourd'hui j'attends une
réponse écrite, un avis d'un responsable que j'ai sollicité pendant
cinq réunions de la commission, qui me dise si un conseiller peut
approuver un projet de loi de ce genre. Je me permets de dire qu'il
y a aussi des responsabilités, le Ministre de la Santé à son temps
avait approuvé un arrêté pour l'atrazina pour dire qu'on allait
modifier les limites afin de rendre potables les eaux qui n'étaient
pas. La polémique m'intéresse relativement, tout de même a été
adoptée une intervention au niveau ministériel qui a été contestée
et par la suite repoussée, justement pour le fait qui allait en
contraste avec ce que disait la loi Merli.
On ne peut résoudre le problème de la pollution des eaux en
disant tout simplement qu'on va élever les limites qu'on va
accepter; ce serait comme pour la pollution de l'air de dire que
l'air n'est plus polluée pour le fait qu'on accepte qu'il y ait un
taux d'anhydride sulfureux qui est beaucoup plus élevé. Je
regrette, ce n'est pas le système de résoudre le problème.
Je crois qu'au contraire on peut envisager un système de
trans-port, si ne suffisent pas les deux centres on peut en
construire un autre, là où il y ait la possibilité de rentrer dans
les limites de la loi Merli. Toutes les autres solutions ne peuvent
à aujourd'hui, sauf qu'il y ait une modification de cette loi, être
acceptées.
Je voudrais faire comprendre la différence entre les paramètres
actuels et les paramètres qu'on va proposer. Alors, le ph on va
l'élever de 5 à 5,5; COD et BOD, là on va notamment à nouveau le
modifier de 250 à 300; azote, on passe de 60 à 200; anhydride
ammoniacal de 30 à 100; tensioactifs anioniques de 4 à 40; graisses
et huiles animales et végétales de 40 à 100, huiles minérales et
matérielles de 10 à 50, et là comme final COD et BOD 5 on passe de
2 à "nessun limite". Je demanderais avant de continuer si par
hasard l'Assesseur a quelques éclaircissements à ce sujet.
J'avais même dit à l'Assesseur que si on était à même de nous
donner des assurances, on était là pour voter la loi, qui serait
sans doute un pas en avant pour éviter qu'il y ait une série
d'interventions aujourd'hui, de contrôles qui vont dans les petites
entreprises, et cetera. Mais si au contraire on fait une loi qui ou
n'est pas acceptée ou pire encore va donner l'illusion de résoudre
le problème, alors on risque d'empirer la chose, et c'est là la
crainte que j'ai et que je me suis permis de porter à l'attention
de la commission. Malheureusement je n'ai pas eu cette réponse; il
me suffisait une réponse, je n'ai pas demandé qu'il y ait mille
avis, mais qu'il y ait un responsable qui va mettre une signature,
je ne l'ai pas trouvé.
Donc j'attends avant de continuer le débat si l'Assesseur
compétent à quelque chose à nous dire à cet égard.
Presidente
Ha chiesto di parlare il Consigliere
Riccarand, ne ha facoltà.
Riccarand (VA)
Avevo già sollevato in commissione
i dubbi e le perplessità rispetto alla formulazione di questa
legge, là dove - come diceva adesso il Consigliere Rollandin - non
si rispettano quelli che sono i parametri nazionali previsti dalla
legge Merli. Si tratta di parametri che sono vincolanti e che a me
pare non possono essere superati, mentre qui abbiamo due punti
della legge in cui non vengono rispettati: questo avviene sia
nell'allegato A che si riferisce all'articolo 3, e poi in
particolare nel comma 2 dell'articolo 9, là dove si dice
addirittura che si possono recapitare nelle pubbliche fognature
anche acque nere, in deroga ai limiti di accettabilità della
tabella C della legge Merli. Credo che queste formulazioni siano
illegittime, nel senso che sono in contrasto con quella che è una
normativa che vale su tutto il territorio nazionale e che fra
l'altro non viene affatto modificata anche dai più recenti
orientamenti legislativi. Anzi, da quanto mi risulta la cosiddetta
Legge Galli, che è attualmente in discussione in Parlamento,
conferma questi parametri.
Quindi a me pare che la legge andrebbe modificata sia per quanto
riguarda l'allegato A, sia per quanto riguarda il comma 2
dell'articolo 9, che contiene una affermazione di principio che a
mio avviso non può neanche superare il vaglio del Presidente della
commissione di coordinamento, perché questa deroga è chiaramente
illegittima rispetto a dei limiti di accettabilità che sono
stabiliti da una legge precisa dello Stato.
Presidente
Ha chiesto di parlare il Vicepresidente
Bich, ne ha facoltà.
Bich (Ind)
Per annunciare che se non intervengono
delle spiegazioni più precise (cosa che non mi sembra possibile),
stante l'impossibilità di derogare ai limiti di accettabilità
previsti dalla tabella C della legge Merli, il mio voto non può che
essere contrario su questo argomento, anche se mi rendo conto che
la legge istituisce interventi che sono di sanatoria e di bonifica
degli impianti. Però sia la tabella C per il conferimento delle
acque, sia la nuova tabella, mi sembrano illegittime perché
presentano delle caratteristiche che violano la legge Merli stessa.
Pertanto, se non interviene una spiegazione plausibile e precisa,
il mio voto è contrario.
Presidente Ha chiesto di parlare l'Assessore alla Sanità e
Assistenza Sociale Beneforti, ne ha facoltà.
Beneforti (DC)
Non credevo nel presentare questo
disegno di legge di creare tante perplessità fra i colleghi del
Consiglio regionale. Questa legge, lo sapete tutti, in modo
particolare coloro che hanno operato prima di me in questo
assessorato, è attesa e richiesta nel settore agricolo, nel settore
industriale, nel settore commerciale, nel settore artigianale, in
modo particolare nel settore alimentare; ma è richiesta e sostenuta
anche da tutti coloro che tengono al rispetto dei principi di
igiene ambientale. Questa legge, come illustrerò, non è in
contrasto con la legge n. 319/76, cosiddetta legge Merli, ma
rappresenta una prima variante e una prima modificazione della
legge regionale n. 59/82, applicativa della cosiddetta Legge Merli,
e sappiamo tutti che la legge n. 59 deve essere rivista per poter
essere applicata nella realtà valdostana.
L'urgenza di questa variante è stata discussa nel gruppo tecnico
dell'assessorato alla Sanità, il quale ha valutato questa variante
in attesa di porre altre varianti alla legge n. 59, variante che è
stata preparata dal coordinatore stesso del gruppo tecnico, dott.
Montesanti. Tutti gli esperti e i consulenti facenti parte del
gruppo tecnico ma anche esperti esterni - anche se non lo hanno
messo per iscritto perché non hanno verbalizzato le riunioni che
hanno fatto - hanno ammesso che questa legge è necessaria.
Poiché non mi sento il depositario della verità in certe
situazioni, avendo sentito la discussione e seguito il confronto
che abbiamo fatto a livello di commissione consiliare, ho chiesto a
questi esperti e mi è stato confermato che vi era la necessità di
un adeguamento della intera legge regionale n. 59/82. Ma perché
questo? Perché con questo disegno di legge si intendono realizzare
tre obiettivi fondamentali, e mi scuserete se ripeterò molte delle
cose dette dal Consigliere Limonet, ma mi servono anche a
giustificare le motivazioni della legge che andiamo a
presentare.
Primo obiettivo: attivare e rendere funzionanti i due centri
regionali di depurazione di Arnad e Brissogne, atti a ricevere e
trattare i liquami provenienti dalle fosse settiche, da fosse
Imhoff, da impianti di depurazione e servizi di insediamenti
civili. Ciò allo scopo di rendere possibile lo svuotamento regolare
delle fosse Imhoff, attualmente largamente usate per la depurazione
dei reflui civili di frazioni e piccoli comuni. Inoltre allo scopo
di ridurre i costi ai comuni e ai privati che oggi devono smaltire
i fanghi fuori valle. Questo è un obiettivo fondamentale, perché
oggi i comuni e i privati devono smaltire i fanghi fuori valle,
quindi dobbiamo offrire ai piccoli insediamenti urbani la
possibilità tecnica di rispettare la legge n. 319; questi sono
alcuni obiettivi principali. Allo scopo, infine, di consentire ai
comuni la riduzione di costi di investimento e gestione quando
avranno impianti di depurazione medio-piccoli, quali ad esempio
Nus, Fénis, Issogne. Questi impianti operano il trattamento dei
fanghi attivi, ma sono privi di impianti di disidratazione dei
fanghi stessi.
Secondo obiettivo: mettere in funzione il depuratore di Arnad e
il depuratore di Brissogne perché siano in grado di ricevere e
trattare i liquami organici di unità produttive e industriali
trasportati con autospurgo. Ci sono certi liquami e certi fanghi
che vengono trasportati con l'autospurgo, e questo allo scopo di
rendere possibile l'esercizio di piccole attività produttive con
scarichi di natura organica. Dobbiamo pur mettere le piccole
attività produttive nelle condizioni di scaricare con autospurghi a
Brissogne o a Arnad, ad esempio i caseifici, i piccoli allevamenti,
le cantine sociali, le macellerie, cioè tutte quelle attività che
non dispongono di un depuratore, Consigliere Rollandin, per
l'andamento stagionale della lavorazione, per l'andamento climatico
sfavorevole, per la sproporzione esistente fra l'investimento per
il depuratore e i ricavi che traggono dall'attività produttiva.
Ma soprattutto questo serve per offrire soluzioni tecniche
valide per il rispetto della legge n. 319 e per evitare possibili
situazioni di inquinamento per mancanza di centri di smaltimento a
costi ragionevoli. L'articolo 3 della legge stabilisce dei valori
guida, che leggeva prima il Consigliere Rollandin, per alcuni
parametri che devono essere rispettati, perché il conferimento sia
accettabile a Brissogne come a Arnad. Quelle linee guida sono state
messe proprio perché quello che viene trasportato sia accettabile
da Brissogne e Arnad.
Comunque gli impianti di depurazione di Brissogne e Arnad per il
loro scarico dovranno rispettare la tabella A della legge n. 319,
questo è il punto fondamentale: quando da Brissogne e da Arnad esce
il liquido, quel liquido che va nella Dora deve avere quei valori
che sono previsti dalla tabella A. E' soltanto che si rivedono
certi parametri al momento in cui avviene il trasporto e vengono
immessi in questi depuratori i fanghi e i liquami. Questo è ciò che
conta, per evitare anche ogni inquinamento temporaneo.
Terzo obiettivo: permettere agli insediamenti produttivi di
scaricare direttamente nella rete fognaria che alimenta un impianto
di depurazione efficace ed efficiente. Si mettono nella legge dei
limiti di accettabilità che sono stabiliti di volta in volta dalla
USL, come previsto dal comma 3 dell'articolo 9 della legge in
discussione, prima della immissione nella fognatura. Infatti l'USL
prima di rilasciare l'autorizzazione allo scarico dovrà valutare la
natura dei reflui, che deve essere a base organica esente da
tossici, il tipo e lo stato dell'impianto di depurazione
interessato, la quantità e qualità del bacino di utenza che
contemporaneamente va ad interessare lo stesso depuratore.
Nella sostanza, questo disegno di legge non modifica i parametri
della legge n. 319, non stabilisce regole di scarico diverse in
alternativa alla legge; consente lo smaltimento nella regione di
liquami e fanghi evitando il conferimento degli stessi verso centri
di altre regioni, con il conseguente aumento dei costi non più
sostenibili dalle piccole attività produttive; consente anche di
realizzare il consorzio previsto pubblico-privato alla luce del
quale è stato dimensionato il depuratore di Brissogne. Infatti il
depuratore di Brissogne è stato dimensionato per 150mila abitanti
equivalenti, in modo da accogliere anche gli scarichi della
birreria come della centrale del latte e di altre attività
produttive, perché sono 45mila gli utenti che graverebbero come
cittadini sul depuratore di Brissogne, ed è stato dimensionato a
150mila abitanti proprio per ricevere i fanghi e i liquami dalle
attività produttive.
Se questo disegno di legge non viene approvato e non si
prevedono queste cose, la birreria come le altre aziende
interessate dovranno provvedere a realizzare un proprio impianto di
depurazione, e il consorzio si troverà a gestire un depuratore
sovradimensionato rispetto alle reali necessità, con la certezza -
dicono i tecnici - del non funzionamento sul piano tecnico.
Con la legge pertanto si cerca di sanare una situazione che va
avanti da tempo e che non è più sostenibile. Fino ad oggi siamo
andati avanti dando delle proroghe a scaricare nella Dora; se
questa è l'alternativa alla legge, diciamocelo. Siamo andati avanti
dagli anni 1977-78 sempre con proroghe di scarico, sia per la
birreria che per altre attività industriali, e sono state
presentate anche interpellanze e interrogazioni; ho trovato tutto
un materiale che c'è stato precedentemente alla messa in funzione
di questa legge. Quindi la legge è attesa anche da queste attività
produttive. Se l'alternativa è quella di andare avanti con le
proroghe, come si è sempre fatto, continuiamo.
Inoltre la legge contiene una serie di norme che prevedono quali
sono i comuni valdostani che confluiscono su Brissogne e Arnad, le
modalità per la raccolta e il trasporto dei fanghi e liquami; è
previsto che le imprese di trasporto debbano essere autorizzate
previa convenzione con i gestori degli impianti, che il trattamento
dei liquami e fanghi provenienti da insediamenti produttivi sia
subordinato alla stipula di una convenzione fra la impresa
produttrice e l'ente gestore dell'impianto di depurazione; inoltre
il comma 3 dell'articolo 6 della legge stabilisce anche ciò che
devono prevedere le convenzioni. Quindi c'è tutta una
regolamentazione che viene impostata per avere tutte le garanzie
che si rendono necessarie.
Infine ci sono i controlli da parte della USL, il controllo da
parte dell'assessorato alla Sanità con il gruppo tecnico; viene
previsto il prelievo dai fondi globali di 600 milioni per pagare le
spese di gestione che ci sono state nel corso del 1991 nel
depuratore di Arnad.
Nel concludere questa prima parte, riservandomi di intervenire
in un secondo momento, riaffermo che questa legge non contrasta
affatto con la legge Merli, ma tende ad ottenere il rispetto dei
fondamentali principi di igiene ambientale che oggi non sussistono
perché diamo autorizzazioni particolari; quindi credo che sia meno
garantito l'ambiente oggi che dopo l'approvazione di questa legge.
E noi non vogliamo illudere nessuno, abbiamo cercato di mettere in
atto un meccanismo che possa permettere alle attività produttive di
produrre ed andare avanti senza avere sempre alla porta i NAS o gli
uffici di igiene o la magistratura. Questa è una strada, se
qualcuno ce ne insegna un'altra la possiamo anche seguire, ma non
può essere quella che abbiamo percorso fino ad oggi. Pertanto
chiedo che il Consiglio approvi questa legge, che è una prima
variante alla legge n. 59; successivamente ne presenteremo altre
perché la legge n. 59 deve essere rivista totalmente.
Presidente
Ha chiesto di parlare il Consigliere
Rollandin, ne ha facoltà.
Rollandin (UV)
Les observations de M. Beneforti nous
donnent deux possibilités: ou de lire la loi n° 319 un chapitre oui
et un chapitre non, ou bien de dire que ce projet de loi devait
être un projet de financement. Si valait le système que vient de
nous dire M. Beneforti, alors déjà aujourd'hui, si on veut prévoir
le passage d'un déchet liquide dans un épurateur, s'il rentre dans
les limites, on peut le faire. Mais le problème c'est que l'article
9 dit:
"La misurazione degli scarichi si intende effettuata
subito a monte del punto di immissione nei corpi
ricettori".
(Interviene l'Assessore Beneforti, senza microfono).
La loi dit une chose différente de ce que l'Assesseur vient de
dire; tous les différents problèmes on les connaît, le fait qu'il y
ait des difficultés de la part des différentes petites entreprises,
des différentes activités artisanales, on les sait; l'unique point
c'était de prévoir comment donner la possibilité de recueillir ces
substances et de les présenter à un centre d'épuration de façon
valable. A présent malheureusement l'ensemble du système n'est pas
résolu pour la raison qu'il y a les épurateurs qui ne fonctionnent
pas encore dans les différents centres et les deux épurateurs
d'Arnad et de Brissogne ne sont pas encore complets.
Je voudrais souligner à l'Assesseur qu'on a dû intervenir d'une
façon extraordinaire pour certaines communes pour le fonctionnement
des épurateurs là où la loi même prévoit qu'il fallait intervenir
comme Région, mais là c'est une intervention financière. Ici ce que
je veux souligner c'est que malheureusement les intentions peuvent
même être bonnes, mais si on va appliquer cette loi, lorsqu'il y
aura le contrôle, qu'est-ce qui se passera? Qu'on n'est pas en
règle, même si on fait cette loi, car l'unique point de cette loi
ce sont les 600 millions pour la ges-tion de l'épurateur d'Arnad,
qui ne seront pas suffisants, mais les modifications ne sont pas
possibles pas seulement pour les épurateurs mais aussi pour les
autres centres.
Les indications de la loi n° 319 sont assez claires et en plus
je crois que les collègues connaissent la loi n° 915, là où elle
nous donne des indications assez précises:
"sono rifiuti
speciali i residui derivanti da lavorazioni industriali, quelli
derivanti da attività agricole, artigianali, commerciali e i
servizi che per qualità o quantità non siano dichiarati
assimilabili ai rifiuti urbani".
Toutes les problèmes que j'ai entendus ne sont pas résolus avec
ce projet de loi; c'est là la raison pour laquelle nous insistons
pour dire que le système est un autre, c'est-à-dire de prévoir
qu'il y ait des systèmes d'épuration tels qui puissent faire
rentrer dans les barèmes prévus par la loi Merli.
Ici il y a un raisonnement à la base qui n'est pas contraire à
la solution des problèmes, mais l'instrument qui a été adopté n'est
pas suffisant; le règlement avec lequel on avait géré d'une façon
transitoire pendant une certaine période avait respecté la loi, on
n'avait pas modifié les données de la loi Merli, même avec la loi
régionale n° 59, mais c'était l'application pour ce qui était le
passage des ordures dans les torrents, ce qui est une chose
différente.
Le regret est un seul: malheureusement une fois que vous auriez
approuvé cette loi, l'application des différents règlements
s'impose quand même, et alors le problème des laboratoires
artisanaux n'est pas résolu avec cette loi, car si on voulait faire
une convention, on pouvait le faire déjà aujourd'hui avec le centre
de Brissogne même sans la loi. Au contraire il faut qu'il y ait des
centres spécialisés, on ne peut pas tout mélanger, il y a des
centres pour les déchets spéciaux.
L'invitation qui avait déjà été donnée au niveau de commission
c'était de suivre ce système: d'aller dans la direction de prévoir
un système d'épuration pour les différents déchets des activités
artisanales, spéciales, agricoles. En effet, je me demande pourquoi
on a choisi d'avoir un centre comme Saint-Marcel; je crois que si
on l'a fait pour le petit-lait on l'a fait pour une raison: qu'on
ne pouvait pas mettre tout simplement le petit-lait dans les
égouts. Et même avec ce projet de loi on ne pourra pas le faire.
Alors c'est une non-solution qu'on va approuver.
Je regrette de devoir dire ces choses, les intentions peuvent
être bonnes mais la méthode n'est pas correcte et je doute fort
qu'il y ait la possibilité de faire accepter ce projet de loi, mais
surtout l'application de cette loi sera impossible. Quand les
différents experts iront faire une analyse, devront dire que la loi
n'est pas respectée, mais ils ne pourront pas s'appeler uniquement
à une loi régionale car il y a la loi nationale qui est assez
claire.
J'ai essayé de faire comprendre à l'Assesseur qu'il y a des
res-ponsabilités en donnant l'illusion de résoudre les problèmes,
car au contraire les problèmes seront toujours les mêmes. La
solution c'est une autre, c'est de prévoir des épurateurs pour les
ordures spéciales; autrement on sera toujours dans la difficulté de
donner une réponse aux petites entreprises.
Presidente
Ha chiesto di parlare il Consigliere
Riccarand, ne ha facoltà.
Riccarand (VA)
Se l'Assessore mantiene il disegno
di legge, mi riservo di presentare due emendamenti all'articolo 3 e
all'articolo 9, comma 2, per precisare che devono essere rispettati
i parametri della legge Merli, perché non possiamo affermare che si
possono autorizzare i recapiti nelle pubbliche fognature in deroga
ai limiti di accettabilità. Questo secondo me non solo è
illegittimo, ma è anche molto pericoloso; è vero che si dice che
c'è un convenzionamento e un controllo dell'USL, però una volta
passato il principio, diventa difficile controllare questa
situazione e rischiamo di avere una immissione nelle fognature di
tutta una serie di sostanze fortemente inquinanti.
Quindi se viene mantenuto il disegno di legge, presento due
emendamenti rispetto all'articolo 3, tabella A, e all'articolo 9,
comma 2.
Presidente
Dichiaro chiusa la discussione
generale. Ha chiesto di parlare l'Assessore alla Sanità e
Assistenza Sociale Beneforti, ne ha facoltà.
Beneforti (DC)
Volevo dire che di fronte agli
interventi che ci sono stati, non posso che confermare quanto detto
prima, perché riteniamo in questo momento di affrontare
nell'interesse della economia valdostana come delle piccole
attività quei problemi che oggi abbiamo sul tappeto.
Non posso neppure accettare gli emendamenti agli articolo 3 e 9
proposti dal Consigliere Riccarand, di cui ho già capito il tenore,
perché verrebbero a svilire il significato della legge.
Riconfermo quello che ho detto e chiedo al Consiglio di votare
il disegno di legge.
Presidente
Si passa all'esame dell'articolato. Do
lettura dell'articolo 1:
Articolo 1 1. Nel territorio della regione Valle d'Aosta, al
fine dello smaltimento di liquami organici concentrati provenienti
da attività produttive e dal trattamento di fanghi provenienti
dallo spurgo di fosse biologiche di fosse Imhoff e da impianti di
depurazione a servizio di insediamenti civili, vengono utilizzati
gli impianti di depurazione ubicati nei comuni di Brissogne ed
Arnad.
2. Agli impianti di depurazione di Brissogne ed Arnad possono
essere conferiti esclusivamente liquami e fanghi prodotti nel
territorio della regione. Eventuali liquami e fanghi provenienti da
altre regioni e dall'estero possono essere conferiti ai suddetti
impianti solo su preventiva autorizzazione dell'Assessore regionale
alla sanità ed assistenza sociale, previo parere del gruppo tecnico
di lavoro costituito con deliberazione della Giunta regionale n.
4472 del 5 luglio 1985 così come integrata dalla deliberazione n.
5350 del 9 agosto 1985.
3. I liquami e fanghi di cui alla presente legge confluiscono
agli impianti di depurazione di Brissogne ed Arnad secondo i
rispettivi bacini d'utenza comprendenti i seguenti comuni:
a) impianto di Brissogne:
comuni di: Allein, Antey-Saint-André, Aosta, Arvier, Avise,
Aymavilles Bionaz, Brissogne, Chambave, Chamois, Charvensod,
Châtillon, Cogne, Courmayeur, Doues, Etroubles, Fénis, Gignod,
Gressan, Introd, Jovençan, La Magdeleine, La Salle, La Thuile,
Morgex, Nus, Ollomont, Oyace, Pollein, Pontey, Pré-Saint-Didier,
Quart, Rhêmes-Notre-Dame, Rhêmes-Saint-Georges, Roisan,
Saint-Christophe, Saint-Denis, Saint-Marcel, Saint- Nicolas,
Saint-Oyen, Saint-Pierre, Saint-Rhémy, Saint-Vincent, Sarre,
Torgnon, Valgrisenche, Valpelline, Valsavarenche, Valtournenche,
Verrayes, Villeneuve.
b) impianto di Arnad:
comuni di Arnad, Ayas, Bard, Brusson, Challand-Saint-Anselme,
Challand-Saìnt-Victor, Champdepraz, Champorcher, Donnas, Emarèse,
Fontainemore, Gaby, Gressoney-La-Trinité, Gressoney-Saint-Jean,
Hône, Issime, Issogne, Lillianes, Montjovet, Perloz, Pontboset,
Pont-Saint-Martin, Verrès.
Presidente
Ha chiesto di parlare il Consigliere
Rollandin, ne ha facoltà.
Rollandin (UV)
Je crois d'avoir essayé de présenter
les raisons pour lesquelles on est contraire à ce projet de
loi.
J'avais demandé à l'Assesseur d'avoir quelqu'un de ce comité, le
responsable de l'USL qui puisse mettre une signature; je crois de
n'avoir pas trop exigé. On m'avait dit qu'il n'y avait pas de
procès-verbaux de cette commission, alors j'ai demandé au moins que
les participants aillent faire une lettre en disant qu'ils sont
d'accord sur le projet de loi; mais je n'ai jamais reçu une
réponse. Il y a là une indication très claire de ce que cela
signifie.
De notre part nous sollicitons une intervention qui soit
responsable dans le secteur pour résoudre réellement les problèmes,
voire une intervention pour soutenir le financement et les frais
conséquents à l'application correcte de la loi Merli, ce qui à
aujourd'hui n'est pas.
Par conséquent tout en soulignant les responsabilités que, en
adoptant ce projet de loi on va se prendre, on confirme le vote
contraire à ce projet.
Presidente Ha chiesto di parlare il Vicepresidente Bich, ne ha
facoltà.
Bich (Ind)
La dichiarazione di voto è quella già
preannunciata: do voto contrario essendo inderogabili i limiti di
accettabilità delle acque reflue relativi alla legge Merli. Quindi
all'articolo 3 non è accettabile che possa essere imposto un
allegato simile all'allegato A di questa legge con limiti di
accettabilità superiori alla tabella C della legge Merli, perché
risulterebbe illegittima la legge stessa.
Per questi motivi dichiaro il mio voto contrario.
Presidente
Pongo in votazione l'articolo 1.
Esito della votazione:
Presenti: 33
Votanti: 32
Favorevoli: 18
Contrari: 14
Astenuti: 1 (Riccarand)
Il Consiglio approva.
Presidente
Do lettura dell'articolo 2 e lo pongo
in votazione.
Articolo 2 1. I liquami e fanghi conferibili agli impianti di
depurazione di Brissogne ed Arnad sono quelli sottoindicati e
devono comunque avere un contenuto in solidi sospesi non superiore
a 9 percento in peso, quale parametro determinato secondo le
metodiche ufficiali dell'Istituto di ricerca sulle acque (I.R.S.A.)
del Consiglio nazionale delle ricerche:
a) liquami e fanghi originati dalle operazioni di svuotamento di
fosse biologiche e fosse Imhoff a servizio di:
1) pubbliche fognature;
2) singole abitazioni o complessi residenziali privati;
3) scarichi idrici esclusivamente civili, anche se all'interno
di insediamenti produttivi.
b) liquami e fanghi originati dalle operazioni di svuotamento di
impianti di depurazione civile;
c) liquami e fanghi originati da insediamenti produttivi di
natura esclusivamente organica provenienti da lavorazioni di
industrie alimentari e da lavorazioni i cui reflui risultino
compatibili con i trattamenti biologici attuati presso gli impianti
di depurazione di Brissogne ed Arnad.
2. Non possono comunque essere conferiti agli impianti di
depurazione di Brissogne e Arnad liquami e fanghi provenienti da
impianti di depurazione a servizio di strutture ospedaliere.
Esito della votazione:
Presenti: 33
Votanti: 32
Favorevoli: 18
Contrari: 14
Astenuti: 1 (Riccarand)
Il Consiglio approva.
Presidente
Do lettura dell'articolo 3:
Articolo 3 1. I liquami e fanghi conferiti negli impianti di
depurazione di Brissogne ed Arnad devono osservare per i parametri
indicati nell'allegato A alla presente legge i valori massimi guida
previsti, fermo restando che per i restanti parametri si prendono a
riferimento i limiti di cui nella tabella C allegata alla legge 10
maggio 19/6, n. 319 e successive modificazioni (Norme per la tutela
delle acque dall'inquinamento).
Presidente
All'articolo 3 vi è l'emendamento del
Consigliere Riccarand, che riguarda la abrogazione della tabella A.
Ha chiesto di parlare l'Assessore alla Sanità e Assistenza Sociale
Beneforti, ne ha facoltà.
Beneforti (DC)
Per dichiarare il voto contrario
della maggioranza all'emendamento.
Presidente
Pongo in votazione l'emendamento del
Consigliere Riccarand.
Esito della votazione:
Presenti: 34
Votanti: 34
Favorevoli: 16
Contrari: 18
Il Consiglio non approva.
Pongo in votazione l'articolo 3:
Esito della votazione:
Presenti: 34
Votanti: 34
Favorevoli: 18
Contrari: 16
Il Consiglio approva.
Presidente
Do lettura dell'articolo 4 e lo pongo
in votazione.
Articolo 4 1. La raccolta e il trasporto dei liquami e fanghi
di cui alla presente legge è disciplinata ai sensi del D.P.R. 10
settembre 1982, n. 915 (Attuazione delle direttive CEE numero
75/442 relativa ai rifiuti, n. 76/403 relativa allo smaltimento dei
policlorodifenili e dei policlorotrifenili e numero 78/319 relativa
ai rifiuti tossici e nocivi) e dalle conseguenti disposizioni
regionali di applicazione.
2. La Giunta regionale, su proposta dell'Assessore regionale
alla sanità ed assistenza sociale, sentito il gruppo tecnico di cui
all'articolo 1, è autorizzata a stabilire con propria deliberazione
modalità e requisiti per le effettuazioni delle operazioni di
raccolta e trasporto dei liquami e fanghi di cui al comma uno.
Esito della votazione:
Presenti: 34
Votanti: 34
Favorevoli: 18
Contrari: 16
Il Consiglio approva.
Presidente
Do lettura dell'articolo 5 e lo pongo
in votazione.
Articolo 5 1. I liquami e fanghi indicati all'articolo 2
possono essere conferiti agli impianti di depurazione di Brissogne
ed Arnad solo dalle imprese autorizzate ai sensi della normativa di
cui all'articolo 4, previa convenzione stipulata con i gestori dei
suddetti impianti.
2. Il trattamento di liquami e fanghi provenienti da
insediamenti produttivi è subordinato comunque alla stipula di una
convenzione tra l'impresa produttrice e l'ente gestore
dell'impianto di depurazione.
3. Le convenzioni di cui ai commi uno e due sono stipulate
secondo schema-tipo definito con deliberazione della Giunta
regionale su proposta dell'Assessore regionale alla sanità ed
assistenza sociale e devono in particolare disciplinare:
a) i requisiti di accettabilità dei liquami e fanghi;
b) le modalità di effettuazione del conferimento;
c) le procedure di prelievo dei campioni e di controllo della
qualità;
d) la determinazione delle quantità massime conferibili;
e) le responsabilità dell'impresa produttrice e dell'impresa che
svolge attività di conferimento;
f) le tariffe per la depurazione dei liquami e fanghi
conferiti;
g) il versamento di un deposito cauzionale a garanzia di
eventuali danni all'impianto e delle tariffe previste da
corrispondere a carico del conferitore e/o del produttore.
Esito della votazione:
Presenti: 34
Votanti: 34
Favorevoli: 18
Contrari: 16
Il Consiglio approva.
Presidente
Do lettura dell'articolo 6 e lo pongo
in votazione.
Articolo 6 1. Le spese per le operazioni di trattamento dei
liquami e fanghi di cui alla presente legge sono a carico dei
relativi conferitori e/o produttori.
2. La tariffa per la depurazione dei liquami e dei fanghi di cui
alle lettere a) e b) del comma uno dell'articolo 2 è unica per
entrambi gli impianti di depurazione e viene determinata con
deliberazione della Giunta regio nale su proposta dell'Assessore
alla sanità ed assistenza sociale.
3. Le tariffe per la depurazione dei liquami e fanghi di cui
alla lettera c) del comma uno dell'articolo 2 sono determinate
nella convenzione stipulata ai sensi dell'articolo 5.
Esito della votazione:
Presenti: 34
Votanti: 34
Favorevoli: 18
Contrari: 16
Il Consiglio approva.
Presidente
Do lettura dell'articolo 7 e lo pongo
in votazione.
Articolo 7 1. Il funzionamento e la gestione dell'impianto di
depurazione di Arnad sono disciplinati da apposite disposizioni
stabilite con deliberazione della Giunta regionale, su proposta
dell'Assessore regionale alla sanità ed Assistenza sociale, previo
parere del gruppo tecnico indicato all'articolo 1.
2. Con la deliberazione della Giunta regionale di cui al comma
uno si determinano in particolare: i requisiti di specializzazione
richiesti per l'affidamento dell'impianto; lo schema di convenzione
da stipulare con le imprese incaricate della gestione; lo schema di
comodato per l'utilizzo dell'impianto.
3. Al finanziamento ed alla gestione dell'impianto di
depurazione dl Brissogne provvede l'ente gestore competente,
secondo apposito regolamento approvato in conformità agli indirizzi
stabiliti con deliberazione della Giunta regionale su proposta
dell'Assessore regionale alla Sanità ed Assistenza sociale, previo
parere del gruppo tecnico indicato all'articolo 1.
Esito della votazione:
Presenti: 34
Votanti: 34
Favorevoli: 18
Contrari: 16
Il Consiglio approva.
Presidente
Do lettura dell'articolo 8 e lo pongo
in votazione.
Articolo 8 1. Tutte le imprese autorizzate dalla Regione
all'esercizio della attività di raccolta e trasporto di liquami e
fanghi provenienti da insediamenti civili e produttivi devono
comunicare all'Assessorato regionale della sanità ed assistenza
sociale la provenienza, le quantità, la qualità e l'impianto di
conferimento dei liquami e fanghi trasportati.
2. Tutti i titolari di insediamenti produttivi che si avvalgono
di un proprio impianto di trattamento dei reflui prodotti devono
comunicare all'Assessorato regionale della sanità ed assistenza
sociale le quantità e la qualità dei reflui depurati.
3. Le comunicazioni di cui ai commi uno e due devono essere
effettuate a partire dal 1992 entro il 28 febbraio di ciascun anno
con riferimento all'attività esercitata a decorrere dall'anno
1991.
Esito della votazione:
Presenti: 34
Votanti: 34
Favorevoli: 18
Contrari: 16
Il Consiglio approva.
Presidente
Do lettura dell'articolo 9.
Articolo 9 1. I titolari degli scarichi di insediamenti
produttivi recapitati nelle pubbliche fognature dotate di impianto
di depurazione sono tenuti a rispettare le norme, le prescrizioni
regolamentari ed i limiti di accettabilità stabiliti dagli enti
gestori degli impianti di depurazione delle pubbliche fognature
stesse.
2. Ove la potenzialità e le caratteristiche tecniche e di
funzionamento dell'impianto di depurazione lo consentano, gli enti
gestori possono autorizzare recapiti nelle pubbliche fognature in
deroga ai limiti di accettabilità di cui alla tabella C allegata
alla legge 10 maggio 1976, n. 319 e successive integrazioni e
modificazioni, a condizione che lo scarico terminale non determini
inquinamento anche temporaneo, ai sensi delle norme regionali
vigenti o, comunque, pregiudizio alla salute pubblica.
3. Le autorizzazioni sono rilasciate in conformità al parere
espresso dal Laboratorio di sanità pubblica dell'Unità sanitaria
locale della Valle d'Aosta in merito al rispetto delle condizioni
di cui al comma due e formano allegato integrante del regolamento
di gestione dell'impianto.
Presidente
All'articolo 9 vi è l'emendamento del
Consigliere Riccarand, che propone l'abrogazione del comma 2.
Ha chiesto di parlare l'Assessore alla Sanità e Assistenza
Sociale Beneforti, ne ha facoltà.
Beneforti (DC)
Il voto della maggioranza è
contrario all'emendamento.
Presidente
Pongo in votazione l'emendamento del
Consigliere Riccarand.
Esito della votazione:
Presenti: 34
Votanti: 34
Favorevoli: 16
Contrari: 18
Il Consiglio non approva
Presidente
Ha chiesto di parlare il Consigliere
Rollandin, ne ha facoltà.
Rollandin (UV)
Toujours à propos de cet article je
n'ai présenté aucun amendement puisque je croyais qu'on pouvait
modifier dans son ensemble le projet. Mais la partie concernant le
point 3:
"Le autorizzazioni sono rilasciate in conformità al
parere espresso dal Laboratorio di sanità pubblica dell'Unità
sanitaria locale etc"
est en contraste avec l'article 12 de la
loi n° 70, là où on dit:
"Al medico regionale e all'ufficiale
sanitario subentra il responsabile del servizio di igiene pubblica
e ambientale, alla alimentazione e sicurezza dei luoghi di lavoro,
o per sua delega"
, et donc le laboratoire n'a pas de
compétence.
Presidente
Credo che al punto in cui siamo
arrivati, sia difficile fare delle variazioni.
Pongo in votazione l'articolo 9:
Esito della votazione:
Presenti: 35
Votanti: 35
Favorevoli: 19
Contrari: 16
Il Consiglio approva.
Presidente
Do lettura dell'articolo 10.
Articolo 10 1. Per la gestione dell'impianto di depurazione
di Arnad, di cui al comma uno dell'articolo 7, è autorizzata, per
l'anno 1991, la spesa di lire 600 milioni che grava sull'istituendo
capitolo 59425 del bilancio di previsione della Regione per l'anno
in corso.
2. Alla copertura degli oneri di cui al comma uno si provvede
mediante riduzione di lire 600.000.000 dallo stanziamento iscritto
al capitolo 67000 "Fondo globale per il finanziamento di spese
correnti" a valere sull'accantonamento di cui all'allegato 8 del
bilancio di previsione della Regione per l'anno 1991 concernente:
Interventi di protezione dell'ambiente: a) Depurazione -
realizzazione delle opere integrative per il centro di trattamento
delle acque reflue sito in comune di Arnad - (aree di intervento
settoriale - settore sanità E. 2.3)-
3. A decorrere dal 1992 gli oneri necessari saranno determinati
con la legge di bilancio ai sensi dell'articolo 15 della legge
regionale 27 dicembre 1989 n. 90 "Norme in materia di bilancio e di
contabilità generale della Regione autonoma Valle d'Aosta".
Presidente
All'articolo 10 vi è l'emendamento
presentato dall'Assessore Lavoyer, che recita:
Emendamento 4. In deroga all'articolo 44, comma 5, della
legge regionale 27 dicembre 1989, n. 90, sono autorizzate le
variazioni di bi lancio indicate all'articolo 11.
Lo pongo in votazione.
Esito della votazione:
Presenti: 35
Votanti: 33
Favorevoli: 19
Contrari: 14
Astenuti: 2 (Lanivi e Maquignaz)
Il Consiglio approva.
Presidente
Pongo in votazione l'articolo 10 nel
testo così emendato:
Articolo 10 1. Per la gestione dell'impianto di depurazione
di Arnad, di cui al comma uno dell'articolo 7, è autorizzata, per
l'anno 1991, la spesa di lire 600 milioni che grava sull'istituendo
capitolo 59425 del bilancio di previsione della Regione per l'anno
in corso.
2. Alla copertura degli oneri di cui al comma uno si provvede
mediante riduzione di lire 600.000.000 dallo stanziamento iscritto
al capitolo 67000 "Fondo globale per il finanziamento di spese
correnti" a valere sull'accantonamento di cui all'allegato 8 del
bilancio di previsione della Regione per l'anno 1991 concernente:
Interventi di protezione dell'ambiente: a) Depurazione -
realizzazione delle opere integrative per il centro di trattamento
delle acque reflue sito in comune di Arnad - (aree di intervento
settoriale - settore sanità E. 2.3)-
3. A decorrere dal 1992 gli oneri necessari saranno determinati
con la legge di bilancio ai sensi dell'articolo 15 della legge
regionale 27 dicembre 1989 n. 90 "Norme in materia di bilancio e di
contabilità generale della Regione autonoma Valle d'Aosta".
4. In deroga all'articolo 44, comma 5, della legge regionale 27
dicembre 1989, n. 90, sono autorizzate le variazioni di bi lancio
indicate all'articolo 11.
Esito della votazione:
Presenti: 35
Votanti: 35
Favorevoli: 19
Contrari: 16
Il Consiglio approva.
Presidente
Do lettura dell'articolo 11 e lo pongo
in votazione.
Articolo 11 1. Al bilancio di previsione della Regione per
l'esercizio 1991 sono apportate le seguenti variazioni in termini
di competenza e di cassa:
Parte spesa
Variazione in diminuzione:
Cap. 67000: "Fondo globale per il finanziamento di spese
correnti"
Lire 600.000.000
Variazione in aumento:
Cap. 59425 (di nuova istituzione)
Programma regionale: 2.2.1.09
Codificazione: 2.1.1.4.1.2.8.16.08.
"Spese per il pagamento dei canoni di gestione dell'impianto di
depurazione di Arnad"
- legge regionale n
articolo 7 comma uno
Lire 600.000.000
Esito della votazione:
Presenti: 35
Votanti: 35
Favorevoli: 19
Contrari: 16
Il Consiglio approva.
Presidente
Do lettura dell'articolo 12 e lo pongo
in votazione.
Articolo 12 1. La presente legge è dichiarata urgente ai
sensi del comma tre dell'art 31 dello Statuto speciale ed entrerà
in vigore il giorno successivo della sua pubblicazione nel
Bollettino ufficiale della Regione.
Esito della votazione:
Presenti: 35
Votanti: 35
Favorevoli: 19
Contrari: 16
Il Consiglio approva.
Presidente
Vi è l'emendamento del Consigliere
Riccarand, che chiede l'abrogazione della tabella A; pertanto pongo
in votazione la tabella A, che, se viene approvata, fa decadere
automaticamente l'emendamento.
Esito della votazione:
Presenti: 34
Votanti: 34
Favorevoli: 19
Contrari: 15
Il Consiglio approva.
Presidente
Pongo in votazione la legge nel suo
complesso:
Esito della votazione:
Presenti: 34
Votanti: 34
Favorevoli: 19
Contrari: 15
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK