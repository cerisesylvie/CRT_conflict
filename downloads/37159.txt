Consiglio Regionale della Valle d'Aosta - Oggetto del Consiglio n. 1020 del 11 febbraio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1020 del 11 febbraio 2015 - Resoconto
OGGETTO N. 1020/XIV - Interpellanza: "Revisione del progetto
sperimentale per la creazione di una scuola plurilingue in Valle
d'Aosta".
Presidente
- Per l'illustrazione, la parola al
Consigliere Donzel.
Donzel (PD-SIN.VDA) -
Grazie Presidente.
Come sempre, dobbiamo richiamare un attimo le date in cui
vengono presentate alcune iniziative, perché probabilmente chi ci
segue dal Consiglio regionale non sa che le iniziative hanno un
iter
, cioè maturano 15 giorni prima di arrivare in Consiglio
regionale, e nel frattempo avvengono degli avvenimenti che, in
qualche modo, alle volte cambiano anche il senso di determinate
iniziative.
Anche noi del Partito Democratico abbiamo posto dei quesiti
intorno alla questione che è stata definita
Projet en
langues
, sono molto puntuali, ma nascono da alcune premesse che
probabilmente nell'interpellanza di questa mattina, per quanto
riguarda noi del Partito Democratico, non sono state per nulla
chiarite, nel senso che questo progetto è stato fortemente
sostenuto da un gruppo di famiglie e di insegnanti. Vorrei
ricordare che negli anni c'è stata un'iniziativa degli steineriani
per avere, all'interno della scuola pubblica, la possibilità di
fare la scuola steineriana; poi c'è stato il gruppo dei
montessoriani che hanno detto: "facciamo la scuola Montessori in
Valle d'Aosta", sempre con i soldi pubblici; poi c'è stato il
gruppo...non so, degli arpitani...e poi arrivano 20-30 famiglie con
un progetto e si corre dietro a questo progetto!
La prima cosa è: c'è un'idea del futuro della scuola, cioè il
Governo regionale ce l'ha? Ha un'idea di che cosa vuol fare del
futuro? E poi, naturalmente, questi preziosi contributi, queste
elaborazioni che abbiamo anche avuto modo di apprezzare - perché
non è che siano campate per aria, sono anche cose interessanti -
devono confrontarsi con i problemi organizzativi, tant'è che il
gruppo Partito Democratico, nel momento in cui è arrivato in
commissione questo progetto, nell'estate 2014, non ha messo avanti
tutta la nostra visione politica, diciamo anche le nostre riserve
ideologiche, ma ci siamo limitati a fare dei rilievi di carattere
tecnico, burocratico, sindacale, nella speranza che questi rilievi
potessero in qualche modo far riflettere sulle difficoltà
organizzative, prima ancora di andare proprio ad un dibattito in sé
sulla questione. Questa nostra iniziativa fermò lo
step
di
dire: "si parte al 1° settembre 2014" e in questo devo riconoscere
- nonostante oggi ci fosse chi diceva che bisogna fare ampie
discussioni con gli insegnanti - che per fortuna l'Assessore non ha
ascoltato i consigli di alcuni colleghi della minoranza, per
fortuna, sennò sarebbe partito il 1° settembre 2014, per fortuna ha
avuto il buon senso di tener conto di alcuni rilievi tecnici e di
dire: "mettiamo questa cosa nelle mani di una
cellule
technique
". E anche qui mi ricordo che ho avuto il piacere di
fare un piccolo rilievo sulla
cellule technique
, a cui
veniva fatto partecipare un rappresentante politico dell'Union
Valdôtaine in qualità di Presidente della commissione, e di cui
faceva parte un esponente politico importante, perché faceva parte
l'Ispettore Piero Floris, che allora era Presidente del gruppo
ALPE. Io ho fatto rilevare che, se noi ci mettiamo dentro delle
figure che hanno caratteristiche politiche, questo non è opportuno
(questo l'ho fatto rilevare l'anno scorso, prima che lei facesse
questa scelta). Dopodiché quello che non capito è se i tecnici non
sono stati in grado di ragionare intorno ai rilievi che noi avevamo
posto, cioè un Sovrintendente che viene dal mondo della scuola, un
Ispettore della scuola dell'infanzia e primaria dovrebbero pur
sapere quante ore può fare un insegnante, quante no, se le fa o non
le fa! Io ho capito che ad un certo punto c'è stato un
input
politico, quello del: "andiamo avanti", perché l'
input
che
io avevo dato, e cioè: "stiamo attenti che le iscrizioni sono a
gennaio e che, se non definiamo le regole per le iscrizioni,
ovviamente questa cosa è un pasticcio e non può partire"...quindi
eravamo alle questioni di carattere tecnico, burocratico,
sindacale.
Ci sono invece ragionamenti più generali che noi abbiamo
sostenuto (il collega Guichardaz era lì con me), e la nostra
preoccupazione è la seguente: noi crediamo fermamente nella scuola
pubblica, scuola pubblica che ha portato proprio questo modello
regionale, anche in un piccolo comune di montagna (e pensiamo che
sia un diritto delle famiglie e degli alunni), anche del più
piccolo comune di montagna, anche del comune marginale, che non è
marginale, ma magari sta nella Media Valle (Verrayes, Pontey), ad
avere gli stessi diritti di quelli che stanno ad Aosta e che hanno
già tanti servizi, tante altre possibilità in più di fare musica,
ballo, danza, canto, educazione....e quindi la scuola pubblica è
sacra in questi luoghi. E tutti hanno il diritto all'apprendimento
dell'inglese...non dico all'apprendimento del francese, perché
questo - ho avuto modo di spiegare - già c'è; poi, se nelle attuali
12 ore in cui si potrebbe fare non viene svolto ma si passa dalle
11 ore teoriche...però qui c'è l'Ispettore Floris che doveva sapere
se gli insegnanti lo fanno o non lo fanno il francese, non siamo
noi a dirlo, no? Portare questo a 13 ore avrebbe cambiato
l'insegnamento del francese in Valle d'Aosta? Secondo me no, perché
è una questione di contenuti, è una questione di qualità di
quell'insegnamento che viene fatto, non di ore!
Si decide un progetto dove addirittura l'inglese arriva a 12
ore...ma se noi sappiamo che gli insegnanti, pur avendo dato la
disponibilità a fare formazione in inglese, oggi, in alcune
istituzioni, non sono in grado di garantire l'ora di inglese, non
sono in grado di garantire l'ora? Non per cattiva volontà, perché
abbiamo avuto modo tutti di riscontrare che c'è una volontà di fare
formazione...anzi, addirittura a degli insegnanti della scuola
dell'infanzia che avevano chiesto di accedere al corso di
formazione, è la Sovrintendenza - che poi chiede loro di farlo -
che dice: "no, voi non potete partecipare ai corsi di formazione".
Ma come? Gli insegnanti dicono: "fateci fare il corso di
formazione", voi dite loro: "non fatelo", poi dite loro: "ma come,
non volete partecipare?"...c'è un corto circuito incredibile! Forse
è anche per questo che non prendiamo migliaia di voti, perché
abbiamo il coraggio di dire alle famiglie: "hai una bella idea, ma
dacci un attimo il tempo di organizzarla, dacci un attimo il tempo
di farla", perché non è che se uno ha una bella idea allora gli si
dice sempre tutto di sì. Quel modo di far politica lì porta ad una
cosa che non ha precedenti, per uno che ha una storia sindacale
come la mia, di vedere 300 insegnanti che dicono: "no a quel
progetto lì", e lo scrivono, quel progetto lì no! Altra cosa è
portare l'inglese, maggiorare l'insegnamento, sono tutti
disponibili a farlo, a lavorarci sopra, ma dicono: quella parola,
Projet en langues
, è un concetto che dev'essere messo da
parte, mettiamolo via.
Allora, secondo me, con i dovuti modi, è stato molto
intelligente che l'Assessorato abbia capito che si stava andando a
mettere su un binario morto e abbia trovato il coraggio, in
dirittura d'arrivo, di fermare questa cosa, perché poi gli ultimi
tentativi della Sovrintendenza sono stati patetici. È patetico
andare in una scuola e dire: "buttati a pesce sul nulla", con il
rischio di fare un danno più grande che il prendere coscienza che
bisogna lavorarci sopra. Poi a nulla serve che arrivi la maestra,
Vicesindaco di un Comune, a fare la piazzata nel Collegio docenti a
favore del francese...non produce nulla, questa è ideologia, non è
costruire un modello di scuola; tutti, tutti, genitori e
insegnanti, vogliono più qualità del francese e più inglese. E
anche gli insegnanti sparano delle sciocchezze, perché sul mio blog
ho letto di tutto, dalla sparizione dell'ora di religione per fare
l'ora di inglese...cioè, se ne sentono di tutti i colori!
Ultimo passaggio, secondo me, è quello dire: "non andiamo però a
buttare dei soldi (è quello che chiede questa cosa qui) in una cosa
che non si sa dove va", fermiamo la macchina, che non vuol dire
fermiamo il progetto, perché gli insegnanti chiedono di lavorare su
questa cosa, quindi non vuol dire fermiamo l'idea di portare più
inglese e francese migliore nelle scuole, però questo progetto
mettiamolo un attimo lì, fermo, e ripartiamo da un ragionamento più
complessivo. Nella replica avrò modo di suggerire un passaggio.
Grazie.
Presidente -
Per la risposta, la parola all'Assessore
Rini.
Rini (UV)
- Grazie Presidente. Questa interpellanza mi
consente e mi permette ancora una volta di soffermarmi
ulteriormente su alcune questioni relative proprio al progetto
sperimentale
École en langues
.
Se me lo consente, le rispondo prima alla sua seconda domanda,
quindi inverto i due punti. Vorrei innanzitutto ricordare che nei
vari Collegi docenti, come peraltro lei ha ben ricordato, non sono
emerse rispetto a questo progetto sperimentale contrarietà
aprioristiche, perché poi abbiamo letto diverse dichiarazioni;
anzi, noi abbiamo accolto e letto davvero con molta attenzione e
molto rispetto i suggerimenti, e ne abbiamo anche compreso la
motivazione. E non erano assolutamente osservazioni immotivate, ma
sono prevalse posizioni prudenziali, legate proprio alla necessità
di chiarire ulteriormente i contenuti specifici del progetto e di
verificare competenze linguistiche e pedagogico-didattiche
necessarie per arrivare tutti insieme a raggiungere l'obiettivo che
lei ha ricordato. Infatti, noi cercheremo davvero di cogliere
questi suggerimenti nel modo più positivo, ma non solo positivo,
anche propositivo possibile. Per permettere alle Istituzioni
scolastiche di approfondire il progetto, la proroga del termine
dell'iscrizione era parso un atto dovuto; quindi questo forse è
stato poi superato, come lei ricordava, dai fatti. Come abbiamo
ricordato anche questa mattina in occasione dell'altra
interpellanza, io credo che tutto quello che abbiamo sentito e che
poi si è un po' concentrato in questa giornata, ha avuto
sicuramente il merito di riaprire un proficuo dibattito, che non
vuol dire, come abbiamo sentito questa mattina, che negli anni
scorsi non si è posta l'attenzione, però forse era davvero arrivato
il momento di riaccendere i riflettori sulla tematica, e, da una
parte, della valorizzazione del nostro bilinguismo, e, dall'altra,
di fare un ragionamento più ampio che riguardi il plurilinguismo
nelle sue sfaccettature più ampie.
L'intenzione, come ho già avuto modo di dire, non era certamente
quella di imporre delle soluzioni dall'alto, non ha mai voluto
essere questa, ma semplicemente era quella di offrire
un'opportunità in più. Al di là della volontà di alcuni cittadini,
questo non era assolutamente per assecondare la volontà o il
desiderio di qualcuno; ci è sembrato opportuno cogliere questa
sfida e abbiamo provato a metterla in piedi. Arrivati al punto in
cui ci troviamo, in cui abbiamo preso atto di queste difficoltà,
ripartirei un po' dalla premessa che avevamo già fatto al momento
della presentazione del progetto stesso. Il nostro desiderio era di
riuscire ad arrivare a un modello che fosse condiviso da tutti e
applicato su tutte le scuole, perché, come dicevo questa mattina,
sono due strade veramente diverse, talvolta parallele, ma mai
abbiamo pensato che si potessero sovrapporre.
Un discorso è tutto il percorso che dovremo fare insieme per la
valorizzazione del plurilinguismo, altro era questo progetto
sperimentale. Qui credo che la vediamo forse anche in maniera
diversa rispetto per esempio alla collega Certan, che questa
mattina ci parlava di come questo progetto potesse diventare il
modello da esportare in tutte le istituzioni scolastiche. Noi
questo, le devo dire la verità, non l'abbiamo mai pensato...esatto,
neanche sperimentale, e visto che lei mi chiedeva qual è la scuola
che immaginiamo, noi immaginiamo sicuramente un percorso di
maggiore valorizzazione del nostro percorso bilingue, perché tanto
è già stato fatto, e lì anche normativamente c'è veramente poco da
fare, perché la normativa c'è già, quindi maggiori controlli,
maggiore attuazione e maggiore slancio verso questa strada, ma
sicuramente la grande sfida che ci attende è quella che riguarda la
lingua inglese, non l'insegnamento della lingua, ma "l'insegnamento
in lingua", e questo è quello che ricordavamo già questa mattina.
Quindi senza dubbio, se pensiamo al futuro, sarà proprio il
contare, il credere nell'imprescindibile necessità di aumentare le
ore dell'insegnamento della lingua inglese, a partire già dalla
scuola dell'infanzia per poi passare naturalmente agli altri
gradi.
Rispondendo brevemente alla prima delle due domande che erano
presenti nell'interpellanza, la somma di 50 mila euro sarà
disponibile, è disponibile nel bilancio, e verosimilmente sarà
impegnata proprio per la formazione linguistica in inglese dei
docenti di tutti i gradi di scuola. Questo esula dal progetto
stesso, ma va proprio nell'ottica che lei ricordava, di
valorizzazione, di percorso formativo che vada a riguardare tutti i
percorsi e tutti gli insegnanti che lo vorranno, proprio
perché...mi creda quando le dico che condividiamo assolutamente
quello che lei ha detto, il percorso, la valorizzazione della
nostra scuola pubblica. Quello che noi sogniamo per il futuro della
scuola valdostana è proprio questo creare - l'ho detto più volte in
questi giorni, ma ci crediamo davvero - dei giovani che...con tutto
il percorso che già stiamo facendo, al di là del bilinguismo, ma
penso anche al percorso di valorizzazione della nostra cultura,
delle nostre tradizioni, l'insegnamento del
patois
nelle
scuole...quindi giovani con radici ben salde nella nostra comunità,
nelle nostre tradizioni, ma che abbiano tutti gli strumenti, tutte
le potenzialità per affrontare le sfide future e, quindi, con gli
occhi rivolti verso il mondo, e questo non può che passare
attraverso un rafforzamento dell'insegnamento della lingua inglese,
quindi io credo che sarà sicuramente questa la strada che dovremo
intraprendere.
Per quanto riguarda il progetto sperimentale - l'ho detto
stamattina rispondendo all'altra interpellanza, ma credo che sia
opportuno ripeterlo - non si tratta di parlare di
débâcle
o
di accantonare un progetto. Io credo che questo nuovo percorso, che
vedrà questo ragionamento di più ampio respiro, possa
tranquillamente, all'interno di quella che sarà la vera sfida della
scuola valdostana ovvero la revisione degli adattamenti, che
all'interno di questo percorso riusciremo tutti insieme ad inserire
questi che sono davvero i parametri e le basi per il futuro della
scuola valdostana. Facendo questo, percorrendo questa strada, io
credo che il progetto, come ho già avuto modo di dire questa
mattina, sarà superato dai fatti, perché credo che la nostra
comunità, quindi non un gruppo di persone, ma la comunità, a
partire dai docenti, perché io ho sentito davvero...io vorrei che
fosse sgomberato il campo anche da questo equivoco, non ho sentito
veramente critiche aprioristiche, ma ho davvero percepito una
voglia di esserci, e questo l'ho valutato molto positivamente, una
voglia di esserci, di dire la propria, di incidere in un percorso
così importante per il futuro della scuola valdostana. Credo che la
stessa esigenza sia avvertita e condivisa dalle famiglie, che
quindi chiedono di continuare quello che, in maniera anche molto
lungimirante, i padri fondatori avevano progettato per la scuola
valdostana, quindi una compresenza delle nostre due lingue,
l'italiano e il francese, ma non possiamo più aspettare. Noi su
questo vogliamo veramente darci da fare, impegnando intanto questi
50 mila euro; mi si potrà obiettare che sono pochi, può essere,
dovremo fare di più, però questo è già un primo passo per investire
proprio nella formazione degli insegnanti, perché è quello che ci
chiedono, da una parte, il corpo docente, ma, dall'altra, anche le
famiglie, e quando parliamo di famiglie qua possiamo veramente
inglobare davvero la totalità della nostra comunità. Grazie.
Presidente
- Per la replica, la parola al Consigliere
Donzel.
Donzel (PD-SIN.VDA) -
Grazie Assessore per i
chiarimenti.
Voglio però anch'io chiarire meglio alcuni passaggi, almeno
vediamo di evitare ogni equivoco. Qual è la posizione del Partito
Democratico rispetto a questa situazione? Faccio spesso questa
battuta e dico: appartenendo a quel gruppo etnico da "ultimo dei
Mohicani", in una realtà come la Valle d'Aosta, se questa
autonomia, se questo progetto, se questo popolo ha un futuro, ha un
futuro non se fa le
doubles filières
e fa individuare ancora
come più evidente la minoranza etnica, perché qui non siamo in Alto
Adige, ha un futuro se una comunità...cioè se 128 mila abitanti
sono tutti valdostani che si riconoscono nella lingua ufficiale
francese, nella lingua ufficiale italiana, se pian piano diventano
tutti di
langue maternelle patoisan
e avranno anche le
opportunità dell'inglese. Questo è il nostro progetto di società,
un progetto di società bisogna averlo per investire nella scuola
pubblica. Se, invece, si va nell'idea che ci possono essere due
società parallele, è chiaro che si investe in modo diverso nella
scuola, e questo non è un progetto che noi siamo disposti ad
accettare. Altra cosa è, a livello di liceale, eccetera...si fanno
scelte, a quel punto c'è la libera scelta individuale degli alunni,
c'è la maturità per fare dei percorsi che si vogliono fare, ma
nella costruzione di un'identità culturale, qui, tutti e 128 mila,
sono valdostani, anche quelli che sono arrivati dall'Africa sono
valdostani, tanto per capirci, e quindi bisogna dare a tutti le
pari opportunità. Questo è il primo passaggio.
Il secondo passaggio è che per questa cosa così importante -
l'avevamo detto mesi fa per l'Università - bisogna che si ritorni a
uno sforzo sul piano nazionale, perché questa progettualità, queste
adaptations
nuove che lei, finalmente, di concerto con gli
insegnanti e le famiglie, vuole portare avanti siano supportate da
un'approvazione nazionale, di modo che questo progetto abbia tutta
la caratura di quello che per esempio si fa in Trentino. L'UVP e
poi l'Union Valdôtaine hanno invitato un Consigliere regionale del
Trentino che è venuto prima a Cogne e poi a Donnas a spiegarci
questo progetto. Francamente io ero anche un po' arrabbiato, perché
una provincia italofona, che sia provincia pilota nell'insegnamento
plurilingue in Italia, a me, orgogliosamente valdostano, mi ha
toccato, perché dico: ma non potevamo essere noi, che siamo
bilingui statutariamente, a essere piloti di un'educazione
plurilingue? Non saremo piloti, però se loro fanno un progetto
sostenuto dall'approvazione del Ministero, non possiamo provarci
anche noi a non fare quella cosa che io giudico giuridicamente un
escamotage
che...gliel'ho già detto in commissione, è
sbagliato dire: "andiamo a mettere nella legge dell'autonomia
scolastica la sperimentazione", è sbagliato, è sbagliato perché è
un progetto di nicchia che poi prende tempo, sta lì e non si
capisce come evolve, cerchiamo di fare un altro percorso. Abbiamo
visto che questi progetti di nicchia finiscono per essere
sperimentali a vita,
lycée bilingue
, abbiamo il liceo
classico bilingue...sono sperimentali a vita, con dei costi che non
ne veniamo mai più fuori, e gli insegnanti permanentemente in
formazione. Non è un progetto sostenibile su tutta la scuola
valdostana, non so se ho reso l'idea...quindi lì ci sono degli
spazi per lavorare su questa cosa.
Gli insegnanti, almeno ad un'assemblea a cui ho assistito io,
hanno una voglia di partecipare a un progetto di rafforzamento
dell'insegnamento del francese e di introduzione dell'inglese. Ci
sono tante sensibilità nella scuola, tante idee diverse; però, come
ha detto lei, non c'è l'ostilità, diciamo che non si è capita
l'idea di andare su un progetto talmente forte che tutti hanno
capito non essere estendibile a tutta la scuola valdostana, e
quindi questo avrebbe ovviamente generato quella discussione del
chi si può iscrivere, chi non si può iscrivere, chi è che lo fa,
chi è che va all'interno di questo progetto oppure no, e si ragiona
in un'ottica di
adaptations
rinnovate in un contesto
ufficiale organico.
Secondo me, la scuola valdostana ha voglia di affrontare questa
sfida, e siccome quella italiana sta cambiando, qual è il momento
migliore per cambiare insieme? Ma noi, facendo la nostra scuola
valdostana con i nostri insegnanti e le nostre famiglie.
Presidente -
Punto 20 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK