Consiglio Regionale della Valle d'Aosta - Oggetto del Consiglio n. 2047 del 21 aprile 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Finaosta
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2047 del 21 aprile 2016 - Resoconto
OGGETTO N. 2047/XIV - Approvazione del nuovo statuto della
Finaosta S.P.A..
Viérin M. (Presidente) -
Punto 44 all'ordine del giorno,
la parola all'assessore Perron.
Perron (UV) -
La proposta che il Governo regionale
formula oggi al Consiglio è sostanzialmente di tipo tecnico e viene
formulata perché lo statuto della Finaosta, disciplinato dalla
legge n. 7/2006, prevede che le modifiche da apportare debbano
essere approvate con una deliberazione del Consiglio regionale e,
in una fase successiva, approvate e ratificate dall'assemblea dei
soci.
Le modifiche che presentiamo oggi, sostanzialmente di tipo
tecnico, sono necessarie per la presentazione della domanda di
iscrizione all'albo unico di cui all'articolo 106 del Testo unico
bancario. Sono modifiche che la Banca d'Italia ritiene necessarie
affinché Finaosta possa avanzare la sua richiesta di iscrizione
come gruppo finanziario.
Questo già esiste ma va perfezionato, e ciò è dovuto al fatto
che Finaosta detiene una partecipazione di controllo su Aosta
Factor S.P.A, anch'essa intermediario finanziario. C'è una
circolare della Banca d'Italia (n. 288/2015) secondo la quale "i
soggetti che assumono le caratteristiche richieste per
l'acquisizione della qualifica di capogruppo, sono tenuti a
richiedere alla Banca d'Italia l'iscrizione del gruppo nell'albo
dei gruppi finanziari". In ragione di questa disposizione, la Banca
d'Italia, per poter dare avvio al procedimento di iscrizione, ha
richiesto espressamente di apportare queste modifiche, necessarie
da un punto di vista statutario, affinché sia esplicitata,
coerentemente con l'istanza che dovrà essere presentata,
l'esistenza, come è già nei fatti, del gruppo finanziario.
Di conseguenza, Finaosta dovrà procedere a vari adempimenti, al
fine di definire il suo ruolo di capogruppo e di controllo
sull'attività posta in essere dalla controllata.
Vi sono altre piccole modifiche che riguardano il ruolo del
presidente della società, cui la nuova disciplina in materia
preclude l'assunzione di alcuni poteri gestionali che invece
possono e devono essere assunti dall'altra figura di vertice, cioè
dal direttore generale, strutture organizzative già presenti in
Finaosta. Quindi si trattava solamente di prescriverlo e di
aggiornare lo statuto di conseguenza.
É necessaria l'approvazione oggi, perché esiste un termine, il
12 maggio, entro il quale Finaosta deve approvare questo, si tratta
quindi di una sorta di passaggio dal vecchio regime al nuovo regime
normativo.
Presidente -
La parola al collega Chatrian.
Chatrian (ALPE) -
In quest'ultimo mese, in Commissione
abbiamo avuto modo di confrontarci soprattutto con i vertici della
nostra finanziaria, con il presidente e con il direttore generale
ma al di là delle modifiche tecniche - che io chiamerei d'obbligo
-
questa è stata la volontà, che condividiamo, di dare
gambe alla necessaria modifica del lo statuto, proprio per avere la
possibilità come gruppo finanziario di assolvere le regole che la
Banca d'Italia ci impone. Questo è quanto ci è stato dichiarato. Ci
siamo comunque confrontati all'interno della Commissione
competente.
Primo
volet
, l'Assessore dice: "abbiamo fatto qualche
piccola modifica all'interno dello statuto", a questo punto non
sono più delle scuole di pensiero, ma anche qui ci sono degli
obblighi, dove c'è stata la volontà del legislatore principale di
suddividere molto bene le responsabilità, e soprattutto le
competenze, fra consiglio d'amministrazione e direttore
generale.
Quindi con l'articolo 26, da come ho potuto studiare lo statuto
e il dossier, per la prima volta si va a codificare all'interno
dello statuto di Finaosta - e lo ratifichiamo nero su bianco - che
"il Consiglio d'Amministrazione nomina e revoca il direttore
generale, determinandone il compenso, (soprattutto) i poteri e la
durata della carica".
Nella seconda parte dell'articolo, invece "il Direttore Generale
prende parte con un parere consultivo", ma praticamente ha in mano
tutta la macchina della finanziaria. Il consiglio
d'amministrazione, così come è stato codificato, conserva comunque
quella parte di competenza di indirizzo e di vigilanza.
Terza considerazione, più di ordine generale - ne parlavamo
anche con l'assessore Perron e con il Presidente nelle scorse
settimane - ci sarebbe piaciuto che ci fosse stata la possibilità
di approfondire - lo faremo probabilmente nei prossimi mesi, anche
lì obbligati in parte dal legislatore nazionale - da parte nostra
di rivedere la veste della Finaosta, della nostra finanziaria anche
nei rapporti con la Regione, con gli assessorati, con la sua
mission
, visto e considerato che e è una società che ha un
suo peso non indifferente ed è giusto regolare i rapporti tra il
legislatore e il suo braccio operativo-finanziario.
Io ritengo che sia interessante entrare nel merito e trovare, se
non una nuova veste, una nuova riscrittura dei rapporti fra
legislatore e braccio operativo, braccio finanziario. Queste sono
delle considerazioni di natura generale in una visione generale,
per la prima volta vengono indicate nero su bianco all'interno
dello statuto le due strade principali: da una parte l'indirizzo,
in capo al consiglio d'amministrazione, e dall'altra il ruolo della
direzione generale che deve far andare avanti la macchina e che ha
tutte le sue responsabilità interne.
Noi su questo atto ci asterremo per le motivazioni che vi ho
detto, ben consci e con tanta voglia di portare il nostro
contributo nel momento in cui si andrà a riscrivere lo statuto, ma
non solo, anche i rapporti fra legislatore e braccio operativo
finanziario.
Presidente -
La parola al collega Rosset.
Rosset (UVP) -
Noi prendiamo atto dell'obbligatorietà di
adeguare questo statuto alle richieste della Banca d'Italia. In
sede di Commissione abbiamo preso atto delle diverse proposte, di
quanto è stato esposto dall'assessore. Come è stato correttamente
enunciato sia dall'assessore sia dal collega Chatrian, emergono in
evidenza soprattutto le modifiche dell'articolo 26, in attesa di
cosa andrà a modificare in questo contesto, di una previsione di
quanto avverrà a livello nazionale in riferimento alla legge
Madia.
É importante rivedere questo rapporto con la nostra azienda
Finaosta, anche nella prospettiva futura, nell'ottica di un
possibile polo creditizio valdostano. In un momento molto difficile
della nostra economia, soprattutto per le nostre famiglie, credo
che sarebbe fondamentale in quell'ottica poter rivedere questo
aspetto.
Da parte nostra, quindi, prendiamo atto di queste modifiche
tecniche in attesa di rivedere poi il contesto dei rapporti con
Finaosta.
Presidente -
Non ci sono altre dichiarazioni, per cui
dichiaro aperta la votazione.
Presenti: 34
Votanti: 20
Favorevoli:20
Astenuti:14 (Si sono astenuti i colleghi: Bertin, Bertschy,
Certan, Chatrian, Cognetta, Fabbri, Ferrero, Gerandin, Grosjean,
Morelli, Nogara, Roscio, Rosset, Viérin L.).
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK