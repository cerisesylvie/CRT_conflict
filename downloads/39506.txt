Consiglio Regionale della Valle d'Aosta - Oggetto del Consiglio n. 2663 del 4 aprile 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2663 del 4 aprile 2017 - Resoconto
OGGETTO N. 2663/XIV - Interrogazione a risposta immediata:
"Rispetto, da parte dell'Amministratore unico della Casino de la
Vallée, dei dettami di cui alla legge regionale 20/2016
nell'individuazione di propri consulenti".
Rosset (Presidente)
- Punto n. 3.03 dell'ordine del
giorno. Ha chiesto la parola il Consigliere Guichardaz per
l'illustrazione; ne ha facoltà.
Guichardaz (PD-SIN.VDA) -
Brevemente, per spiegare
l'interrogazione. Ci dicono i rappresentanti sindacali che
l'Amministratore unico del Casinò - credo si chiami Giulio Di
Matteo, almeno così raccontano i
media
- si sia presentato
alla riunione del 24 marzo accompagnato da tre persone che, da
fonti abbastanza accreditate, pare siano l'avvocato Vittorio
Provera, la commercialista Lorena Pellissier e il dottor Paolo
Giovannini. Qualcuno mi dice che costoro sono stati presentati da
Di Matteo come una sorta di
team
, e poiché esiste una norma
che tutti noi abbiamo fortemente voluto, e con particolare
entusiasmo l'Assessore Chatrian - mi riferisco alla legge regionale
n. 20/2016 relativa alla trasparenza delle società partecipate
dalla Regione -, la quale prevede che per la scelta dei consulenti
si debba fare un apposito avviso da pubblicare sul sito
istituzionale della società e su quello della Regione, ci siamo
immediatamente preoccupati di rintracciare questo avviso, per
capire se il signor Giulio Di Matteo abbia ottemperato alla norma.
Fino a ieri mattina, a meno che noi non si sia cercato male,
quell'avviso non c'era né sul sito della Casa da gioco, né sul sito
della Regione.
Qualcuno mi dice che nel pomeriggio di ieri - caso strano dopo
qualche ora dal deposito dell'interrogazione - sia comparso per
miracolo un avviso datato il giorno prima a firma Di Matteo per
cinque professionisti: due avvocati, un commercialista, un esperto
del settore giochi e uno del
marketing
. Se siamo stati noi a
sollecitare la pubblicazione cominciamo maluccio, perché sul
Casinò, colleghi, già non vi siete preoccupati di condividere un
bel nulla con la minoranza, ma avreste dovuto almeno spiegare al
povero Amministratore unico l'esistenza di quella norma,
chiedendogli magari di evitare di portarsi appresso un avvocato, un
commercialista e un esperto di case da gioco prima della
pubblicazione del relativo avviso.
Presidente -
Ha chiesto la parola l'Assessore Chatrian
per la risposta; ne ha facoltà.
Chatrian (ALPE) -
Sapete, colleghi, che la situazione
all'interno della Casa da gioco è di altissima criticità, si sta
operando in una situazione di totale emergenza, non solo di cassa e
di liquidità, e in queste settimane ho avuto anche modo di
incontrare diverse volte le rappresentanze sindacali, nonché quelle
dei lavoratori.
Per quanto concerne l'interrogazione che il collega Guichardaz
mi ha posto, la Casino de la Vallée ha adempiuto agli obblighi
imposti dalla normativa che volutamente e in maniera forte - lo
diceva molto bene il collega Guichardaz - ho condiviso e ho scritto
insieme a tanti altri colleghi nel settembre/ottobre 2016, e
indica, mediante la pubblicazione sul sito istituzionale, un avviso
di ricerca di figure professionali per la formazione di un gruppo
di lavoro a cui affidare attività nei vari settori aziendali,
tenendo la barra dritta, colleghi, esclusivamente su un atto che è
stato approvato all'interno di questo Consiglio il 7 febbraio 2017.
Da diversi mesi avevamo affrontato la situazione "Casa da gioco",
da diversi mesi, dal DEFR in avanti, e non si era trovata contezza
dal punto di vista legislativo se non con degli ordini del giorno,
prima quello del 15 dicembre 2016, e poi, successivamente, quello
appunto del 7 febbraio, e lì finalmente si è chiuso il cerchio -
qui lo dico sinceramente - con un'approvazione all'unanimità di una
legge che dice bene cosa deve fare l'azienda in questo momento, in
che maniera farla, e comunque tutto questo dovrà poi essere
approvato da questo Consiglio regionale.
La barra dritta dal punto di vista politico amministrativo è
quindi la legge n. 2/2017, dal punto di vista amministrativo è la
legge n. 20/2016. Leggo, soprattutto per chi ci sta ascoltando,
cosa è stato pubblicato dall'avvocato Di Matteo per quanto riguarda
la necessità di avere delle figure importanti per redigere il piano
di ristrutturazione aziendale che in pancia deve avere un piano
industriale, poiché l'ente pubblico, noi, il Consiglio regionale,
non può mettere in campo del denaro pubblico se non a fronte di
un'approvazione del piano che è stato approvato con legge n.
2/2017.
Rubo qualche secondo, Presidente. Gli elenchi in particolare
sono stati indicati nel bando e vi leggo i profili: professionista
di fama nazionale e internazionale nel settore dei giochi da
casinò, con provata esperienza in piani di ristrutturazione;
professionista di fama nello sviluppo del
marketing
relativo
ai servizi alberghieri; professionista dottore commercialista con
provata esperienza nel settore della ristrutturazione del debito;
professionista avvocato con specializzazione in diritto del lavoro
(dato che è stata avviata una procedura di licenziamento collettivo
il 20 febbraio 2017); per ultimo, professionista avvocato con
funzione di
advisor
legale per la supervisione e
coordinamento delle attività relative al piano industriale. La
barra dritta, come bene avete capito, è la legge n. 2/2017 a monte
e a fronte del fatto che è stata approvata la n. 20/2016.
Presidente -
Ha chiesto la parola il Consigliere
Guichardaz; ne ha facoltà.
Guichardaz (PD-SIN.VDA) -
Assessore, lei è un ispiratore:
adesso siamo alla "barra dritta", prima eravamo alla "casa
trasparente". Ricordo bene, Assessore, quando lei aveva un
atteggiamento capovolto nei confronti dell'Assessore e del
Presidente che evidenziavano l'urgenza di risolvere i problemi del
Casinò, mentre invece si presentavano mozioni e risoluzioni per
approfondire, approfondire, approfondire; credo che abbiamo
consumato in Commissione parecchi mesi per fare l'approfondimento,
quando probabilmente bisognava - come state facendo voi, con
estrema sollecitudine e in perfetta solitudine - trovare delle
soluzioni, attivare dei
team
, delle squadre.
Lei parla della pubblicazione: intanto la pubblicazione è questa
ed è avvenuta in ritardo, e poi cita la "barra dritta della legge",
continua ad usare le sue frasi fatte. La pubblicazione è avvenuta
esattamente dopo una settimana, dieci giorni che i signori sono
stati presentati come consulenti e come coloro che probabilmente si
impegneranno a salvare. Guarda caso queste persone probabilmente
corrispondono - quantomeno come profilo - alle persone che lei ha
indicato. Io spero e auspico che non siano poi scelte proprio loro
consequenzialmente al fatto che siano già state individuate, perché
sarebbe la conferma, Assessore, che queste persone erano già state
individuate ben prima dell'emissione del bando di gara.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK