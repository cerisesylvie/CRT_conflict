Consiglio Regionale della Valle d'Aosta - Oggetto del Consiglio n. 2508 del 30 luglio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2508 del 30 luglio 1991 - Resoconto
OGGETTO N. 2508/IX Disegno di legge: "Rifinanziamento per
l'anno 1991 della legge regionale 7 agosto 1986, n. 45, concernente
incentivi per la realizzazione di infrastrutture
ricreativo-sportive".Errore. L'origine riferimento non è stata
trovata.
Presidente
Il Consigliere relatore Bajocco ha chiesto la
parola per illustrare il disegno di legge n. 310 iscritto al punto
16 dell'ordine del giorno; ne ha facoltà.
Bajocco (PCI-PDS)
Il disegno di legge n. 310
presentato dalla Giunta regionale si propone di incrementare gli
stanziamenti previsti in bilancio per la costruzione di
infrastrutture ricreativo-sportive.
L'opportunità di incrementare le risorse finanziarie è
determinata dalla necessità sia di completare i lavori già in corso
sia di avviare le procedure per l'appalto di nuove opere di
interesse regionale.
Le opere da finanziare nel 1991 con lotti di completamento
sono:
- complesso sportivo di Courmayeur, per il quale è prevista una
spesa totale di 31 miliardi e 100 milioni, di cui risultano sino ad
oggi impegnati 10 miliardi e 800 milioni e 20 miliardi e 300
milioni ancora da stanziare;
- complesso sportivo di Gressoney-Saint-Jean, per il quale è
prevista una spesa totale di 14 miliardi e 300 milioni, di cui
risultano sino ad oggi impegnati 4 miliardi e 10 miliardi e 300
milioni ancora da stanziare;
- campo di calcio Saint-Vincent, per il quale è prevista una
spesa totale di 5 miliardi e 370 milioni, di cui risultano sino ad
oggi impegnati 4 miliardi e 70 milioni e 1 miliardo e 300 milioni
ancora da stanziare;
- pista di fondo a Cogne, per la quale è prevista una spesa
totale di 2 miliardi e 500 milioni, di cui risultano sino ad oggi
impegnati 1 miliardo e 100 milioni e 1 miliardo e 400 milioni
ancora da stanziare.
Le opere nuove che necessitano di essere finanziate sono:
- complesso sportivo di Châtillon per una spesa prevista di 8
miliardi e 500 milioni;
- complesso sportivo di Valtournenche per una spesa prevista di
10 miliardi e 600 milioni;
- impianto sportivo di La-Thuile per una spesa prevista di 1
miliardo e 300 milioni;
- centro servizi per la pista di fondo a Brusson per una spesa
prevista di 4 miliardi;
- centro servizi per la pista di fondo a Saint-Rhémy per una
spesa prevista di 1 miliardo e 800 milioni;
- centro servizi per la pista di fondo a Rhêmes-Notre-Dame per
una spesa prevista di 3 miliardi e 500 milioni.
I fondi saranno assegnati e liquidati sulla base dello stato di
avanzamento dei lavori secondo i programmi stabiliti
dall'Assessorato dei Lavori Pubblici.
Grazie.
Presidente
E' aperta la discussione generale. Ha
chiesto la parola il Consigliere Viérin; ne ha facoltà.
Viérin (UV)
Le rapport annexé au projet de loi
ainsi que le rapport de monsieur Bajocco nous ont fourni la liste
des interventions prévues. Au cours de l'un des derniers Conseils,
nous avions déjà examiné la mise à jour du plan et des différentes
interventions. L'Assesseur avait justifié cette présentation avec
l'urgence, c'est-à-dire la nécessité d'insérer ces ouvrages parmi
les interventions à effectuer.
A ce propos, la réalisation de la piste de slalom à
Gressoney-La-Trinité était prévue. Je voudrais donc savoir s'il est
dans les intentions de l'Administration de réaliser cette piste et
dans l'affirmative, si elle sera insérée dans la liste des
interventions prévues. Au cas contraire, il n'y a pas d'indications
à cet égard.
Presidente
Ha chiesto la parola l'Assessore del
turismo, urbanistica e beni culturali, Pascale; ne ha facoltà.
Pascale (PSI)
Sì, ribadisco la volontà
dell'Amministrazione regionale di realizzare - credo entro
quest'anno - la pista di David a Gressoney, la cui progettazione è
in via di ultimazione. Dopo appalteremo i lavori, che saranno
finanziati con i fondi già stanziati in bilancio preventivo, quindi
già a disposizione, e non con questa legge.
Presidente
Passiamo all'esame dell'articolato. Do
lettura dell'articolo 1.
Articolo 1 (Autorizzazione di spesa)
1. Limitatamente all'anno finanziario 1991 è autorizzata
l'ulteriore spesa di lire 1.906 milioni per l'applicazione della
legge regionale 7 agosto 1986, n. 45, concernente incentivi per la
realizzazione di infrastrutture ricreativo-sportive.
2. L'onere derivante dall'applicazione della presente legge
graverà sul bilancio della Regione per l'anno 1991 al capitolo
64820.
3. Alla copertura della spesa di cui al comma uno si provvede
mediante utilizzo per pari importo degli stanziamenti iscritti al
capitolo 67030, a valere sugli accantonamenti previsti all'allegato
n. 8 al bilancio per l'anno in corso, concernenti:
a) turismo estivo (area attività produttive - settore turismo -
punto D.2.2.) - lire 906.000.000;
b) fruizione turistica delle acque (area attività produttive -
settore turismo - punto D.2.3.) - lire 1.000.000.000.
4. A decorrere dall'anno 1992 alla copertura degli oneri di cui
alla legge regionale 7 agosto 1986, n. 45, si provvederà con legge
di bilancio ai sensi dell'articolo 15 della legge regionale 27
dicembre 1989, n. 90, concernente norme in materia di bilancio e di
contabilità generale della Regione autonoma Valle d'Aosta.
Presidente
Se nessuno chiede la parola, pongo in
votazione l'articolo 1 testé letto.
Esito della votazione
Presenti, votanti e favorevoli: 26
Il Consiglio approva all'unanimità
Presidente
Do lettura dell'articolo 2.
Articolo 2 (Variazioni di bilancio)
1. Al bilancio di previsione della Regione per l'anno
finanziario 1991 sono apportate le seguenti variazioni sia in
termini di competenza che di cassa:
Parte spesa
in diminuzione:
cap. 67030 "Fondo globale per il finanziamento di spese di
investimento"
lire 1.906.000.000
in aumento:
cap. 64820 "Spese per il potenziamento delle infrastrutture
ricreativo-sportive"
Legge regionale 7 agosto 1986, n. 45
Legge regionale , n.
lire 1.906.000.000
Presidente
Se nessuno chiede la parola, pongo in
votazione l'articolo 2 testé letto.
Esito della votazione
Presenti, votanti e favorevoli: 26
Il Consiglio approva all'unanimità
Presidente
Do lettura dell'articolo 3.
Articolo 3 (Dichiarazione d'urgenza)
1. La presente legge è dichiarata urgente ai sensi del comma tre
dell'articolo 31 dello Statuto speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
Presidente
Se nessuno chiede la parola, pongo in
votazione l'articolo 3 testé letto.
Esito della votazione
Presenti, votanti e favorevoli: 26
Il Consiglio approva all'unanimità
Presidente
Il Consiglio è chiamato ora a
pronunciarsi sul complesso della legge.
Esito della votazione
Presenti, votanti e favorevoli: 25
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK