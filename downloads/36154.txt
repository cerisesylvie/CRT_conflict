Consiglio Regionale della Valle d'Aosta - Oggetto del Consiglio n. 418 del 12 febbraio 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BENI CULTURALI
Musei, biblioteche, archivi storici e aree di interesse archeologico
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 418 del 12 febbraio 2014 - Resoconto
OGGETTO N. 418/XIV - Interpellanza: "Lavori di restauro del
castello di Saint-Pierre ed eventuale destinazione a Museo di
Scienze naturali della struttura medesima".
Président
- On est au point 13 à l'ordre du jour. Pour
l'illustration, la parole à la collègue Morelli.
Morelli (ALPE)
- Merci Madame la Présidente.
Il castello di Saint-Pierre, che tutti ben conoscono, è
sicuramente uno dei monumenti più suggestivi e fotografati della
nostra regione. Un'architettura evocativa che si dice che abbia
ispirato Walt Disney, sovrasta la strada statale e assieme alla
chiesa parrocchiale costituisce un gruppo architettonico e storico
di grande interesse culturale e naturalmente anche di grande
appeal
turistico.
Il castello è proprietà del Comune di Saint-Pierre che lo ha
concesso in comodato alla regione fino al 2033. Dal 1985, per circa
20 anni, il castello di Saint-Pierre è stato sede del museo di
scienze naturali e le sue collezioni naturalistiche, oltre al
particolare pregio della struttura, ne hanno fatto un polo di
attrazione importante che ha richiamato adulti e ragazzi oltre a
molte scolaresche. Nel 2003 si è ravvisata la necessità di
sottoporre il castello a importanti lavori di manutenzione
straordinaria. Viene fatto uno studio di fattibilità, che prevede
una spesa di 3 milioni e 300.000 mila euro. E questo studio mette
in evidenza la necessità di non limitarsi a una manutenzione
straordinaria, come si era pensato in un primo momento, ma di
mettere mano a una vera e propria ristrutturazione, con messa in
sicurezza dell'immobile, adeguamento tecnologico degli impianti,
predisposizione di un impianto di riscaldamento che possa
permettere l'apertura del castello per 12 mesi all'anno,
contrariamente a quanto avveniva in precedenza, in cui il castello
veniva aperto dalla primavera all'autunno.
Un intervento importante, insomma, e abbastanza radicale. Non un
semplice
restyling
di facciata, ma un insieme articolato di
lavori. Nel 2005 si dà l'avvio all'iter per la progettazione,
attraverso un appalto europeo e nell'agosto 2006 il museo trasmette
al servizio aree protette dell'Assessorato dell'agricoltura, che è
competente in materia, la progettazione preliminare. Progettazione
preliminare in cui si dice che l'obbiettivo è di elevare l'offerta
culturale, di rendere il castello più accessibile e più fruibile,
anche a categorie svantaggiate, dal punto di vista dell'accesso, e
si immagina anche di prevedere un cablaggio strutturato per far sì
che si riducano al minimo le spese di sorveglianza del personale.
Ecco, questa fase della progettazione, però, vede praticamente
raddoppiare il costo e dai 3 milioni e 3 dello studio di
fattibilità, si arriva a 6 milioni 179.000 euro. Una cosa che di
questi tempi diventa difficilmente comprensibile e sostenibile.
La delibera della Giunta del 2007, la n. 1537 che si richiama
nella premessa, approva la realizzazione di un primo lotto
funzionale, dei lavori, per un importo pari ad 1 milione di euro, e
rinvia poi a successive delibere i successivi lotti. Nel frattempo,
ed è importante ricordarlo, è partito il progetto di
riqualificazione della zona umida del Marais, la zona umida tra la
Salle e Morgex. Vengono ultimati due lotti di quel progetto e nel
2012 il nuovo centro di ricerca del Marais viene affidato al museo
di scienze naturali, come sede, visto che la sua vede naturale che
è il castello di Saint-Pierre è inagibile. Ora siamo nel 2014, il
castello di Saint-Pierre è chiuso ormai da una decina d'anni. In
tempi abbastanza recenti sono state rimosse le gru e le
impalcature, all'esterno, e la struttura ha riacquistato il suo
appeal
originale, i turisti si fermano a fotografarlo.
Attualmente ignoriamo quale sia lo stato dell'arte e dei lavori, e
se vi è ancora l'intenzione di riaprire al pubblico il castello
come sede del museo di scienze naturali, se c'è una previsione di
tempi e quali sono i costi. Chiediamo anche all'Assessore
all'agricoltura quale sarà la relazione tra il castello si
Saint-Pierre, se ridiventerà sede del museo di scienze naturali e
il centro del Marais. Grazie.
Président
- La parole, pour la réponse, à l'Assesseur
Testolin.
Testolin (UV)
- Merci Presidente.
Mi permetto, prima di entrare nella risposta puntuale, di
ringraziare la collega Morelli per darmi la possibilità di fare un
il punto della situazione su una struttura che effettivamente
ricopre un'importanza fondamentale per la comunità di
Saint-Pierre.
Ritraccerò alcuni passaggi di questa ristrutturazione che sono
già stati elencati. Per entrare nel merito delle domande, cioè qual
è lo stato dell'arte dei lavori di restauro e messa a norma del
castello di Saint-Pierre, ed entro quando si prevede che i lavori
saranno ultimati e quali sono i costi stimati, sottolineo che il
progetto preliminare e i lavori di restauro conservativo e
aggiornamento museale del castello, sede del Museo regionale di
Scienze naturali, trasmesso all'Ente Museo nel 2006, comportava un
costo complessivo di 6 milioni e 200.000 euro. La Giunta regionale,
con la deliberazione già citata, del giugno del 2007, ha approvato
l'accordo di programma tra Regione autonoma Valle d'Aosta, il
Comune di Saint-Pierre e l'Ente Museo regionale di Scienze naturali
per la realizzazione di un primo lotto funzionale delle opere in
questione. La scelta di prevedere due lotti funzionali è stata
fatta in quanto pur non essendo disponibili tutte le risorse
necessarie, il castello di proprietà del Comune di Saint-Pierre
appariva in condizioni molto critiche da un punto di vista
strutturale, con il reale pericolo di crolli di alcune parti,
innanzitutto le torrette e i merli. I lavori del primo lotto del
progetto di restauro e di risanamento conservativo, adeguamento
normativo e aggiornamento museografico del castello, hanno quindi
permesso di mettere in sicurezza l'edificio storico e di
predisporre tutta la parte impiantistica e strutturale che hanno
comportato un costo di circa 3 milioni e 300.000 euro e sono stati
ultimati l'anno scorso. Tali lavori hanno permesso soprattutto il
consolidamento statico del corpo del castello, ivi compreso il
bastione di nord est, la revisione dei tetti di copertura in lose,
l'installazione degli apparati impiantistici di base, la revisione
dei locali tecnici destinati a centrale termica, motori
dell'ascensore, sala regia sottostante alla rampa interna,
installazione di un ascensore inclinato esterno e di un
monta-persone interno alla cinta muraria del castello. La messa in
sicurezza della torre e del camminamento e l'installazione di
parapetti esterni: sono state acquisite le certificazioni finali
degli impianti, effettuati positivamente i collaudi degli
interventi strutturali, e testati gli impianti elettrici e
meccanici. Il certificato di ultimazione lavori per il lotto è
stato siglato nel settembre del 2013. Trattandosi di un edificio
storico, tutti i lavori sono stati supervisionati dalla
Sopraintendenza che ha condotto i necessari approfondimenti
attraverso scavi e rilievi specifici che hanno comportato anche in
alcuni casi, l'esigenza di perizie di variante per assicurare la
salvaguardia di valori storici particolari.
Il secondo lotto dei lavori comporterà l'aggiornamento
dell'allestimento museografico interno del castello, attraverso
l'individuazione di tematiche e percorsi secondo canoni espositivi
ostensivi più attuali e moderni che permettono di migliorare ed
ampliare l'offerta culturale regionale in sinergia con le altre
sedi presenti sul territorio. Per ultimare l'intervento si stimano
necessari circa 3 milioni di euro. Le attuali disponibilità
finanziarie non permettono però l'appalto in questo momento del
secondo lotto. Tuttavia, gli uffici sono già attivati, di concerto
con le altre strutture regionali competenti, per intraprendere
azioni utili a verificare la possibilità di reperire le risorse
necessarie attraverso progetti a valere sui fondi europei della
prossima programmazione.
Per quanto è della seconda domanda, vale a dire se è ancora
intenzione della Giunta destinare il castello a Museo di Scienze
naturali, e quale relazione si prevede intercorrerà tra questa
struttura e il Centro di ricerca scientifica naturalistica del
Marais, attuale sede del Museo regionale di Scienze naturali,
sottolineo come il castello, in virtù della legge regionale 32 del
1985 è la sede del Museo regionale di Scienze naturali. Peraltro,
l'accordo di programma sottoscritto nel 2007 ha comportato la
sottoscrizione di un contratto comodato trentennale, come diceva
già la collega Morelli, tra il Comune di Saint-Pierre e l'Ente
Museo, proprio in virtù di tale destinazione. Per quanto riguarda
invece il Centro di ricerca scientifico naturalistico del Marais,
in comune di La Salle, affidata all'Ente Museo alla fine del 2012,
dopo il termine del suo allestimento, occorre precisare che tale
sede non è alternativa al castello, quanto piuttosto complementare.
Il castello di Saint-Pierre, infatti, è una sede rappresentativa
per quanto all'esposizione museografica e permetterà con il futuro
allestimento di presentare al visitatore il ricco patrimonio
naturalistico valdostano. Proprio per le caratteristiche anche
dimensionali dell'edificio, però, non potrà assicurare, e non lo
faceva già peraltro nel passato, quelle funzioni tipiche di un
Museo di Scienze naturali, quali la conservazione delle collezioni,
in condizioni adeguate, l'attività di ricerca laboratoriale, così
come la didattica. Proprio per assicurare tali funzioni
istituzionali di un Museo, che anche in passato l'ente non
assolveva, l'Amministrazione ha destinato il Centro del Marais a
luogo di conservazione dei reperti, consultazione delle collezioni
e dei documenti scientifici e centro per le attività di ricerca e
didattica in ambito naturalistico, mentre il castello di
Saint-Pierre assolverà in futuro la funzione di Museo vero e
proprio.
A conclusione di questa disamina delle due richieste di
informazioni tengo a dire che il Centro del Marais è attualmente
utilizzato come sede di ricerca in ambito naturalistico da parte di
numerosi tecnici che ne fanno una parte sicuramente integrante e
complementare della funzionalità del Museo di Scienze naturali e
credo che anche in futuro, quando le risorse ci permetteranno di
ultimare i lavori del castello, questo sia un
atout
in più
per poter spendere sul nostro territorio in misura complementare
all'attività museale. Grazie.
Président
- Merci. Pour la réplique, la parole à la
collègue Morelli.
Morelli (ALPE)
- Merci Présidente.
Il castello di Saint-Pierre, Assessore, non è importante solo
per la comunità di Saint-Pierre, ma è una parte importante di tutta
la rete dei beni culturali valdostani. Non vorrei che diventasse un
altro emblema dell'inefficienza e della lentezza della macchina
pubblica e che da Museo di scienze naturali che per un ventennio ha
fatto onestamente la sua parte, pur nelle condizioni di precarietà
architettonica, nel panorama dell'offerta culturale valdostana,
diventasse un'opera incompiuta. Il fatto che lei, Assessore, dica
che mancano ancora 3 milioni per il secondo lotto, che prevede il
nuovo allestimento museografico, ci preoccupa molto.
Crediamo che bisogna prendere rapidamente atto che i tempi sono
cambiati, che le disponibilità finanziarie non sono più le stesse
di quando è stato fatto lo studio di fattibilità e il progetto
preliminare, e che forse i progetti vanno ridimensionati in
funzione delle disponibilità attuali, anche per dare una
destinazione in tempi rapidi e far riacquistare la sua destinazione
d'origine a questo monumento.
Torniamo un po' con i piedi per terra, così come si è fatto con
il centro del Marais, che ha visto stralciati ben due lotti, perché
la zona umida del Marais prevedeva la realizzazione di quattro
lotti. Attraverso una delibera l'Assessore all'Agricoltura ha
proposto di stralciare e di limitare i lavori proprio viste le
mutate esigenze generali, unitamente alla particolare situazione
economica attuale. Credo che allo stesso modo vada fatta una
riflessione per quanto riguarda il castello di Saint-Pierre, per
far sì che questa struttura, al più presto, possa riacquistare la
sua destinazione d'origine e possa rientrare
à plein titre
nella rete dei beni culturali valdostani. Per quanto riguarda il
rapporto di collaborazione che è previsto fra il Museo di Scienze
naturali, con sede nel castello di Saint-Pierre e il Centro
naturalistico del Marais, mi pare che vada nella direzione giusta
di creare reti di strutture e quindi in questo senso crediamo che
questa sia la direzione corretta. Per quanto riguarda il castello,
invito veramente la Giunta a fare una riflessione e a riprendere in
mano quel progetto originale, considerando la possibilità di
ridimensionarlo per riaprirlo al più presto al pubblico.
Président
- On peut passer au point 14. On peut le
discuter avec le point 23, collègues? Vous êtes d'accord? Alors,
points 14 et 23.
Sì...ah, come preferite, li accorpiamo adesso? Volete accorparlo
a quello dopo? Sì di solito si accorpa a quello seguente. Lo
accorpiamo, quindi, al 23.
Punto 15 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK