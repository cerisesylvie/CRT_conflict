Consiglio Regionale della Valle d'Aosta - Oggetto del Consiglio n. 1302 del 19 aprile 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1302 del 19 aprile 1985 - Resoconto
OGGETTO N. 1302/VIII - RINVIO DELLA TRATTAZIONE DELLE
PROPOSTE DI LEGGE N. 141 e N. 162.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE (P.S.I.):
Nell'ultima Commissione, alla quale
purtroppo non ho potuto partecipare per un impegno familiare, so
che sono emerse alcune valutazioni circa una proposta della Giunta
in merito a questo argomento. Siccome avevamo detto che siamo
disponibili ed aperti a contributi anche esterni, riteniamo
opportuno, per un approfondimento di queste eventuali proposte, di
rinviare la proposta in Commissione rei scrivendola però al
prossimo Consiglio.
In questo modo avremo la possibilità di un confronto nella sede
competente e di esprimere poi una valutazione complessiva sulla
opportunità o meno di far sì che la nostra proposta di legge venga
inglobata in un'altra più generale, oppure di mantenere in aula un
atteggiamento di votazione del provvedimento stesso.
PRESIDENTE
: Se il Consiglio non si oppone a questa
richiesta di rinvio avanzata dal Consigliere proponente Torrione,
la proposta di legge n. 141, concernente: "Interventi a favore
delle imprese artigiane della valle d'Aosta per l'avviamento al
lavoro di giovani apprendisti" verrà posto all'ordine del giorno
della prossima seduta del Consiglio regionale.
PRESIDENTE
: Prima di dare la parola al Consigliere
Riccarand, comunico che sulla proposta di legge n. 162 c'è il
parere sfavorevole dell'Assessorato alle Finanze.
Ha chiesto di parlare il Consigliere Riccarand, ne ha
facoltà.
RICCARAND (N.S.):
Si tratta di una proposta a cui
assegniamo una notevole importanza. Questa proposta di legge,
"Interventi straordinari per il recupero abitativo dei centri
storici", intende infatti dare una risposta alle esigenze di
abitazioni principalmente attraverso lo strumento del recupero e
del riutilizzo del patrimonio edilizio esistente. Si tratta a
nostro avviso di invertire una tendenza ormai più che decennale che
tendeva ad affrontare e risolvere il problema della casa
essenzialmente attraverso delle nuove costruzioni.
vi è in valle d'Aosta un cospicuo patrimonio di abitazioni non
occupate o sottoutilizzate perché in condizioni degradate. Nella
relazione abbiamo riportato i dati del censimento del 1981, dove
risulta che in valle d'Aosta vi erano allora 38.236 abitazioni non
occupate, per un totale di 112.943 stanze; in gran parte si tratta
di abitazioni non utilizzate e non occupate, perché degradate. Lo
stesso discorso riguarda la città di Aosta dove il censimento del
1981 ha messo in luce l'esistenza di 1539 abitazioni non occupate
per un totale di 4500 stanze circa; anche qui il fenomeno che
incide prevalentemente è quello di alloggi sottoutilizzati per
fenomeni di degrado.
va tenuto presente che anche la normativa nazionale tende ad
incoraggiare sempre più l'azione di recupero rispetto all'azione di
nuova costruzione, infatti il piano decennale per la casa, legge
457 del 1978, già aveva posto un limite minimo di fondi che
dovevano essere assegnati per il recupero, cioè il 15%. Questo
limite minimo non è mai stato raggiunto in valle d'Aosta proprio
per una carenza di iniziativa da parte dell'Ente pubblico. La
proposta di legge è quindi finalizzata al recupero abitativo di
questo ampio patrimonio che attualmente esiste e che è
inutilizzato.
La proposta di legge si suddivide in due parti differenti: il
Titolo I e i Titolo II. Il Titolo I riguarda i contributi regionali
ai Comuni, Consorzi di Comuni e Comunità Montane per l'acquisto di
vecchi fabbricati; ci sono infatti a disposizione dei Comuni dei
fondi statali per ristrutturare le abitazioni e recuperarle ai fini
abitativi, che non si riescono ad utilizzare proprio perché i
Comuni non hanno i mezzi per acquistare direttamente i vecchi
fabbricati e quindi ristrutturarli con i finanziamenti dello
Stato.
Proprio per permettere ai Comuni di dotarsi di questo patrimonio
di vecchie abitazioni da ristrutturare, la proposta di legge
prevede un finanziamento in sei anni di 13 miliardi 400 milioni,
suddiviso in tre bienni: 4 miliardi per il biennio '86-'87, 4
miliardi e 400 milioni per il biennio '88-'89, 5 miliardi per il
biennio '90-'91. Si tratta di bienni che procedono parallelamente a
quelli previsti dal piano decennale per la casa.
Per usufruire di questi finanziamenti i Comuni, i Consorzi dei
Comuni e le Comunità Montane devono presentare domanda entro il
31.1 di ogni anno e la Giunta deve dare una risposta entro 60
giorni. Si tratta quindi di dare la possibilità ai Comuni di
operare un intervento significativo di recupero abitativo
utilizzando finanziamenti regionali e statali della legge 457.
Il Titolo II riguarda invece un'iniziativa di tipo diverso: si
tratta di un intervento straordinario per la città di Aosta.
Anzitutto va spiegato il perché di un intervento particolare per il
centro storico della città di Aosta. E' evidente che l'estensione
del centro storico della città di Aosta e la sua situazione di
forte degrado richiede una normativa particolare. Non bastano gli
interventi previsti per i centri storici degli altri Comuni della
valle d'Aosta, in cui l'estensione ed il degrado è a un livello
inferiore e in cui quindi si può intervenire anche con strumenti
diversi. Oltretutto finora il centro storico di Aosta è rimasto
escluso da qualsiasi provvedimento di legge, anche da quello del
1973 sui fondi di rotazione.
Il Titolo II della proposta di legge prevede un programma
annuale di intervento a partire dal 1986, approvato dal Consiglio
entro il 31.10 dell'anno precedente, che si articola in due parti:
una prima parte concernente i contributi diretti che vanno al
Comune di Aosta per mettere in grado l'ufficio tecnico di
predisporre i piani di recupero, per controllare l'esecuzione degli
interventi, per adempiere a quanto è necessario per la corretta
applicazione della legge; è anche previsto un contributo al Comune
di Aosta per iniziative di formazione ed aggiornamento del
personale da impiegare nell'ufficio tecnico, nonchè di tecnici e
liberi professionisti, incaricati dalla progettazione; infine c'è
un ulteriore contributo al Comune di Aosta per le spese di
urbanizzazione del centro storico ed arredo urbano. L'altro tipo di
contributi va direttamente ai proprietari di fabbricati nel centro
storico e nelle zone A del Comune di Aosta.
Per i proprietari di fabbricati sono previsti tre tipi di
intervento, a seconda che si tratti di abitazioni occupate ed
utilizzate direttamente dai proprietari ed a seconda delle fasce di
reddito. Un primo tipo di intervento è a favore dei proprietari che
utilizzano direttamente le abitazioni e dispongono di un basso
reddito: in questo caso la proposta di legge prevede un contributo
a fondo perduto sul 50% della spesa prevista per il recupero ed un
mutuo agevolato sul restante 50% con un tasso agevolato del
2,5%.
Un secondo tipo di intervento è a favore dei proprietari che
utilizzano direttamente l'abitazione o la danno in uso ai propri
figli o genitori e hanno a disposizione un reddito medio:in questo
caso il contributo a fondo perduto è del 50% della spesa prevista
per il recupero ed il mutuo agevolato è sul restante 50% con un
tasso dell'8%.
Un terzo tipo di intervento è quello a favore dei proprietari
che non utilizzano direttamente l'alloggio e che sono ad alto
reddito. In questo caso il contributo è subordinato all'assunzione
di una convenzione da parte dei proprietari con il Comune di Aosta,
con cui si impegnano ad affittare e quindi ad usare a fini
abitativi l'alloggio: il contributo a fondo perso è del 30%, mentre
sul 70% della spesa c'è un mutuo con l'abbattimento totale del
tasso di interesse. Evidentemente queste agevolazioni comportano
alcuni vincoli per i proprietari, che sono il non alienare
l'abitazione per la durata dei mutui, cioè 25 anni, ed il non
modificare la destinazione d'uso, cioè non trasformare in uffici o
in strutture per il terziario quelle che sono strutture per cui si
è avuto un contributo dalla Regione a fini abitativi. La spesa a
carico della Regione è di 8 miliardi all'anno, a partire dal 1986,
per cinque anni, quindi la legge dovrebbe aver concluso la sua
funzione nel 1990.
Siamo convinti che una proposta di questo genere, se approvata,
metterebbe in moto quel processo di recupero abitativo del centro
storico di cui c'è una estrema necessità ed in cui il Comune e la
Regione devono assumere quel ruolo propulsivo di indirizzo e di
incentivazione che finora non hanno assunto.
Certo, ci sono delle difficoltà per intervenire nel centro
storico di Aosta e il problema deriva soprattutto dalla
polverizzazione della proprietà ma questi ostacoli non sono stati
finora rimossi anche perché sono mancati adeguati incentivi.
Infatti Aosta, come dicevo prima, è rimasta esclusa dai
finanziamenti della legge del '73 sui fondi di rotazione, inoltre,
in base alla recente legge n. 76/84 ed al regolamento che abbiamo
approvato nel Consiglio precedente, il centro storico di Aosta
rimane escluso dai mutui previsti dalla recente legge. Quindi si
tratta di prevedere delle incentivazioni molto consistenti per i
proprietari del centro storico di Aosta affinchè venga messo in
moto questo piano di recupero e inoltre bisogna dare al Comune di
Aosta gli strumenti per indirizzare questa azione e per attuare
direttamente degli interventi.
Si tratta di una proposta complessiva, organica, che riteniamo
possa imprimere una svolta alla politica abitativa in valle
d'Aosta, quindi ci auguriamo che possa proseguire nel suo iter e
possa avere un risultato positivo nello esame da parte del
Consiglio.
PRESIDENTE
: Ha chiesto di parlare il Consigliere
Segretario Tamone, ne ha facoltà.
TAMONE (U.V.):
Déjà en Commission nous avions exprimé à
M. Riccarand l'intérêt que nous portons pour ce projet de loi, qui
concerne la récupération du patrimoine habitatif dans notre
Région.
Cet intérêt nous le réconfirmons aujourd'hui et je demanderais
de nouveau au Conseiller Riccarand ce que je lui ai demandé en
Commission, même en représentant l'avis du gouvernement régional,
dans le sens que nous voudrions avoir le temps de réfléchir sur ce
projet de loi et d'y porter aussi nos idées, pour en faire une loi
plus complète qui puisse regarder toute la problématique concernant
la récupération des vieil les maisons. Pour ces raisons je
demanderais à M. Riccarand de renvoyer la discussion de ce projet
de loi à un moment plus opportun, dans lequel nous pourrons
débattre de façon plus approfondie avec la contribution de toutes
les forces politiques de ce Conseil régional.
PRESIDENTE
: Ha chiesto di parlare il Consigliere
Riccarand, ne ha facoltà.
RICCARAND (N.S.):
Il motivo per cui abbiamo presentato
questa proposta di legge non era quello di arrivare ad una
immediata approvazione; si tratta di una proposta che noi abbiamo
presentato e rispetto alla quale siamo disponibili ad accogliere
altri suggerimenti e altre proposte.
Da un lato siamo soddisfatti che da parte delle forze di
maggioranza ci sia una valutazione positiva sulla impostazione e
sulla struttura della proposta di legge, ci spiace però che non ci
sia stata la volontà in questi mesi di andare ad un esame più
approfondito e quindi di poter concludere prima del 12 maggio
l'iter di questa proposta.
L'intenzione è quella di ridiscuterla dopo le elezioni e quindi,
siccome a noi interessa il risultato e non il fatto di avere una
primogenitura sulla proposta di legge, accettiamo questa proposta
di rinvio, augurandoci che subito dopo il 12 maggio ci sia la
possibilità di una discussione approfondita e puntuale e che si
giunga all'approvazione di una norma di questa genere, con questa
struttura, che permetterebbe di fare un passo avanti nel recupero
del centro storico di Aosta e più in generale in tutta la politica
abitativa della nostra Regione.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN (U.V.):
Seulement pour dire que je ne voudrais
pas qu'il
y
ait des malentendus. On a demandé le renvoi pour
examiner ensemble les différentes propositions, car de la part de
l'Assesseur compétent et de la Junte, il y a des propositions à
l'étude de ce sujet. Or, je répète, pour qu'il ne subsiste pas la
moindre équivoque, que nous sommes disposés à étudier le problème,
mais cela ne signifie pas qu'on donne un avis favorable au projet
de loi.
A ce sujet il y a des propositions de la part de la Junte qui
sont différentes de celles du Conseiller Riccarand, mais je crois
que le but c'est celui d'arriver le plus tôt possible à restituer
le centre historique. Par exemple un des problèmes envisagés par M.
Riccarand c'est celui que Les propriétaires d'un immeuble ne sont
jamais d'accord pour le restructurer. Là c'est la question en tête
qu'il faut résoudre, mais dans ce projet de loi il n'y a aucune
suggestion à cet égard.
Donc, on a dit qu'on n'entre pas dans le mérite et on a demandé
le renvoi pour ces raisons fondamentales.
PRESIDENTE
: Il Consigliere Riccarand, proponente della
legge n. 162, concernente: "Interventi straordinari per il recupero
abitativo dei centri storici", ha accettato la richiesta di rinvio,
pertanto la legge sarà rimandata alle Commissioni e discussa a
tempo opportuno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK