Consiglio Regionale della Valle d'Aosta - Oggetto del Consiglio n. 1030 del 17 novembre 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Viabilità
Strade di interesse regionale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1030 del 17 novembre 2021 - Resoconto
OGGETTO N. 1030/XVI - Interrogazione: "Valutazioni in ordine
all'affidamento in concessione, in via sperimentale per l'anno
2018, del servizio di ripristino delle condizioni di sicurezza e
viabilità di strade regionali".
Bertin (Presidente) -
Punto n. 11 all'ordine del giorno.
Risponde l'assessore Marzi.
Marzi (SA) -
Si premette che il servizio di ripristino
delle condizioni di sicurezza e viabilità delle strade classificate
regionali, affidato con provvedimento dirigenziale n. 556 del
febbraio 2017 alla ditta Sicurezza e Ambiente S.p.A di Roma, è
consistito nello svolgimento, in situazioni emergenziali e
successive a sinistri, di attività di ripulitura e di ripristino
delle sedi stradali interessate mediante aspirazione degli
inquinanti di dotazione funzionale dei veicoli versati sulla
carreggiata, di recupero dei rifiuti solidi relativi
all'equipaggiamento dei veicoli non biodegradabili dispersi sul
manto stradale, di attività necessarie a seguito della perdita di
carichi trasportati e rovinati sul manto stradale, di posa di
eventuale segnaletica necessaria per garantire la transitabilità in
condizioni di sicurezza. Il servizio di cui trattasi non ha
comportato costi per l'Amministrazione regionale.
In risposta allo specifico quesito, si comunica che, secondo
quanto riferito dagli uffici competenti, l'attività svolta
dall'affidatario del servizio, anche in collaborazione con i
dipendenti delle strutture sull'Amministrazione regionale, e in
particolare dell'allora struttura Viabilità della Polizia Stradale
e del Corpo dei Carabinieri, ha dato sostanzialmente un esito
positivo. Le strutture operative della ditta concessionaria sono
infatti intervenute in casi di sinistri in modo professionale e con
sufficiente tempestività.
Alla luce dell'esito positivo della sperimentazione in oggetto,
la competente struttura Viabilità e opere stradali sta avviando gli
opportuni approfondimenti per individuare le necessarie procedure e
modalità da adottare per organizzare e affidare un servizio analogo
a quello sperimentato.
Presidente -
Per la replica, ha chiesto la parola il
consigliere Manfrin.
Manfrin (LEGA VDA) -
Sono parzialmente soddisfatto da
questa risposta perché, come lei assessore Marzi saprà, il
provvedimento dirigenziale che ho citato: il n. 556 del 9 febbraio
2017, appunto assegnava un anno di sperimentazione a quest'azienda.
Ora, a prescindere dall'azienda, quello che vorrei che capissero i
Valdostani è questo... poi abbiamo, e non c'è solo quest'azienda
che lo fa, numerose aziende in tutto il Paese che fanno un
servizio, secondo me, eccezionale, a prescindere dal servizio che
viene effettivamente effettuato, c'è chi lo farà meglio e chi lo
farà peggio ma fanno un servizio di questo tipo. Dicono: "tu mi dai
in gestione un tratto stradale, se ci sono sinistri, io intervengo,
tu Regione non paghi niente, zero, e io provvedo a fare..." quello
che giustamente l'Assessore ha elencato, ovvero aspirazione degli
inquinanti di dotazione funzionali dei veicoli versati sulla
carreggiata, recupero dei rifiuti solidi relativi
all'equipaggiamento dei veicoli non biodegradabili dispersi sul
manto stradale, ogni attività necessaria a seguito della perdita
dei carichi trasportati e rovinati sul manto stradale, posa di
eventuale segnaletica necessaria per garantire la transitabilità in
condizioni di sicurezza.
Sostanzialmente quindi c'è un sinistro, l'azienda interviene e
non chiede niente, neanche un euro alla Regione e restituisce la
strada pulita, a posto e sicura. Non è che sono matti, dove
prendono i soldi? I soldi li prendono dalle assicurazioni degli
automezzi che hanno fatto l'incidente, quindi un sistema geniale
perché la Regione non spende un euro, le strade vengono
immediatamente ripulite e chiaramente messe in condizioni di poter
essere transitate e le aziende vedono recuperare i costi e
chiaramente hanno il loro margine.
Ora, questa sperimentazione, come le ho ricordato, risale al
2017 ed era per un anno. Dal 2017 al 2018 o più o meno
febbraio-marzo 2018 passa un anno. Lei, Assessore, ci dice che la
sperimentazione è positiva, ma noi siamo nel 2021 e mi dice che gli
uffici devono fare i necessari approfondimenti. Assessore, c'è un
problema, noi abbiamo un servizio gratuito che viene fornito dalle
aziende: il ripristino delle strade e a distanza di anni ancora non
si è provveduto ad affidarlo. Mi chiedo: ma qual è il problema? La
sperimentazione è stata fatta, il servizio è stato giudicato buono,
quindi che cosa rimane da fare se non affidare questo incarico? Io
obiettivamente non lo comprendo. Siamo di fronte spesso a richieste
di incarichi onerosi anche di piccola entità e quindi si fanno gli
approfondimenti o a volte li si assegnano con leggerezza, in questo
caso siamo di fronte a un servizio gratuito e aspettiamo ancora
nell'assegnarlo... Obiettivamente io ho fatto questa iniziativa
semplicemente per avere la conferma che questo servizio venisse
attivato. Prendo atto che non è attivato e mi chiedo a questo punto
dal 2018 ad oggi quanti soldi la Regione ha speso per ripristinare
le strade dopo gli incidenti quando avrebbe potuto tranquillamente
non spendere un euro dei soldi dei cittadini e farlo fare gratis
alle aziende.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK