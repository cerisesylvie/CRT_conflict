Consiglio Regionale della Valle d'Aosta - Oggetto del Consiglio n. 2686 del 23 luglio 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
FORMAZIONE PROFESSIONALE
Precedente
Successivo
Resoconto integrale del dibattito dell'aula
Oggetto del Consiglio n. 2686 del 23 luglio 1997 - Resoconto
SEDUTA ANTIMERIDIANA DEL 23 LUGLIO 1997
OGGETTO N. 2686/X Ritardi nell'organizzazione dei corsi di
taglio e cucito in vari comuni della Regione. (Interrogazione)
Interrogazione Preso atto del fatto che, a quanto ci risulta,
l'Amministrazione regionale a tutt'oggi non ancora fatto pervenire
ai comuni le richieste per la realizzazione dei corsi di taglio e
cucito;
Tenuto conto che tali corsi sono sempre stati frequentati da un
largo numero di partecipanti, che hanno così avuto l'opportunità di
imparare un'attività lavorativa utile;
Visto che il perdurare di tale situazione ha generato
perplessità e incertezze negli insegnanti e nei corsisti, che
ancora non sanno se quest'anno potranno svolgersi regolarmente le
lezioni;
i sottoscritti consiglieri regionali
Interrogano
la Giunta regionale per sapere:
1) se quanto detto in premessa corrisponde al vero;
2) quando e in che modo intende mettere in atto insieme ai
comuni le necessarie procedure per giungere in tempi brevi alla
formazione e realizzazione dei corsi in oggetto.
F.to: Rocchio - Lanièce
Presidente Ha chiesto la parola l'Assessore all'industria,
artigianato ed energia, Mafrica.
Mafrica (GV-PDS-SV) Se la preoccupazione è quella che non si
svolgano i corsi di taglio e cucito, i tradizionali corsi che da
più di trent'anni vengono effettuati, dico subito che questi
continueranno ad essere effettuati.
L'attività nel ?96 si è svolta dal 18 novembre al 30 maggio, si
è conclusa nella prima settimana di giugno con gli esami finali per
le allieve del III e IV anno.
Le allieve qualificate al termine del III anno possono a loro
richiesta frequentare un ulteriore anno di perfezionamento.
Le allieve del I e del II anno, idonee secondo il giudizio delle
insegnanti, saranno ammesse sempre a loro richiesta a frequentare
rispettivamente il II ed il III anno.
Le iscrizioni - questo è il punto che magari interessava - sono
aperte e il termine ultimo per la presentazione delle domande è
fissato per il 12 settembre.
I comuni stanno ricevendo i moduli per la domanda, che può o
essere presentata direttamente all'Ufficio formazione
dell'Assessorato, oppure può arrivare tramite il comune di
residenza della candidata. In questo caso verrà presentata poi dal
comune.
L'attività addestrativa si svolgerà, come per il passato, nel
periodo novembre ?97 - maggio ?98 presso le seguenti sedi: Aosta 5
corsi; Ayas, Aymavilles, Châtillon, Fénis, Gignod, Gressan, Hône,
Issogne, Morgex, Nus, Pollein, Quart, Saint-Pierre, Saint-Vincent,
Sarre e Verrès, a condizione che il numero delle allieve
frequentanti non sia inferiore alle 20 unità.
Invece, per istituire corsi in località diverse, dovrà essere
presentata una richiesta non inferiore alle 25, cioè quelle che ci
sono continuano a condizione che abbiano 20 iscritti, mentre per
istituirne di nuovi bisogna avere 25 domande. In caso di nuovi
corsi i comuni devono pensare di mettere a disposizione i locali
per la loro esecuzione e provvedere all'energia elettrica e al
riscaldamento.
Presidente Ha chiesto la parola il Consigliere Rocchio.
Rocchio (Aut) Ringrazio l'Assessore Mafrica per la sinteticità e
per la chiarezza dell'esposizione. Ci riteniamo soddisfatti di
quanto detto, chiediamo solo di avere la risposta scritta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK