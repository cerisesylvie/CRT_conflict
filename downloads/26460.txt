Consiglio Regionale della Valle d'Aosta - Oggetto del Consiglio n. 348 del 20 dicembre 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 348 del 20 dicembre 1972 - Resoconto
OGGETTO N. 348/72 - Approvazione ed impegno della spesa di
lire 99.400.000 per la concessione di contributi ai sensi della
legge regionale 28 agosto 1971 n. 14.
Siggia (P.C.I.)
- Anche qui la Commissione consiliare
permanente per il Turismo, in data 11 dicembre, ha espresso
all'unanimità parere favorevole.
Nessuno chiede la parola? Il Consiglio è chiamato a votare, chi
è favorevole, alzi la mano eh?
Manganoni (P.C.I.)
- Dunque, qui è solo un'osservazione
su cui voglio attirare l'attenzione di Chantel, dell'Assessore
Chantel.
Noi acquistiamo dei terreni nella zona di St. Oyen, St. Rhémy,
laggiù nella piana, noi sappiamo dov'è, zona non fabbricabile e la
paghiamo 1.200 lire, da 800 a 1800 lire, c'è scritto qui sopra.
Deliberato di acquistare a un prezzo oscillante fra le 800 e le
1200 lire il metro quadrato, St. Oyen, giù nella piana, io non
sollevo delle obiezioni, ma voglio solo attirare l'attenzione di
Chantel e ricordargli che gli stessi acquisti, che gli acquisti che
ha fatto l'Assessore Chantel ad Arnaz in una zona fra la Statale e
la ferrovia l'ha pagato 1000 lire. Io questo dicevo, non per fare
nessuna osservazione, nessuna critica, solamente per ricordare le
differenze di criterio che si adottano per l'acquisto di certi
terreni in alta Valle e di certi terreni in bassa Valle.
Chiuso, Chantel, non voglio polemizzare con te, volevo solo fare
osservare, sono delle cifre, non è questione di opinione, sono
delle cifre...
Scusi, Presidente, quando lei parlava, e che noi dovevamo
sorbirla per delle ore, e noi pazientemente la sorbivamo, egregio
Consigliere Caveri e lei, abbia la compiacenza e l'educazione di
non manifestare, di non darsi a quei gesti di impazienza quando
parlano gli altri.
Io quando mi digerivo lei per delle ore, pazientemente, magari
leggendomi il giornale, però non mi lasciavo andare ai gesti di
impazienza, i quali gesti di impazienza, mi permetta di dirlo, non
mi solleticano assolutamente.
Vuole che ripeta? Io faccio incidere il disco e poi dopo glielo
ripeto.
Siggia (P.C.I.)
- Avanti Consigliere Manganoni...
Manganoni (P.C.I.)
- Per St. Christophe, posso
permettermi di fare delle osservazioni?
A St. Christophe, io volevo solo far presente questo, cioè,
tenuto conto del compromesso esistente, se la Giunta ha possibilità
di versargli subito questi soldi, nel senso che possa... prima
della fine dell'anno, è un problema che la Giunta conosce.
Milanesio (P.S.I.)
- Diamo assicurazione a Manganoni.
Siggia (P.C.I.)
- Va bene, allora votazione oggetto n.
14.
Chi è favorevole, alzi la mano. Contrari? Astenuti? Il Consiglio
approva all'unanimità.
Oggetto n. 15.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK