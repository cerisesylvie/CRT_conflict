Consiglio Regionale della Valle d'Aosta - Oggetto del Consiglio n. 194 del 7 ottobre 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 194 del 7 ottobre 1970 - Resoconto
OGGETTO N. 194/70 - Programmazione ospedaliera regionale.
(Interpellanza)
Benzo
(D.P.)
- In merito all'interpellanza del
Consigliere Tonino, ritengo far presente quanto segue:
1) il Comitato regionale di programmazione ospedaliera nominato
con decreto n. 246 in data 11 giugno 1970 dal Presidente della
Giunta regionale è stato riunito la prima volta l'8 luglio
1970.
In quell'occasione il Comitato ha provveduto al suo insediamento
e ad eleggere il proprio Presidente.
Il primo incontro fra i membri del Comitato ha avuto soprattutto
un carattere orientativo sia sulla natura dei compiti del Comitato,
sia per quanto ha attinenza con le disposizioni contenute nella
legge ospedaliera n. 332, cioè la legge Mariotti, sia sull'altra
legge del 13 agosto 1969, attinente agli obiettivi ed ai criteri
per la formulazione del piano nazionale ospedaliero
transitorio.
Il Comitato stesso si è riunito una seconda volta il 1° ottobre
ed ha affrontato con una più approfondita cognizione delle leggi
regolanti la materia, in materia l'assistenza ospedaliera, il piano
ristrutturazione e potenziamento dell'attrezzatura ospedaliera ed
.... della ricettività ospedaliera in Valle proposto
dall'Assessorato alla Sanità.
Nella stessa seduta per accelerare i tempi, ed allo scopo di
poter disporre nel più breve tempo possibile di un quadro
rispecchiante l'attuale situazione ospedaliera in Valle nonché di
un prospetto delle future esigenze in fatto di posti letto
ospedalieri, il Comitato ha nominato una sotto-commissione tecnica
composta dai professori Balestri, Marconi, Ing. Grosjacques, Signor
.... nel preciso incarico di prospettare al Comitato stesso
adeguate risposte ai quesiti di cui sopra.
2) Per quanto attiene al secondo punto della sua interpellanza,
Consigliere Tonino, le faccio presente che l'Amministrazione
regionale è da tempo al corrente delle richieste avanzate dai
Sindaci della Bassa Valle per la costruzione di un presidio
ospedaliero che possa adeguatamente sopperire alle molte necessità
che la popolazione di fondo valle riscontra indispensabili ed
urgenti.
In particolare la costruzione di un pronto soccorso e di una
stamperia, costituisce un presidio che la sotto-commissione tecnica
di cui vi ho parlato prima dovrà valutare nel complesso della
ristrutturazione e della legge assistenziale ospedaliera in
Valle.
Posso confermare al Consigliere Tonino che la petizione dei
Signori Sindaci della Bassa Valle nella quale è stata anche
prospettata una ripartizione del territorio regionale in tre
circoscrizioni ospedaliere sarà certamente variata dal Comitato
regionale di programmazione ospedaliera il quale nel valutare le
necessità di assistenza della popolazione della Bassa Valle,
sottoporrà con queste proposte all'esame e all'approvazione degli
organi competenti.
Tonino (P.S.I.U.P.)
- Dunque, Assessore, Lei mi ha detto
che nella seconda seduta si è proceduto alla nomina di una
commissione tecnica per accelerare i lavori, e ha parlato di future
esigenze, ora, io vorrei ricordare all'Assessore alla Sanità che il
relatore della legge Lattanzio dice che nessun ente pubblico, ad
eccezione degli Istituti universitari, relativamente alla
costruzione di proprie cliniche non potrà istituire nuovi ospedali,
ma potrà essere realizzata nessuna opera di costruzione,
ampliamento, trasformazione, ecc. se non prevista dal piano,
quindi, qui se non provvediamo già subito nel piano, questa
costruzione è inutile che vediamo in prospettiva, deve essere
prevista subito nel piano.
Il piano deve prevedere in particolare l'esistenza di almeno un
ospedale di zona capace di servire una popolazione di 25 mila
abitanti, fino a 50 mila.
La bassa valle ha una popolazione di oltre 23.000 abitanti, e
poi aggiungiamo i paesi limitrofi della valle che senz'altro
verrebbero a gravitare in quell'ospedale, oltrepasseremo i 28.000
abitanti; inoltre più avanti, al Titolo I delle norme generali
dell'art. 15, recita quanto segue: "il piano regionale ospedaliero
deve prevedere la ripartizione del territorio regionale in
circoscrizioni ospedaliere tenuto conto della distribuzione della
popolazione".
È ovvio che se non sorge in bassa valle un ospedale che copra le
esigenze della popolazione, la legge, questa legge Mariotti, la
bassa valle non ne verrebbe a godere alcunché.
Quindi è preghiera mia, tengo anche conto delle parole dette
dall'Assessore, insomma, questa Commissione vuole tenere conto
anche delle petizioni fatte dai Sindaci, i quali hanno legato
appunto una divisione in circoscrizione ospedaliera che tenga conto
che vi sono, e non solo questa la richiesta, ma le richieste sono
già tante; ce n'è una del 1965 dei Sindaci della Bassa Valle, c'è
la famosa mozione presentata dal Consigliere in questo Consiglio
che è stata approvata all'unanimità e c'è quest'ultima richiesta di
Sindaci di nuovo della Bassa Valle i quali, ripeto, hanno legato
questo prospetto, quindi, io mi auguro che questa Commissione vagli
bene questi problemi e veda in qualche modo di fare qualche cosa
per la Basse Valle.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK