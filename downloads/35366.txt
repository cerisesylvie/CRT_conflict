Consiglio Regionale della Valle d'Aosta - Oggetto del Consiglio n. 2854 del 6 marzo 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2854 del 6 marzo 2013 - Resoconto
OGGETTO N. 2854/XIII - Interrogazione: "Modalità di gestione
e organizzazione degli ausili sanitari all'interno delle strutture
ospedaliere regionali".
Président -
La parole à l'Assesseur Lanièce.
Lanièce A.
- Grazie Presidente.
In merito all'interrogazione, sulla prima domanda:
"se
corrispondono al vero le dichiarazioni..."
del quotidiano
La
Stampa
sulla questione dei microinfusori di insulina, in
risposta a tale richiesta, si precisa che sono sempre stati
dsponibili nell'Azienda sanitaria della Valle d'Aosta e sono
utilizzati dalla Diabetologia per la cura di circa 30 pazienti, che
rappresentano il 10% dei cittadini valdostani affetti da diabete
mellito. Si tratta di un utilizzo in linea con quello effettuato
dai centri nazionali di altissima specializzazione; peraltro,
questo è un settore che mi ha visto proprio operare direttamente,
quindi i microinfusori sono degli strumenti, degli apparecchi che
si danno a pochi pazienti molto selezionati, perché devono essere
impiegati in modo...in situazioni particolari. Una volta
individuati clinicamente i pazienti, che grazie a questo strumento
potranno migliorare il compenso glicometabolico e quindi la qualità
della vita, viene richiesta loro una collaborazione attiva per
ottimizzare i benefici e ridurre al minimo gli effetti collaterali,
che ci sono, se non vengono usati bene. L'attenta osservazione dei
costi in un periodo di contrazione delle risorse non ostacola in
alcun modo l'utilizzo e la somministrazione di microinfusori di
insulina a beneficio di questa specifica categoria di
assistiti.
Seconda domanda:
"quali sono i criteri con i quali vengono
decisi gli acquisti degli ausili..."
, per quanto riguarda
questa domanda, si precisa che i criteri non possono essere oggetto
di accomunazione in quanto, per i generi di convivenza e i prodotti
di carattere generalista, gli acquisti e i consumi vengono definiti
sulla base di criteri economici desunti dal mercato e
aggiudicazioni e utilizzi presso altre aziende sanitarie nazionali
con le quali è di uso confrontarsi. Per i presidi di carattere
specialistico-sanitario, ad un criterio di valutazione economico si
aggiunge, come si ritiene giusto che sia, un criterio di
appropriatezza in riferimento alle patologie emergenti; pertanto
l'azienda cerca sempre di fornire il presidio più appropriato al
prezzo migliore sul mercato attraverso una puntuale osservazione
dei prezzi praticati sul territorio nazionale. Peraltro, anche se
non è espressamente citato nella domanda, ma solo nelle premesse,
si ritiene di poter affermare che il costante impegno dei servizi
economali e il costante positivo rapporto con i reparti ospedalieri
del territorio ha consentito di evitare nel complesso ogni
problematica verso i rifornimenti di materiale che interessano la
qualità della degenza nei reparti degli utenti.
Sulla terza domanda, riferita ai mezzi del 118 acquistati negli
ultimi anni e
"quanto costa un microinfusore di insulina"
, a
partire dal 12 aprile 2006 al 21 gennaio 2013 sono stati acquistati
17 mezzi per le centrali di soccorso 118 regionale, di cui 15
ambulanze e 2 automediche. Trattasi di attività di sostituzione di
mezzi ad altissimo livello di utilizzo, il costo totale di queste
acquisizioni avvenute in sette anni è pari a 1 milione di euro, dal
quale va nettizzato un ricavo da vendite di alcuni, tra i quali
mezzi dismessi, pari a circa 78 mila euro. Si deve tener conto che
i criteri di dismissione sono quelli previsti dalla normativa
regionale. I prezzi di acquisto unitari sono allineati da quelli
rilevabili sul sito istituzionale della CONSIP. Per quanto riguarda
il costo dei microinfusori, questo dipende dal modello. Al momento
il costo di acquisto presso la nostra Azienza USL è di 4.500 euro
l'uno per un modello...e poi ci sono altri modelli che costano da
5.600 in su; quindi i microinfusori costano veramente tanto, però -
ripeto - per i pazienti che necessitano veramente non c'è mai stata
nessuna, diciamo, difficoltà da questo punto di vista. Grazie.
Président
- Merci. Pour la réplique, la parole à la
collègue Fontana.
Fontana (PD)
- Ringrazio l'Assessore per i chiarimenti.
Avevo letto anch'io su
La Stampa
che era stato smentito il
fatto che non c'erano i microinfusori, però io ormai
l'interrogazione l'avevo fatta, ne prendo atto. Mi sembrava un po'
una cosa strana, però volevo dei chiarimenti, questo comunque non
toglie che c'è un malcontento che esiste, lo sappiamo tutti. Ci
sono pazienti che vengono dimessi il terzo o il quarto giorno
post
operatorio e che spesso sono costretti a rientrare per
medicazioni o visite di controllo ravvicinate, i quali naturalmente
non sono molto contenti di queste dimissioni quasi forzate. Ci sono
reparti nei quali nei mesi scorsi i parenti dei pazienti dovevano
portarsi da casa i bicchieri, ci sono persone che sono state
ingessate e alla visita di controllo si è dovuto intervenire perché
il problema non era risolto...sembra una selva di problematiche,
non solo di tipo economico-gestionale, che gravano
sull'organizzazione ospedaliera. L'azienda sembra preoccuparsi
quasi esclusivamente dell'aspetto economico, voglio dire questo
perché poi vedo che si è speso 1 milione di euro, che ritengo
giusto, perché sono dei mezzi che ci mancherebbe altro...sono
d'accordissimo! Si fanno però delle spese importanti e poi
l'azienda si perde in un bicchiere d'acqua, nelle piccole cose,
come il bicchiere, la bustina dello zucchero, cioè su tante altre
piccole cose, i tagli sui servizi che sono essenziali, ci va
veramente un equilibrio, Assessore! Io penso che l'azienda dovrebbe
rivoltare il modo di gestire i servizi, andando a risparmiare sugli
sprechi, ma non toccare i servizi alla persona. Dare più servizi
efficienti, perché sono persone malate, non sono persone
normali...e hanno bisogno di essere trattate come persone normali,
anzi con un'attenzione in più, perché sono in quello stato. Dare
quei piccoli servizi, penso che non chiedano grandi cose...dare
un'attenzione maggiore ai malati. Grazie.
Président -
Point 6 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK