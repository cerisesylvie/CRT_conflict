Consiglio Regionale della Valle d'Aosta - Oggetto del Consiglio n. 1 del 14 gennaio 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1 del 14 gennaio 1982 - Resoconto
OGGETTO N. 1/VII - COMUNICAZIONI DEL PRESIDENTE DEL
CONSIGLIO.
PRESIDENTE
:
Le comunicazioni del Presidente del
Consiglio saranno oggi un po' lunghe in quanto è passato quasi un
mese dall'ultima seduta, cioè dal 15 dicembre 1981.
Do inizio dando comunicazione dei disegni di legge
presentati:
DISEGNI DI LEGGE PRESENTATI:
Disegno di legge n. 339
,
presentato dalla Giunta
regionale in data 21 dicembre
1981, concernente:
"Proroga della
garanzia
fideiussoria
della
Regione presso gli Istituti ed Aziende bancarie,
per
la
concessione
di prestiti e di fidi bancari a
favore della
Cooperativa
Produttori
Latte
Fontina della Valle d'Aosta".
DISEGNI DI LEGGE VISTATI:
Disegno di legge n. 331
, concernente: "Aumento per l'anno
1981 della spesa per
l'applicazione
della
L.R.
11 novembre
1974,
n. 44,
relativa
alla concessione di contributi per l'espropriazione
e
l'occupazione
d'urgenza di aree e di terreno a norma
della legge statale 22 ottobre 1971, n. 865, e successive
modificazioni".
Disegno di legge n. 329
, concernente: "Applicazione
dell'art. 4 della L.R. 5 novembre 1976, n. 46".
Disegno di legge n. 332
, concernente: "Fondo per gli
interventi nel settore dei Trasporti Pubblici e
utilizzazione dell'assegnazione statale per l'anno
1981".
Disegno di legge n. 327
, concernente: "Nuove
norme
per l'estensione agli affetti
da
tubercolosi
non
soggetti ad
assicurazione
obbligatoria
delle previdenze
economiche
previste
per gli assistiti dell'I.N.P.S.".
Proposta di legge n. 253
, concernente: "Norme
per
favorire
l'inserimento nella
vita
sociale
delle
persone con
difficoltà
psichiche,
fisiche e sensoriali".
Disegno di legge n. 334
, concernente: "Secondo
provvedimento di variazione al bilancio di previsione della Regione
per l'anno 1981".
Disegno di legge n. 335
, concernente: "Autorizzazione
all'esercizio provvisorio del bilancio della Regione per i primi
quattro mesi dell'anno finanziario 1982".
DELIBERAZIONI VISTATE
:
sedici.
RIUNIONI DI COMMISSIONE:
PRESIDENTE
:
Le riunioni degli organi consiliari in
questo frattempo, nonostante il periodo festivo, sono state a mio
avviso numerose:
- Ufficio di Presidenza: 2
- Ufficio di Presidenza e Conferenza dei Capigruppo in seduta
congiunta: 1
- I Commissione: 1
- I e III Commissione in seduta congiunta: 3
- I e II Commissione in seduta congiunta: 1
- V Commissione: 1
- Commissione per gli aiuti alle zone terremotate: 4
PRESIDENTE
:
Come vuole la prassi,
il
Presidente del
Consiglio ha predisposto i dati concernenti
l'attività del Consiglio regionale per il 1981.
E' stato allegato all'ordine del giorno - pertanto ne faccio
solo menzione - un documento che comprende la pagina statistica di
raffronto con quattro esercizi precedenti ed alcune note di
commento.
Invito quanti volessero approfondire questo tema, ad utilizzare
la breve relazione ed il prospetto che ogni anno viene fornito e
che riguarda l'attività del 1981 raffrontata ai quattro esercizi
che lo precedono.
PRESIDENTE
:
Per quanto riguarda le altre
comunicazioni, il Presidente del Consiglio è tenuto ad informarvi
di quanto segue:
L'articolo 7 della legge regionale 11 agosto 1981, n. 48,
"Istituzione dell'anagrafe patrimoniale dei Consiglieri regionali",
stabilisce
che, in sede di prima applicazione, la
dichiarazione
dei
Consiglieri
deve essere
presentata
entro
60
giorni dall'entrata
in vigore della legge. Poiché la legge è stata pubblicata sul
Bollettino Ufficiale del 21 ottobre 1981 ed è entrata in vigore il
giorno successivo
5
novembre,
il
termine di cui all'art. 7 è scaduto il 7 gennaio 1982.
Si comunica
in
proposito che
tutti
i
Consiglieri
regionali hanno ottemperato alla
presentazione della dichiarazione, sia pure con qualche lieve
ritardo da parte di qualcuno nel completare la documentazione.
La
Direzione
di
esercizio del
Traforo
del
Monte
Bianco ha trasmesso
a
questa
Presidenza
il dossier
contenente
le
statistiche sul
traffico
sotto
il
Traforo
del Monte
Bianco,
nel
corso
dell'anno 1981,
con
raffronti
con
gli
anni dal
1965 in poi.
La
documentazione
è depositata presso la
Segreteria a disposizione dei Consiglieri che intendono
consultarla.
Con
lettera
in
data
4 gennaio
1982
il
Presidente
della Confederazione
Generale
Italiana dell'Artigianato
ha
trasmesso,
con gli
auguri
più cordiali,
a
questa Presidenza copia del messaggio inviato a
tutti gli artigiani in concomitanza con le feste di fine anno. Il
messaggio,
pieno
di fiducia e di speranza, è a
disposizione
dei
Consiglieri
che
intendono prenderne visione.
E' giunta a questa Presidenza una comunicazione del Presidente
della Società S.I.P.I.T., di Ayas, che gestisce gli impianti
scioviari della zona di Antagnod, nella quale si denuncia la grave
situazione venutasi a creare in seguito ad una decisione con la
quale il TAR del Piemonte ha sospeso l'efficacia di una ordinanza
del Sindaco che vietava l'apertura al traffico invernale della
strada interpoderale Antagnod-Barmasc.
Secondo lo scrivente detta strada, durante il periodo invernale,
è utilizzata come pista di sci e la sua apertura al traffico
avrebbe come conseguenza la chiusura degli impianti scioviari
dell'intera zona.
La comunicazione di cui trattasi è stata, oltre che al
Presidente del Consiglio, indirizzata al Sindaco del Comune di
Ayas, al Presidente della Giunta regionale, all'Assessore al
Turismo, Urbanistica e Beni Culturali, al Presidente del Consorzio
di miglioramento fondiario di Antagnod-Barmasc.
Questa Presidenza rivolge un invito al Presidente della Giunta e
all'Assessore al Turismo, affinché, per quanto di loro competenza,
assumano quelle necessarie iniziative per l'eventuale soluzione del
problema sollevato.
L'Ufficio di Presidenza del Consiglio ha deliberato la chiusura
dell'esercizio finanziario 1981, accertando che nel corso dell'anno
si è verificata, rispetto alle previsioni, una maggiore entrata di
L. 7.642.230 per interessi attivi e che sulle previsioni dei vari
capitoli di spesa è stata realizzata complessivamente un'economia
di L. 51.663.765.
L'Ufficio di Presidenza, con una deliberazione che sarà
sottoposta alla convalida del Consiglio in sede di approvazione del
conto consuntivo, ha pertanto deliberato di restituire al bilancio
della Regione la somma globale di lire 59.305.995.
Colleghi Consiglieri,
vorrei ricordare brevemente la
figura di Lino BINEL, scomparso il 27 dicembre u.s..
La
sua
dipartita
lascia un vuoto profondo e
riempie di profonda
amarezza
quanti
hanno
avuto modo di apprezzare le sue grandi doti di valdostano,
di autonomista convinto, di combattente per la libertà e la
democrazia nel nostro Paese.
Nato a Champdepraz nel 1904, Lino BINEL, fin dai primordiali
anni della sua giovinezza, dimostrò attaccamento profondo ai valori
di democrazia e di libertà, militando attivamente nella "Jeune
Vallée d'Aoste" accanto all'Abbé Trèves e ad Emile Chanoux.
Per le sue idee, per le sue convinzioni, per il suo antifascismo
fu arrestato dalla polizia fascista e deportato in Germania.
Quando il nostro Paese riacquistò la libertà e riprese di nuovo
concreta forma quella vita democratica spenta dalla dittatura, Lino
BINEL si trovò di nuovo in prima fila per difendere quei concetti
di libertà e di autonomia.
Fu Consigliere regionale dal 1946 al 1949.
Rinnoviamo, in questa sede, alla famiglia le più sentite
condoglianze.
Ed in ultimo vorrei ancora ricordare la figura dell'agente di
Pubblica Sicurezza Franco CHIODO perito, all'età di 22 anni, in un
grave incidente stradale a Morgex.
Tutti noi lo ricordiamo, oltre che come fedele servitore della
Patria, perché ultimamente prestava servizio presso il Consiglio
regionale.
Colgo l'occasione per rinnovare, a nome del Consiglio, al
Questore, ai familiari così profondamente colpiti, le più sentite
condoglianze.
PRESIDENTE
:
Colleghi Consiglieri, con queste sono
terminate le comunicazioni del Presidente del Consiglio su cui apro
la discussione per i brevi interventi che sono permessi ai
Consiglieri.
Ha chiesto di parlare il Consigliere Mafrica, ne ha facoltà.
MAFRICA
: (P.C.I.)
- Mi associo alle parole del
Presidente nel ricordare la figura di Lino BINEL che è tra le più
belle della storia recente della Valle d'Aosta.
Come partito abbiamo avuto modo di apprezzare la lealtà, la
correttezza e l'impegno, in occasione di una campagna elettorale in
cui BINEL era candidato per la sinistra.
Rinnovo alla famiglia, anche a nome del nostro Gruppo, e
condoglianze per questa tragica scomparsa.
Approfitto di avere la parola per intervenire anche sulle
comunicazioni del Presidente del Consiglio, con riferimento, in
particolare, al documento sull'attività consiliare.
Sento di dover fare alcune considerazioni in quanto il documento
denuncia una flessione nell'attività consiliare, ed essendo questo
un fatto che ci deve preoccupare, cerco di capirne le ragioni.
A mio giudizio, la responsabilità principale di tale flessione
va alla Giunta e consegue dal modo di portare in dibattito
consiliare i diversi argomenti. Vorrete scusare la mia pignoleria,
ma anche oggi su 37 punti all'ordine del giorno, 29 sono di
iniziativa dei Consiglieri; degli 8 presentati dalla Giunta, uno
verrà rinviato perché il provvedimento (sulla fondazione per la
Scuola d'Agricoltura) non era stato adeguatamente preparato dalla
Giunta per la parte finanziaria. Su questo modo di procedere
occorre fare qualche riflessione. La conclusione è che in Consiglio
si discute poco, non perché ci siano oggi Consiglieri meno
battaglieri rispetto a quelli delle passate legislature, ma perché
la Giunta ha preso una strada e continua su questa nonostante le
osservazioni che le sono già state fatte. Porta in Consiglio meno
che può, solo quei provvedimenti che è costretta a portarvi, per
cui viene a mancare nel dibattito consiliare quella parte più
generale di indirizzo dell'attività della Giunta, di intervento
della nostra Regione sui fatti economici e sociali.
Il dibattito sul piano di sviluppo, iniziato due anni fa, è
stato interrotto; del piano urbanistico non si parla, quasi che
l'Assessore al Turismo, oltre che vendere un'immagine della Valle
d'Aosta, tenda a vendere anche la propria; il piano trasporti non è
ancora giunto e per
il ritardo rischiamo di perdere i
finanziamenti; il piano commerciale sarà stato discusso da qualche
parte ma non in Consiglio regionale.
La Giunta non porta in Consiglio tutti i pareri che la Regione
deve dare sui diversi piani di settori elaborati a livello
nazionale, per cui direi che siamo in presenza di una vera e
propria espropriazione di compiti e di funzioni del Consiglio da
parte della Giunta regionale che tende a lavorare senza
controllo.
Il fatto che le deliberazioni assunte con urgenza siano passate
nel 1950 da 486 a 783 è un fatto significativo ma in modo negativo.
E' nostra impressione che la Giunta, addirittura, venga in
Consiglio con fastidio e sufficienza e ritenga una perdita di tempo
il dibattito consiliare. Tutto quanto è per noi inaccettabile e
dovrebbe esserlo anche per le forze della maggioranza, almeno per
quelle che non hanno rappresentanti in Giunta, perché il trovarsi
di fronte a deliberazioni già esecutive su cui si può solo votare o
sì o no, impedisce anche alle stesse forze di manifestare posizioni
differenti o di distinguersi dalle forze che sono in Giunta.
Non siamo del parere che il dibattito in Consiglio venga
cloroformizzato e ci adoperiamo in questo senso; per quanto
concerne le
cause di tutto ciò, noi le individuiamo in una
situazione politica valdostana di fatto, che è da tempo
bloccata.
Per come sono articolate le forze politiche presenti in questo
Consiglio è possibile costituire nuove maggioranze solo se due
delle tre principali forze sono alleate e per arrivare a diciotto
occorre avere una base di partenza e cioè che almeno due di queste
forze siano alleate.
L'Union Valdôtaine, a livello regionale, si avvale - così come
altri partiti a livello nazionale - di un potere contrattuale
enorme, perché è la forza che può restare alleata con la D.C. e
minacciarla al tempo stesso di cambi di alleanza con il P.C.I. e,
nonostante tutte le critiche che quest'ultimo può fare, per il
momento, in prospettive più o meno lontane, resta l'unica possibile
chiave di volta per un cambiamento.
Questa situazione deve essere sbloccata perché non si può
continuare con una Giunta che tende a governare in modo quasi
bonapartista.
Recenti posizioni politiche del nostro partito hanno attenuato
le distanze rispetto alla D.C., perché è anche compito nostro
cercare prospettive diverse per evitare che questa situazione si
protragga ineluttabilmente anche per gli anni futuri, creando
guasti ancora maggiori nella vita politica valdostana.
E' ovvio che fra i propositi per l'anno nuovo, oltre a queste
considerazioni di carattere politico, cercheremo anche di
controllare, per quanto ci è possibile stando all'opposizione,
l'attività della Giunta.
A questo scopo abbiamo avanzato delle proposte, un nostro
programma quadro, che può rappresentare la base per un discorso
politico che porti al cambiamento di equilibri e, allo stesso
tempo, costituire il punto di riferimento per la nostra attività in
Consiglio.
PRESIDENTE
:
Ha chiesto di parlare il Presidente
della Giunta, ne ha facoltà.
ANDRIONE
: (U.V.)
- Avec la mort de Lino BINEL
c'est la disparition de l'un des derniers représentants, peut-être
le dernier, de la génération valdôtaine du début de ce siècle.
Pour ceux qui ont maintenant mon âge et qui l'ont connu quand il
était encore jeune étudiant et un très brillant étudiant du
Polytechnique de Milan, beaucoup de souvenirs se sont présentés à
l'esprit avec la nouvelle de sa mort.
C'était avant tout le jeune homme, peut-être le plus brillant du
Groupe de la "Jeune Vallée d'Aoste", celui qui avait le plus
d'originalité et qui avait eu le courage de crier sur la place
d'Aoste devant le monuments aux morts: "République valdôtaine!"
C'était celui qui était surnommé le fakir pour son insensibilité à
la douleur et qui avait été chef de file, avec Amilcar CRETIER,
d'un alpinisme qui était, en même temps, une fuite des conditions
de la vie présente.
Sur le Mont la Grivola il avait deux doigts gelés et il les
avait coupés avec un canif et reportés à Aoste dans une
bouteille.
Ce personnage que, dans ma jeunesse, je voyais souvent lors des
réunions plus ou moins secrètes chez ma grand-mère, avait été en
quelque sorte le porte-drapeau de certaines idées en Vallée
d'Aoste.
On l'avait arrêté et torturé; revenu d'Allemagne, il faut dire
que l'adhésion au parti de sa vie n'a pas été à la hauteur des
promesses de sa jeunesse.
Brisé dans le corps et surtout dans l'esprit, à cause des
sévices qu'il avait dû subir, il avait une vision pessimiste de la
vie en général.
Toutes les idées qu'il avait prônées dans sa jeunesse et qu'il
continuait d'écrire secrètement, étaient devenues un patrimoine
personnel qu'il réussissait difficilement à communiquer aux
autres.
C'était lui qui avait lancé le code du langage, le puzzle pour
reconnaître les gens qui parlaient français et patois et encore
dernièrement, il y aura pas plus de deux mois quand je l'ai
rencontré, il m'a salué de cette façon.
Aujourd'hui, en le rappelant au Conseil, nous pensons surtout à
sa jeunesse, à cette glorieuse période où peu de gens, mais
résolus, avaient su préserver l'esprit valdôtain dans des temps
difficiles et, parmi eux, Lino BINEL s'était distingué.
PRESIDENTE
:
Ha chiesto di parlare l'Assessore
all'Industria, Commercio, Artigianato e Trasporti Chabod, ne ha
facoltà.
CHABOD
: (D.C.) -
Intervengo per rispondere, per la
parte che mi riguarda, a proposito del piano commerciale.
Abbiamo aspettato fino ad adesso che le Comunità Montane ci
comunicassero qualcosa in proposito, purtroppo neanche una di loro
ci ha risposto.
Ad ogni modo abbiamo tirato le conclusioni ed al più presto,
entro 10-12 giorni, porteremo questo piano all'esame della
Commissione.
Per quanto riguarda invece il piano dei trasporti, entro il mese
di febbraio lo porteremo in Consiglio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK