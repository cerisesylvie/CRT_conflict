Consiglio Regionale della Valle d'Aosta - Oggetto del Consiglio n. 1889 del 13 luglio 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Famiglia, tutela dell'infanzia
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1889 del 13 luglio 2011 - Resoconto
OGGETTO N. 1889/XIII - Interrogazione a risposta immediata:
"Modificazione del sistema di erogazione del bon de
chauffage".
Interrogazione a risposta immediata
Avendo appreso che nella maggioranza regionale vi sono
esponenti che hanno preso coscienza dell'iniquità nel sistema di
erogazione del Bon Chauffage, a scapito delle famiglie numerose e
di quelle a reddito medio basso;
i sottoscritti Consiglieri regionali
Interrogano
la Giunta regionale per sapere se sia vero o meno che si
intende modificare il sistema di erogazione del Bon Chauffage a
decorrere da quest'anno.
F.to: Donzel - Rigo - Carmela Fontana
Président
- La parole au Conseiller Donzel.
Donzel (PD)
- In questi giorni ci ha fatto molto piacere
prendere atto che fra le forze di maggioranza si sia ravvisato che
la legge, approvata nonostante tutti i rilievi fatti dal Partito
Democratico e anche da altre forze politiche rispetto al concetto
di iniquità nel sistema distributivo, abbia aperto qualche breccia
e si sia cominciato a riflettere sul fatto che probabilmente questo
sistema non è equo, non è corretto. Quello che chiediamo è capire
se, a fronte di tali affermazioni di principio - che naturalmente
occupano a gran titoloni le prime pagine dei giornali, mentre
invece i nostri rilievi giustamente non hanno alcun credito sulla
stampa locale... -, seguono i fatti concreti, ossia se già
riusciamo a correggere da subito se abbiamo visto che c'è qualcosa
che non va: interveniamo subito per correggere l'erogazione del
bon chauffage
, oppure diciamo:
"no, è una riflessione che
è partita così, ma sarà tutto rinviato all'anno prossimo"
,
l'anno prima delle elezioni, quello in cui si può aprire i cordoni
della borsa e far capire che si è buoni. Questo è il senso di tale
richiesta: parlate solo sui giornali, o seguiranno fatti concreti
già a decorrere da quest'anno?, questa è la domanda semplicissima
che facciamo.
Président
- La parole à l'Assesseur aux activités
productives, Pastoret.
Pastoret (UV)
- Sulla questione "bon chauffage" vi sono
state, come è stato ricordato, diverse voci che si sono levate a
proporre soluzioni di vario genere, ad ipotizzare cambiamenti,
siamo giunti ad immaginare addirittura l'abolizione di tale misura
(cosa che è stata detta non troppo tempo fa). Si tratta di un
dibattito che si è sviluppato attraverso i mezzi di informazione,
al quale abbiamo assistito, in particolare il Governo regionale e
la maggioranza, registrando le varie posizioni come è giusto e
doveroso che si faccia, poiché uno degli atteggiamenti che alla
politica si chiede di avere è quello di saper ascoltare le varie
opinioni. Su un tema come questo, nei due anni di entrata in vigore
di tale misura la varietà di opinioni è stata assai ampia, lo
abbiamo visto anche in questa sala e più in generale anche in
occasione degli incontri con gli interlocutori istituzionali con i
quali ci siamo via via confrontati.
Pensavamo di aver già ribadito che i criteri adottati non sono
intoccabili, lo aveva fatto lo stesso Presidente della Regione non
più tardi di una settimana fa, lo aveva fatto a mezzo stampa, oggi
però la questione approda in aula e ci si chiede in forma
istituzionale se si intenda modificare il sistema di erogazione per
l'anno in corso. Evidentemente i colleghi interpellanti pongono una
domanda della quale conoscono già la risposta. Capiamo anche bene
come la questione voglia essere sfruttata sul piano politico e non
ci sottraiamo quindi al dovere e anche alla possibilità di fornire
una risposta nell'opportuna sede istituzionale, ribadendo che per
l'anno in corso i criteri di assegnazione non subiranno cambiamenti
e che si procederà con l'attuale sistema di erogazione; questo per
varie ragioni, non ultime complessissime ragioni di carattere
tecnico, ma la risposta è politica soprattutto. Ribadiamo però,
come fatto in varie occasioni, che, non essendoci nulla di
immutabile, per il futuro vi sarà certamente la possibilità di
introdurre dei possibili correttivi, questo dopo un attento esame
dei dati che avremo a consuntivo e in conseguenza dei dovuti
confronti con gli interlocutori politici e anche istituzionali, che
su tali questioni avevano già espresso dei pareri dei quali si era
peraltro tenuto conto in modo appropriato in passato.
Président
- La parole au Conseiller Donzel.
Donzel (PD)
- Insomma l'Assessore ha affermato che, di
fronte alla denuncia di una misura iniqua, noi abbiamo fatto un po'
di accademia, di melina sui giornali...Si è detto che se ne parla
l'anno prossimo, dopo aver dichiarato che, naturalmente, la
minoranza sta speculando in questo momento politicamente su una
misura, quando la maggioranza per settimane ha occupato le prime
pagine dei giornali con questo slogan di attenzione alle famiglie,
cosa che non avete voluto minimamente tenere in conto quando c'è
stata l'opportunità di farlo in quest'aula! Questo lo giudico un
modo di fare politica gravissimo, sbagliato e scorretto, poi
vedremo l'anno prossimo con le elezioni se riusciremo ad avere
misure più eque, intanto per quest'anno ingiustizia!
Presidente
- Invito, per cortesia, quando si fanno le
interrogazioni a risposta immediata, a limitarsi a quanto prevede
il Regolamento, ossia limitarsi a dire se si è soddisfatti o meno
della risposta data dall'Esecutivo, altrimenti...
(interruzione del Consigliere Donzel, fuori
microfono)
...ho solo invitato al rispetto del Regolamento, dopodiché, se
non lo si vuole rispettare, non lo si rispetti!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK