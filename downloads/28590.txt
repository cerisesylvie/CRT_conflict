Consiglio Regionale della Valle d'Aosta - Oggetto del Consiglio n. 120 del 28 aprile 1969 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 120 del 28 aprile 1969 - Resoconto
OGGETTO N. 120/69 - Proposta di legge di iniziativa dei
Consiglieri Chamonin, Dolchi, Germano, Lustrissy, Milanesio e
Pollicini, concernente l'esercizio di funzioni di controllo nei
confronti degli enti locali. (Non approvata dal Consiglio)
Montesano (P.S.U.)
- Veramente il Presidente del
Consiglio non deve fare una relazione su questa legge, soltanto
dire che sono pervenute a suo tempo, alla Presidenza del Consiglio,
tre proposte di legge di iniziativa consiliare, da parte dei
Consiglieri Chamonin, Dolchi, Germano, Lustrissy Milanesio e
Pollicini. Le tre proposte sono state inviate alla Commissioni
affari generali e finanze, dei tre testi se ne è fatto uno solo, e
quindi la relazione sul testo unificato io credo che debba essere
fatta dal Presidente della Commissione affari generali.
Quindi la parola al Consigliere Milanesio.
Milanesio
(P.S.U.)
- Cercherò di essere il più
breve possibile perché certamente altri colleghi intenderanno
prendere la parola su questo argomento, in quanto la legge che oggi
qui viene discussa è di iniziativa di un determinato numero di
Consiglieri, come ha già ricordato il Presidente del Consiglio.
La legge sul controllo degli atti degli enti locali non è una
novità, non lo è in assoluto, e non lo è neanche per questo
Consiglio perché, perlomeno, intenzioni di questo tipo già erano
esistite prima di questa legislatura, anche se poi non avevano
trovato uno sbocco legislativo, anche se non avevano visto coronati
determinati sforzi, determinate indicazioni dell'approvazione di un
disegno di legge.
Io, per esempio, vorrei ricordare che l'allora Consigliere
regionale, Avv. Palmas era, si era fatto, diciamo così, promotore,
se non ufficiale, di una iniziativa di questo tipo, che, per una
serie di vicende, non aveva potuto trovare, questa iniziativa, lo
sbocco consiliare.
Che cosa è successo, a proposito di questo disegno di legge che
oggi viene presentato in Consiglio a firma dei Consiglieri
Chamonin, Dolchi, Germano, Lustrissy, Milanesio e Pollicini?
Ebbene, alcuni mesi or sono i Consiglieri Lustrissy e Pollicini
avevano presentato un disegno di legge sul controllo degli atti
degli enti locali; il giorno successivo, il sottoscritto presentava
analogo disegno di legge e qualche settimana dopo, su iniziativa
dei Consiglieri del Partito Comunista, veniva presentato un altro
disegno di legge, sempre sulla stessa materia.
Evidentemente fu cura del sottoscritto, quale Presidente della
Commissione affari generali, tentare, con la collaborazione di
tutti i Consiglieri presentatori, e soprattutto dei membri della
Commissione Finanze e affari generali, di unificare questi tre
disegni di legge in una proposta sola, che compendiasse i disegni
di legge presentati separatamente.
Il testo che oggi viene presentato al Consiglio è un po' la
sintesi e il frutto di alcuni mesi di discussione, di alcune sedute
dedicate interamente a questo argomento, è il frutto di un lavoro e
di una ricerca che sono stati i più approfonditi possibili.
Quali sono gli obiettivi che si intendano raggiungere con questo
disegno di legge? Ebbene, innanzitutto, io devo ricordare che
questo disegno di legge, che questo tipo di iniziativa era
prevista, è prevista dagli accordi programmatici, stipulati dalle
forze che detengono l'attuale maggioranza, e ha visto una
iniziativa consiliare invece che una iniziativa di Giunta, il che
però non ha nessun significato particolare, se non quello che
l'argomento era evidentemente sentito, avvertito, più a livello
consiliare, più a livello politico, che non a livello eminentemente
amministrativo, o da parte dell'organo che, fino ad oggi, ha
esercitato il controllo sugli atti degli enti locali.
Gli obiettivi che ci siamo proposti, che tutti i Consiglieri
proponenti si propongono con questo disegno di legge, sono
innanzitutto quello di dare pratica attuazione all'articolo 43
dello Statuto speciale della Valle d'Aosta, il quale recita
testualmente che "il controllo sugli atti dei comuni, delle
istituzioni pubbliche di beneficienza, dei consorzi e delle
consorterie ed altri enti locali è esercitato dalla Regione nei
modi e nei limiti stabiliti con legge regionale in armonia coi
principi delle leggi dello Stato".
Non solo, ma sia l'articolo 130 della Costituzione sia
l'articolo 128 danno altre preziose indicazioni per la formulazione
di questo disegno di legge e per questo nuovo modo di esercitare il
controllo sugli atti degli enti locali. Quindi, da parte nostra di
presentatori l'intenzione di applicare lo Statuto, di applicare la
legge costituzionale nello spirito e nella forma, e poi,
l'obiettivo preminente, di approfondire e ricercare una nuova e più
sostanziale autonomia dell'ente locale, autonomia che, per noi, in
primo luogo, significa, autogoverno dell'ente locale stesso, quindi
autogoverno liberato il più possibile da quelle pastoie
burocratiche, da quei controlli spesso lenti, pletorici,
farraginosi e anche alle volte antistorici, esercitati, qui in
Valle d'Aosta ancora dalla Giunta, la quale, invece, per noi, deve
essere essenzialmente un organo di governo e deve distinguere
quindi nettamente quella che è la sua funzione, come organo di
governo, da quella invece che ha esercitato fino ad oggi come
organo di controllo.
È opportuno ricordare che, nelle altre Regioni a statuto
speciale, già si è provveduto a disciplinare in modo analogo alla
proposta oggi in discussione tutta la materia concernente il
controllo sugli atti degli enti locali. Quindi, noi riteniamo che
oltre ad instaurare un diverso rapporto fra amministrazione
regionale e comuni della Regione, un rapporto, quindi, più
democratico, più spedito, per quanto riguarda la tutela sugli atti
di questi enti locali, si renderà per la Giunta regionale
disponibile del tempo che dovrà essere utilmente impiegato per
svolgere quella attività che gli è peculiare, quella attività,
appunto di governo.
Altre considerazioni potrebbero essere svolte, ma io non intendo
rubare del tempo prezioso ad altri che certamente seguiranno questa
breve e, diciamo, così, formale illustrazione, che, del resto, ha
già trovato un compendio più sostanzioso e più preciso nella
relazione che viene allegata al disegno di legge stesso che è molto
pertinente, che è sintetico, e che mette in evidenza tutto quello
che si voleva e si poteva e si doveva dire.
Voglio solo sottolineare come questo disegno di legge
costituisce, se rettamente inteso, una vera svolta nella struttura
del potere politico e amministrativo in Valle d'Aosta.
Infatti, noi riteniamo che, con l'approvazione di questo disegno
di legge, le amministrazioni comunali saranno più autonome, noi
riteniamo che, con l'approvazione di questo disegno di legge,
l'amministrazione regionale rappresentata dalla Giunta dovrà e
potrà comunque indirizzare, come organo di governo, l'attività
degli enti territoriali attraverso una legislazione oggettiva che,
evidentemente, non potrà avere il volto dei due pesi e delle misure
come purtroppo in certi casi è accaduto - e non mi riferisco a
questa Giunta, ma mi riferisco un po' a tutte le Giunta, perché,
senza volerlo, si è caduti nell'errore di voler fare entrare dalla
finestra quello che a volte non si era riusciti a fare entrare
della porta, perché noi abbiamo spesse volte visto come il Governo
regionale, come la Giunta regionale, inevitabilmente, per una
abitudine ormai consolidata dal tempo, si inserisca nella vita
delle amministrazioni locali, anche talvolta, e consentitemelo, e
non è una offesa per nessuno, anche talvolta a sproposito.
Determinate iniziative, anche consiliari, che sono oggi all'ordine
del giorno, sono una prova eloquente di come spesso il Consiglio e
la Giunta regionale cedano alla tentazione di comportarsi un po'
come il Consiglio dei saggi, nei confronti degli altri enti locali,
i quali dovrebbero essere dei minori o dei minorati da tutelare,
appunto come ci si comporta in queste circostanze nei confronti dei
minori e dei minorati.
Quindi noi diamo un grande significato politico ed
amministrativo all'approvazione di questo disegno di legge e
riteniamo che con la sua approvazione gli enti locali affrontino la
strada dell'effettiva autonomia, e anche dell'effettiva
responsabilità, e che l'amministrazione regionale debba affrontare
la strada della legislazione oggettiva, cioè quella di esprimere,
attraverso leggi, le proprie opinioni e i propri pareri sulle
materie che gli competono. E questa legislazione oggettiva, questo
corpo di legge, che dovrà essere evidentemente emanato e portato
avanti, costituirà un punto di riferimento, una guida per tutte le
amministrazioni locali sulle materie che la Regione, che
l'amministrazione regionale intenderà disciplinare, e non sarà più
invece, come è accaduto nel passato, un'attività episodica, a volte
anche meritoria, della Giunta regionale, la quale si arroga
evidentemente determinate iniziative, determinati poteri che in
genere in questo caso sono di veto, o di ritardo su altre
iniziative, legittime, forse mancanti di una visione generale,
visione generale che del resto non poteva esserci perché mancavano
delle leggi che potevano disciplinare determinate materie.
Quindi io invito il Consiglio a prendere atto di questo disegno
di legge che è già stato ampiamente discusso e la cui relazione che
lo accompagna è completa, prendere atto ed approvarlo.
Caveri
(U.V.)
- Les Conseillers de l'Union
Valdôtaine sont contraires à ce projet de loi. Ce n'est pas que
l'Union Valdôtaine ne soit pas favorable à l'autonomie des
communes, parce que bien au contraire nous sommes de l'avis qu'il
faudrait réduire les matières sur lesquelles s'exerce le contrôle
de mérite.
Alors, autonomie des communes, oui, réduire les matières sur
lesquelles s'exerce le contrôle de mérite, réduire à 5 ou 6
matières principales, mais nous sommes nettement contraires à ce
que l'on enlève à la Junte le pouvoir de contrôle sur les
délibérations des communes, c'est-à-dire le contrôle de mérite bien
que diminué dans le nombre de matières aux matières les plus
importantes, doit rester à la Junte régionale.
Evidemment, quand on dit ceci on fait abstraction de la
composition de la Junte actuelle; nous, nous sommes à l'opposition
de la Junte actuelle, mais ce serait ridicule que nous soyons
favorables à cette loi seulement pour une espèce de représailles
envers la Junte actuelle. Cette loi, ce problème concerne
l'organisation future de la Junte pour ce qui a rapport au contrôle
de mérite sur les délibérations des communes, par conséquent nous
faisons abstraction complète de la composition actuelle de la
Junte.
Cette loi présente plusieurs inconvénients et plusieurs
absurdités.
Pensons, par exemple, aux délibérations qui se rapportent aux
travaux publics; on sait très bien que les communes de la Vallée
d'Aoste ont très peu de moyens financiers; on sait que les moyens
financiers c'est la Région qui les a, de manière qu'il serait
indispensable toujours que les délibérations des Conseils communaux
et des Juntes communales en matière de travaux publics soient
examinées par la Junte communale qui doit donner les moyens
financiers pour des travaux publics des communes - de la Junte
régionale - de manière que les délibérations des Juntes communales,
et des Conseils communaux devraient être toujours soumises à
l'examen de la Junte régionale qui doit allouer les fonds ou donner
les contributions pour faire les travaux publics des communes, et
après il arriverait ceci, que les mêmes délibérations, après avoir
été soumises au contrôle de la Junte régionale, devraient passer à
l'examen de la Commission de contrôle.
Mais, évidemment, une fois que la Junte régionale aurait
délibéré de donner les moyens financiers pour faire les travaux
publics de ces communes, il faudrait toujours recourir à un
deuxième examen de la part de la Commission de contrôle, qui,
d'autre part, ne pourrait pas dire le contraire, de ce qu'a dit la
Junte régionale. Tandis que les promoteurs de cette loi disent
qu'avec ce système on fera plus vite, au lieu avec ce système on
ira beaucoup plus lentement, parce que, par exemple, les
délibérations qui concernent les travaux publics devront être
examinées deux fois, une fois par la Junte régionale et une
deuxième fois par la Commission de contrôle.
Et puis il y a un autre inconvénient dans cette loi, et c'est
que - tandis qu'avec le système actuel ce n'est que le Président de
la Junte régionale qui est compétent pour le contrôle de légitimité
- au lieu, à travers un article de cette loi, c'est la Commission
de contrôle, une commission d'une dizaine de personnes qui est
compétente pour le contrôle de légitimité des délibérations des
communes; et alors tandis qu'un Président de Junte fait beaucoup
plus vite à établir le contrôle de la part d'une commission d'une
dizaine de personnes, sur les actes, pour le contrôle de légitimité
évidemment serait infiniment plus lent, et alors cette procédure
qui est indiquée comme une procédure plus rapide serait en réalité
un système beaucoup plus lent.
Mais il y a un autre inconvénient encore à travers le système
que l'on propose: nous avons une Junte régionale, la Junte
régionale est composée par un certain nombre d'assesseurs; les
assesseurs sont chefs de leurs différents départements, ils sont à
la tête de services administratifs et techniques qui font
l'instructoire pour l'examen des délibérations des communes, et au
lieu avec ce système les assesseurs seraient mis complètement de
côté, ils n'auraient pas la possibilité d'interférer minimement
dans le contrôle des actes des communes, de manière que tout le
travail de préparation des différents départements serait rendu
superflu, et même inutile.
De manière que ce serait vraiment un détraquement complet du
pouvoir régional; et alors, autonomie des communes, oui, nous
sommes favorables que l'on diminue les matières sur lesquelles est
compétente la Junte régionale pour le contrôle de mérite, là nous
sommes pleinement d'accord sur le principe de l'autonomie des
communes, mais nous sommes contraires au détraquement du pouvoir
régional, et nous croyons que de vrais autonomistes ne peuvent
qu'être contraires à ce projet de loi.
D'autre part, encore, la Junte régionale, à travers le contrôle
des actes des communes déploie, suit une certaine ligne politique,
que ce soit en matière forestière, que ce soit en matière de
travaux publics, que ce soit en matière d'école, que ce soit en
matière d'industrie et commerce, et quand je parle de ligne
politique, je parle de ligne politique, dans le sens noble de la
parole, et je ne parle pas de la politique en sens pire de faire,
d'exercer une pression sur les administrations communales dans un
sens ou dans l'autre, mais en somme, une Junte régionale en matière
forestière suit une certaine ligne de politique forestière; cela ne
serait plus possible demain, parce que l'Assesseur à l'agriculture
ne pourrait pas dire son mot en matière de coupe de plantes dans
les forêts communales. Or, jusqu'à présent les Juntes
régionalistes, quelque ait été leur couleur, ont suivi une certaine
ligne de politique forestière; demain cela ne serait pas possible,
cela serait remis à une commission, une commission qui n'est pas de
politiques et d'administrateurs responsables devant les électeurs,
parce que les Assesseurs sont responsables devant les électeurs,
aussi pour le pouvoir de contrôle sur les actes des communes, au
lieu nous retournerions au système préfectoral; on dit de vouloir
aller en avant, on dit de vouloir faire du progrès, mais on fait le
progrès des écrevisses, parce que on retourne au système de la
vieille Junte Provinciale administrative et du Conseil politique,
politique dans le sens bon du mot, on retourne à un système d'un
organe bureaucratique composé d'employés et de fonctionnaires.
Certes qu'en matière forestière si cette loi était adoptée nous
retournerions vers le système de la destruction de nos forêts comme
il se passait avant, comme il arrivait avant l'autonomie.
Mais pensons en matière d'écoles, en matière d'écoles aussi,
quand la Junte régionale examine les délibérations des communes en
matière d'instruction publique, évidemment l'Assesseur à
l'instruction publique devrait avoir sa parole à dire, et la Junte
régionale, aussi, devrait exercer, déployer, suivre sa ligne
politique en matière d'école; c'est une matière d'autant plus
délicate en Vallée d'Aoste, pays bilingue où l'instruction publique
est de compétence de la Région autonome.
Là aussi l'Assesseur à l'Instruction publique serait
complètement écarté.
Demain aussi en matière d'industrie l'Assesseur à l'Industrie et
au Commerce ne pourrait plus avoir la possibilité d'interférer dans
les délibérations des communes qui concernent les matières ayant
rapport à l'industrie et au commerce.
Voilà quels sont les motifs pour lesquels nous sommes nettement
contraires à cette loi, contraires pour ce motif, que la procédure
serait infiniment plus lente, infiniment plus lente, surtout dans
toutes les délibérations des communes qui concernent les travaux
publics et parce qu'il devrait y être un double examen, un examen
de la Junte régionale, et un examen de la Commission de
contrôle.
On dit: mais à travers cette loi, disons, la pression du
Président de la Junte sera moins excessive, parce qu'il y aura
cette commission de contrôle, mais on oublie de dire que le
Président de la Junte est toujours le Président de la Commission de
contrôle, commission de contrôle formée en grande majorité par les
fonctionnaires, qui, évidemment, seraient beaucoup plus faibles
vis-à-vis des pressions du Président de la Junte que, ce que
peut-être une Junte régionale, dans une Junte régionale chaque
assesseur pense un peu avec sa tête et nous avons suivi le travail
de combien de Juntes dans lesquelles il y a eu de grandes
discussions sur tous les problèmes, tandis que dans une commission
bureaucratique, comme celle-ci qu'on veut faire, il y aurait
beaucoup moins de discussions, et il y aurait, disons, beaucoup
plus de passivité, vis-à-vis de la pression du Président de la
Junte, de manière que, de quelconque côté on retourne cette loi, on
voit que c'est une loi absolument négative et je crois que c'est le
pire projet de loi qui a été présenté jusqu'à présent, et du point
de vue de l'autonomie des communes nous disons: "va bien, réduisons
au minimum le nombre des matières sur lesquelles on veut faire le
contrôle des actes des communes de la part de la Junte" et nous
sommes favorables à la liste de matières qui ont été indiquées dans
le projet de Lustrissy, qui sur ce point est le meilleur de tous
les trois projets, mais nous sommes nettement contraires à ce
qu'enlève la compétence du contrôle de mérite à la Junte régionale,
parce que cela se résout en sens anti autonomiste régional, et
c'est pour cela que nous de l'Union Valdôtaine nous sommes
nettement contraires à ce projet.
Dolchi (P.C.I.)
- Non voglio rifare le considerazioni già
espresse dal Consigliere Milanesio nella sua qualità di Presidente
della Commissione affari generali e finanze, ma l'argomento è,
secondo noi, di tale importanza, che, in sede di discussione
generale, ci sembra necessaria una chiara illustrazione della
posizione dei Consiglieri comunisti, soprattutto tenendo presente
che il nostro pensiero era stato precisato nella relazione e nel
testo di legge presentato e poi ritirato e che noi ritenevamo più
avanzato dell'attuale e che soprattutto allora, quando l'abbiamo
presentato, ritenevamo possibile nell'ambito di quei principi sui
quali è fondata l'autonomia della Valle d'Aosta, e cioè il decreto
luogotenenziale 7 settembre 1945 e lo Statuto speciale della Valle
d'Aosta, documenti che costituiscono esempi notevoli di aderenza
anche alle norme della Costituzione italiana e di applicazione
pratica del principio democratico di un ente pubblico.
Secondo noi, quindi, l'autonomia non è solo deferimento di
poteri dello Stato, già esercitato dal Prefetto, ma nascita e
attribuzione di poteri alla Regione, derivanti da leggi
istituzionali della Regione e quindi dal principio dell'autonomia
stessa che queste leggi hanno attribuito all'istituto regionale e
ai comuni che lo compongono; è da tali concetti, secondo noi, che
l'autonomia regionale riceve il suo significato concreto, ed è in
base ad essi che deve essere esercitato.
Di conseguenza, nel primo testo, presentato dal gruppo
consiliare comunista, noi ritenevamo che il provvedimento dovesse
riguardare la vigilanza e la tutela sui comuni e sugli altri enti
locali, così anche lo scioglimento delle amministrazioni locali che
costituisce provvedimento conclusivo dell'esercizio di quei poteri,
da parte della Regione, nei casi di persistente violazione di
legge... in quanto ritenevamo che non potessero essere esercitati
da altri, ma non dalla Regione che sulla vita dei comuni ha la
funzione di controllo, quei comuni che sono pure enti autonomi, ai
sensi dell'articolo 128 della Costituzione.
Ritenevamo infine, ritenevamo soprattutto che la Regione non
avrebbe dovuto mantenere in vigore nel suo territorio quelle
disposizioni della legge, comunale e provinciale, che considerano i
comuni soggetti agli stessi criteri di controllo già esercitati da
parte degli organi di Stato, Prefetto, e Giunta Provinciale
amministrativa, e che in contrasto, proprio, con la Costituzione,
vincolano e soffocano ogni iniziativa delle amministrazioni
comunali, con ripudio di ogni libertà democratica, senza
contraddire sé stessa, le cause della sua nascita, come ente
autonomo, e le finalità per le quali è esercitata la sua
autonomia.
Così i comuni e gli altri enti debbono poter applicare - sia
pure nei limiti stabiliti dalle leggi regionali, come la Regione fa
in armonia con le leggi dello Stato - ogni possibile iniziativa
tendente a proseguire le rispettive finalità istituzionali, senza
ritardi od intralci, in modo del tutto organico, in modo che
l'amministrazione regionale, al contrario, e le amministrazioni
locali, ciascuna nel rispettivo campo d'azione, possano tendere
tutte assieme. Con le proprie energie, allo sviluppo della Valle e
al miglioramento delle condizioni di vita della popolazione
valdostana.
E quel nostro primo disegno di legge metteva anche l'accento sui
controlli di legittimità, proponendo l'innovazione importante
secondo cui si sostituiva la generica espressione "deliberazioni
illegittime", con la più ristretta formulazione "vizi di violazione
di legge o di competenza".
La norma, così come avevamo precisato, tendeva ad evitare che la
tutela di legittimità potesse sconfinare nel merito e, inoltre,
parlavamo anche dello scioglimento delle amministrazioni comunali,
e, fra queste, escludevamo la figura della violazione dell'ordine
pubblico, cioè dell'ordine pubblico non già perché intendevamo
riconoscere il potere di scioglimento per tali motivi ad altri
organi che non fossero la Regione, o gli organi dello Stato, ma in
quanto, nell'ambito dei nuovi principi costituzionali, si riteneva,
non poter più essere invocato lo scioglimento dei Consigli comunali
il motivo di ordine pubblico che, per la sua natura e per la sua
genericità, offre ampio spazio ad interventi arbitrari e
discriminatori profondamente lesivi delle autonomie.
Il primo testo di legge presentato dal gruppo comunista
conteneva quindi anche queste affermazioni di principio e queste
innovazioni, poi, in sede di commissione - come ha già ricordato
sia il Presidente del Consiglio che il Presidente della
Commissione, Milanesio - abbiamo provveduto all'esame e al
confronto con gli altri due testi di legge presentati
rispettivamente dai Colleghi Milanesio, Lustrissy e Pollicini ed è
nato un nuovo testo, quello che oggi viene presentato all'esame,
alla discussione e all'approvazione del Consiglio, un nuovo testo
che unifica e contempera le varie esigenze e proposte contenute nei
tre testi originari primitivi.
Si potrà forse obiettare che questo ultimo testo unificato è il
frutto di un compromesso e come tale può avere delle lacune, o
comunque, per quanto ci riguarda, è meno avanzato del testo che
avevamo presentato; però noi lo riteniamo già un importante passo
in avanti nella vita comunale, nei rapporti comuni e Regione, e per
questa ragione abbiamo rinunciato ad insistere sulle
interpretazioni ritenute troppo avanzate e sulle proposte forse
troppo innovatrici. Però il nuovo testo prevede alcune cose
fondamentali e, come diceva già Milanesio, in alcuni casi, queste
cose fondamentali hanno già ispirato positivamente analoghe
iniziative legislative in altre Regioni a Statuto speciale.
In esso infatti ritroviamo la nomina della Commissione di
controllo che diventa organo elettivo, collegiale, autonomo e che
assicura speditezza alla funzione di vigilanza. La limitazione del
tempo per l'effettuazione del controllo, il diritto
all'amministrazione comunale, come già per la Regione, nei
confronti della Commissione di coordinamento, al rinvio per il
riesame e alla riconferma del provvedimento; inoltre la
precisazione delle materie soggette al controllo di merito, in una
elencazione diversa, comunque, più precisa e più limitata
dell'elencazione del testo unico della legge Comunale e
Provinciale.
Ma queste innovazioni, ed altre, i Colleghi Consiglieri le hanno
trovate opportunamente elencate nella relazione - anche questa
comune, che accompagna la legge - fra le quali, non ultime, quella
di sollevare la Giunta da una onerosa attività e di conseguenza la
possibilità per il governo regionale di dedicare più tempo, o
meglio, tutto il tempo, alla sua vera funzione di organo esecutivo,
di organo responsabile dell'iniziativa legislativa e
dell'iniziativa regionale in tutti i campi.
Pertanto, e concludo, per noi non è ancora "l'optimum", secondo
noi ci sono le possibilità per andare più avanti, con proposte
innovatrici, che maggiormente potrebbero incidere sulla democrazia,
sullo sviluppo autonomo delle iniziative comunali, nonché per
maggiori garanzie di democrazia profonda e sostanziale.
Tuttavia, come ho già detto, consideriamo un buon passo il testo
che si propone, un buon passo in avanti, consideriamo questo testo
l'affermazione di giusti e nuovi principi nella complessa e
delicata materia. Per questo lo abbiamo sottoscritto, lo voteremo
nell'attuale formazione ed auspichiamo che con noi, con i
presentatori, anche tutto il Consiglio lo approvi.
Pollicini (D.C.)
- Una breve risposta all'intervento
dell'avvocato Caveri si impone: ricordiamo che tutti gli atti dei
comuni sono assunti nei limiti del bilancio comunale, pertanto
tutte le richieste al di fuori del bilancio comunale dovranno
essere prima in grado di avere l'impegno della Giunta per il
finanziamento, cioè l'impegno della Giunta regionale e solo dopo si
potrà dare corso alla delibera del Consiglio comunale, quindi quasi
tutte le preoccupazioni dell'avvocato Caveri mi pare non abbiano
motivo di essere. Il significato della proposta di legge
concernente l'esercizio di funzioni di controllo nei confronti
degli enti locali, rappresenta l'attuazione di un punto degli
accordi di legislatura del centro sinistra regionale, mirante
all'applicazione delle norme previste dallo Statuto speciale, e un
atto di fiducia nei confronti degli enti locali e in particolare
dell'istituto comunale che è l'ente in cui, con maggiore
immediatezza trovano accoglimento gli interessi collettivi delle
convivenze cittadine e paesane; il comune è per tutti l'organo più
idoneo a creare l'ambiente esterno più rispondente alle sempre
maggiori crescenti esigenze sociali. I problemi dell'assistenza,
dell'igiene, la gestione dei servizi, la propulsione delle attività
economiche, la creazione delle infrastrutture, l'abbellimento delle
piazze e delle strade, le iniziative culturali, delle scuole, della
tutela sanitaria, la valorizzazione turistica, il culto delle
tradizioni, tutto ciò trova nel comune lo strumento di
realizzazione.
È perciò intuibile che questo ente, per raggiungere i propri
fini, deve possedere organi semplici ed efficaci di azione, non
mortificati da pletorici, antidemocratici e, alle volte,
discriminatori controlli. Questa legge si propone di aumentare la
funzionalità e l'autogoverno degli enti locali che sono uno degli
obiettivi propugnati da sempre della democrazia cristiana, e, a
questo proposito, mi pare doveroso ricordare il pensiero di Don
Sturzo, contenuto in quel documento che può definirsi la carta
costituente del partito popolare, che va sotto il nome di "appello
a tutti gli uomini liberi e forti", lanciato nel 1919, che
conteneva le grandi linee di un programma di autonomia, della vita
comunale, sulle basi di un generale decentramento amministrativo,
come prima fondamentale applicazione dei principi democratici.
Nell'appello si sosteneva l'autonomia comunale, la riforma degli
enti provinciali, un più largo decentramento delle unità regionali.
Nel primo programma del Partito Popolare italiano, si affermavano
fra l'altro queste linee di azione: libertà e autonomia degli enti
pubblici locali, riconoscimento delle funzioni proprie del Comune,
in relazione alla necessità di sviluppo della vita locale, e, se mi
è consentito allargare il discorso, ricordo che lo stesso programma
del partito popolare del 1919, più oltre, sempre in tema di
autonomie locali, dice "il regionalismo è il grido di vita contro
la paralisi, è un grido delle campagne e delle città contro il
parassitismo della capitale e delle capitali che dominano
attraverso lo Stato, la burocrazia, tutta la vita del nostro
paese".
Rivendichiamo quindi la nostra vocazione tradizionalista in
senso autonomistico, nei confronti degli enti locali, con questa
legge intendiamo dare ai comuni una maggiore autonomia, quindi una
maggiore responsabilità, il che significa una più ampia
partecipazione dell'ente locale. La legge nel suo spirito propone
una profonda modificazione di rapporti di poteri fra comuni e la
Regione, nella sua veste di ente di tutela, che in un certo senso
investe anche il modo di gestire il potere.
L'autonomia dei comuni riceverà un notevole impulso dalla legge
in discussione; infatti finora l'autonomia che la Regione concede
ai comuni è di gran lunga inferiore, anche nello spirito
democratico, a quella, sia pure carente, che lo Stato riconosce
alla Regione autonoma valdostana.
I Comuni si sono visti bloccare dalla Regione, quale organo di
tutela, talune pratiche, per lunghi mesi, cosicché non sono pochi i
casi in cui opere o iniziative deliberate dalle amministrazioni
comunali sono rimaste insabbiate in sede di tutela per periodi
lunghissimi e quando la delibera è ritornata vistata si erano
pregiudicate irrimediabilmente le condizioni, in un primo tempo
favorevoli, per la realizzazione dell'opera e dell'iniziativa.
Di qui si può capire lo Stato attuale di disagio dei comuni e
quindi è quanto mai opportuno uno strumento legislativo che
consenta il superamento e delle barriere tra enti di controllo e
amministrazioni civiche e degli ostacoli clientelari e
paternalistici.
Altri colleghi presentatori hanno assolto e assolveranno il
compito di illustrare il testo di legge; mi pare comunque
importante sottolineare come in questo consesso si sia, una volta
tanto, trovato un momento democratico, superante le divisioni
partitiche ed ideologiche nel superiore interesse della comunità
valdostana. Infatti i tre progetti di legge concernenti l'esercizio
delle funzioni di controllo nei confronti degli enti locali
presentati da D.C., P.S.I. e P.C.I. hanno trovato in sede di
Commissione Affari generali, da parte dei gruppi presentatori, lo
spirito per fondersi in un unico disegno di legge, anche al fine di
ottenere, proprio per la rilevanza enorme della proposta, il più
vasto consenso consiliare.
La proposta di legge non va intesa come un atto isolato, ma
inserita in una strategia più vasta che vuole l'affermazione delle
autonomie in Valle d'Aosta. Non si tratta di erodere il potere
dell'amministrazione regionale, ma invece di restituire da una
parte dignità ed autonomia agli enti locali e, nello stesso tempo,
togliere alla Regione inutili carichi e valorizzare le principali
funzioni della Regione che sono di guida e di sviluppo della Valle
d'Aosta.
In questa prospettiva chiaramente si definisce il carattere
particolare della proposta di legge che va integrata con altri
interventi che devono tendere alla valorizzazione delle autonomie
degli enti locali; si pone, cioè, il problema del diverso rapporto
tra amministratori regionali e enti locali in Valle d'Aosta che non
deve essere la brutta copia dei rapporti che oggi intercorrono tra
l'amministrazione statale e la Regione.
Vogliamo cioè intendere l'autonomia nel suo vero e profondo
significato, che innanzitutto è cosciente assunzione di un
responsabile impegno perché una comunità determini liberamente e
democraticamente il proprio futuro. La legge che presentiamo
all'esame del Consiglio contiene nel contempo elementi incentivanti
per lo sviluppo della democrazia ed elementi deterrenti per il
clientelismo; e poiché da qualche settore della Giunta, nel corso
di conversazioni su questo tema, sono state avanzate delle
perplessità in ordine alle prerogative della Giunta stessa, ricordo
che il vertice del Governo regionale prescrive la Commissione di
controllo e poiché questa commissione sarà espressa nella sua
maggioranza da quelle forze che hanno espresso la Giunta non mi
pare debbano sussistere motivi di preoccupazione.
Al Presidente della Giunta e alla Giunta non si toglie nulla, o
meglio, si toglie un carico frenante e dell'attività dell'ente
Regione e dell'attività dei Comuni.
Naturalmente questa legge non sarà perfetta, ma come tutte le
leggi può essere buona o cattiva a seconda di come si farà
funzionare, è una legge che può dare una possibilità al Parlamento
valdostano di svolgere un'opera di rispetto e di democrazia, di
indipendenza da interessi settoriali o privati e anche da quelli
contingenti dei partiti, oppure può essere uno strumento di
corruttela, o anche solo esaltazione di interessi particolari;
dipende dal modo col quale sceglieremo le persone.
Signor Presidente e signori Consiglieri, in Valle vi è una lunga
tradizione di onesti, capaci ed esperti amministratori comunali a
cui va un doveroso riconoscimento per la loro fatica, molte volte
affrontata in condizioni disagiate e difficilissime per l'ambiente,
per la mancanza di mezzi, per la mancanza di informazioni e di
collaborazione e per precarie situazioni familiari; eppure, questi
amministratori comunali continuano a fare interamente e
disinteressatamente il loro dovere in modo esemplare. Il Consiglio
regionale, nel dare testimonianza ed apprezzamento a questo
spirito, si accinge a dare loro uno strumento legislativo che,
oltre ad essere un salto di qualità nella scala dei valori della
democrazia, intesa come partecipazione per la costruzione dei
propri destini, favorirà uno sviluppo degli enti locali, nei
confronti dei quali questa proposta di legge rappresenta un atto di
fiducia.
Andrione
(U.V.)
- Le principe d'autonomie fait
partie intégrale des principes politiques de notre mouvement.
Cependant nous croyons qu'on ne peut pas "contrebander" un principe
de ce genre quand on propose une loi qui en réalité constitue
quelque chose de contraire, c'est-à-dire, constitue une limitation
grave de l'autonomie des communes. Si j'avais eu des doutes avant
sur l'autonomisme de cette loi, Monsieur Pollicini aurait fort
heureusement parlé pour dissiper ses doutes. En effet il a dit, si
j'ai bien compris sa pensée, en répondant à Monsieur Caveri au
début de son intervention, que chaque commune, étant limitée par
ses finances, devrait, auparavant, demander le financement à la
Junte régionale. Après avoir eu feu vert elle pourrait prendre une
délibération qui serait finalement approuvée par ce nouveau
organisme, autrement dit l'autonomie, comme principe, comme
pratique, comme application de vie, est très loin de ce qui se
passe et ce qui est prévu dans cette loi. On ne peut pas parler
d'avancement et d'accroissement du principe d'autonomie quand on
transpose simplement des compétences d'un organisme comme la Junte
à un autre organisme qui serait, dans ce cas, une commission
spéciale; les compétences sont les mêmes, le contrôle est le même,
il s'agit simplement de changer l'organisme qui exerce
effectivement ce contrôle, il n'y a pas d'accroissement
d'autonomie. Non seulement, on dit, on prétend que, par ce système,
on déchargerait la Junte d'un certain travail, mais on choisit
vraiment dans la Junte l'organe le plus chargé, c'est-à-dire le
Président de la Junte, celui qui a le plus de travail, le plus
d'incombences, le plus de charges pour présider en plus cette
commission, de façon que non seulement il devrait faire ce qu'il a
fait jusqu'à maintenant, le Président de la Junte en session de la
Junte qui siège pour le contrôle des communes, mais il devrait à la
fois être assesseur à l'Instruction publique, aux travaux publics,
à l'industrie et au commerce, à l'agriculture etc., il devrait être
tout, parce que il est l'organe définitif, celui qui décide dans
cette commission.
Cette loi, mise en corrélation avec un projet qui circule, dont
on a parlé, c'est-à-dire celui pour lequel l'administration
régionale s'assumerait la charge de payer les syndics dans les
Communes, qui tend, en réalité, à transformer les administrateurs
communaux dans des espèces d'employés régionaux qui devraient
toutes les fois demander l'autorisation préalable de prendre
quelque décision dans leur commune.
Comme on a cité Don Sturzo, de la part de Monsieur Pollicini, je
voudrais rappeler qu'avant Monsieur Don Sturzo, qui a écrit des
choses, en matière d'autonomie, qu'en partie j'approuve, Joseph
Prudhomme et Alexis de Tocqueville ont écrit quelque chose qui
certainement ne contemple pas un contrôle de ce genre sur
l'activité d'un organe élu.
À preuve de ce que je viens de dire je voudrais citer les
articles 20 et 24 du projet de loi, autrement dit, si par malheur
il devait se vérifier encore une fois une maladie, et nous
profitons de cette occasion pour faire nos vœux
à Monsieur Bionaz, du Président de la Junte, passé un certain délai
les actes des communes seraient approuvés automatiquement,
c'est-à-dire, sans que l'on puisse savoir si ces actes sont ou non
approuvables. Encore plus fort, le dernier alinéa de l'article 26
qui, je m'excuse, mais si cette majorité voulait maintenir cette
loi il faudrait quand même changer cet alinéa parce que ici on
confond exécutivité et autonomie, on dit littéralement, "les
contrats des communes, des offices auxquels s'applique la présente
discipline ne sont pas sujets au visa d'exécutivité", autrement dit
un syndic malhonnête qui passerait un contrat avec une entreprise,
aurait l'avantage de pouvoir faire exécuter ce contrat sans qu'il y
ait de visa de la part d'un organe de contrôle, pour la partie
purement administrative de dépense; à moins que l'on prévoit dans
cette même loi une cour de comptes pour chaque commune, ou des
réviseurs de comptes qui devraient intervenir avant que la dépense
ne soit pas faites. En voulant éliminer un contrôle de ce genre, on
ne fait pas un pas dans le sens de l'autonomie des communes, parce
que en réalité les communes ne sont pas libres de décider ce
qu'elles veulent, on fait un pas dans le sens de la mauvaise
administration des communes, c'est-à-dire de permettre, dans les
limites qui sont celles des finances communales, de faire ce que
l'on veut à un niveau de petits commérages, de petites clientèles
et autres choses de ce genre. Toujours à preuve de ce que je viens
de dire, l'article 27, 1
er
alinéa, on reprend
textuellement, avec des modifications qui sont dictées par le cadre
de la loi, l'esprit et le méthode de la loi communale et
provinciale, c'est-à-dire un syndic ou un Conseil communal, dans
des cas qui pourraient signifier une réelle autonomie pour la
Commune, se refusent de prendre un certain acte, on prévoit déjà
que cet acte doit être fait par un commissaire; on l'appelle ici
délégué, mais je crois que la différence de terminologie ne change
pas la substance de ce qu'on prévoit.
Bref, je crois que cette loi, en ayant peut-être de nobles
intentions, transforme le contrôle des communes dans un contrôle
politique qui avait ses limites, et qui avait également quelques
mérites, dans un contrôle politique qui rappelle presque, vraiment
comme dans une décalcomanie, les conseils de préfecture qui n'ont
jamais donné et qui ne donneront jamais de bons résultats.
A notre sens, autonomie veut dire liberté de décision dans sa
propre sphère, liberté de décision que l'on peut laisser de
dépenses, c'est-à-dire, l'article 26, limitant le nombre des
interventions de la Région, parce que ici, probablement on
discutera quand on nomme, je ne sais pas, un secrétaire communal,
ou on nomme la sage-femme communale, et on ne discutera pas quand
il s'agit de décider un plan d'urbanisme ou une coupe de bois,
c'est-à-dire, on ne discute pas les actes importants et on discute
les actes qui ne le sont pas. Eh bien, limitons les matières,
laissons aux communes leurs libertés, mais ne déplaçons pas le
problème en créant des organismes nouveaux qui rappellent
étrangement ceux bien plus anciens d'une époque que nous espérons
révolue à jamais.
Milanesio
(P.S.U.) -
Sono state avanzate, da parte
essenzialmente del Consigliere Caveri e del Consigliere Andrione,
alcune osservazioni che, in parte, possono essere produttive, e, in
altra parte, però non hanno forse compreso sia la lettura che lo
spirito della legge che viene proposta.
Innanzitutto io chiederei a questi Consiglieri che cosa
significa per loro autonomia comunale; per esempio nell'intervento
dell'avvocato Caveri, si dice, ad un certo punto "ma, in questo
modo non ci sarebbe più da parte della Giunta la possibilità di
interferire, e...", che non c'è più al momento dell'esercizio del
potere della tutela la possibilità di interferire però intesa in
questo senso, è proprio quella possibilità di interferire che
l'Union Valdôtaine, che tutte le forze autonomistiche contestano in
genere nei confronti dello Stato quando vuole interferire
attraverso la Commissione di Coordinamento, su atti, su
deliberazioni del Consiglio regionale. Ora, io non voglio
polemizzare, però mi sembra che da parte di alcune forze c'è un
concetto di autonomia in senso unico, cioè, autonomia della
Regione, nei confronti dello Stato, ma quando si viene ad un
gradino più basso a richiedere questa autonomia, a rivendicarla
come significato, di autogoverno, si hanno delle resistenze, delle
difficoltà che io non vorrei credere che siano difficoltà o
resistenze di ordine, diciamo così, culturale o psicologico,
perché, allora, mi verrebbe il sospetto che autonomia non è, che
l'autonomia non è intesa in senso genuino, ma è intesa in un senso
ben diverso e che noi comunque non potremmo accettare.
Si viene a dire che ci sarebbe un doppio controllo per quanto
riguarda determinate deliberazioni; beh, chiaro è che quando
un'amministrazione comunale vuole spendere dei soldi che non sono
suoi, questi soldi devono essere concessi dall'organo che è
abilitato a concedere questi denari, che, evidentemente, è o il
Consiglio regionale o la Giunta. Questo deve essere chiaro, ma non
dimentichiamoci che le deliberazioni degli enti locali con cui si
chiedono soldi e nello stesso tempo l'approvazione della relativa
delibera sono molto poche rispetto a tutte le altre deliberazioni
che i comuni sanno quanti mesi a volte giacciono lì, sul tavolo, a
volte della Giunta, a volte solo dell'Ufficio controllo comuni.
Io vorrei raccontare una barzelletta, che non è una barzelletta,
e che è capitata a me, nella mia breve attività amministrativa al
Comune di Aosta; si era persa la pratica relativa alla strada
collinare, in sede di tutela, l'amministrazione comunale l'aveva
deliberata qualche anno or sono e l'aveva inviata regolarmente
all'amministrazione regionale; non c'era più, era sparita! e non è
una barzelletta questa, anche se lo sembra.
Questo è come funziona, come funzionava almeno, la Giunta di
allora, in sede di tutela.
Si dice, si fa una Commissione di funzionari, una commissione di
funzionari, cioè si vuole ricalcare lo schema classico,
centralistico, della Prefettura, o giù di lì; beh, a parte il fatto
che quando si tratta di interpretare delle leggi, io ritengo che
non ci sia bisogno di politici, e quello che noi dobbiamo ottenere,
quello a cui tende questo disegno di legge è quello di fare in modo
che l'amministrazione regionale, che il governo regionale diriga ed
indirizzi l'attività degli enti locali, attraverso una legislazione
oggettiva, questo si chiede, perché indicare una linea politica, in
materia forestale, agricola, significa fare una legge che
disciplina una certa attività, una legge che ha qualcosa di
oggettivo, che vale per tutti, a cui tutti si possono riferire per
esercitare i loro poteri. Invece dire di no in sede di tutela, o
non dire niente, significa, molto spesso, esercitare un potere di
veto, che acquista il significato di una discriminazione politica o
comunque di un atto soggettivo, e arbitrario molte volte, questo
noi vogliamo evitare, questo il significato reale di questa
legge.
Sarebbe un progetto anti autonomista: ebbene io mi rifiuto di
credere che i Consiglieri presentatori e il sottoscritto abbiano
presentato un progetto anti autonomista; innanzitutto significa
dare applicazione all'articolo 43 dello Statuto. Ora, io mi chiedo
se, quando si applica un articolo dello Statuto, si fa un'opera
autonomistica o anti autonomistica.
Io mi chiedo se quando l'amministrazione regionale dà corpo ad
una norma che in questo caso, diciamo così, è una norma, diciamo
così, precettiva, oppure, se vogliamo, semplicemente programmatica,
così come esistono anche norme programmatiche nella Costituzione,
mi chiedo se si fa opera autonomistica, o anti autonomistica; e,
del resto, avevamo sviluppato un concetto, almeno a livello dei
partiti della maggioranza, che era quello da applicare
integralmente lo Statuto e questa azione l'avremmo svolta in due
direzioni, una nei confronti del Governo, centrale, per ottenere
quello che lo Statuto speciale sancisce, e l'altra, invece, era
quello di utilizzare i poteri che lo Statuto ci conferisce - con
poco successo, per adesso, non ha torto Germano di dire quello, con
poco successo, è vero - e quello anche di esercitare i poteri che
lo Statuto ci conferisce per fare opera, noi, autonomistica. E
questa deliberazione si situa su questa strada, e a me non pare che
applicando sia l'articolo 43 dello Statuto, che, facendo eco
all'articolo 128 e 130 della Costituzione, noi facciamo opera anti
autonomistica; noi facciamo opera autonomistica e
costituzionale.
Il Consigliere Dolchi ha fatto bene a ricordare alcune
vicissitudini della discussione in Commissione di questa legge; in
effetti, la legge presentata dal gruppo comunista era una legge più
ampia, se vogliamo, e che noi abbiamo contestato in questo senso:
abbiamo ritenuto che volesse disciplinare anche delle materie che
l'ordinamento dello Stato e le leggi e forse lo stesso statuto non
ci attribuiscono. Per esempio si voleva disciplinare gli enti
locali, non solo gli atti degli enti locali; ora, questa materia è
già disciplinata dallo Statuto e c'è anche una sentenza della Corte
costituzionale, in data 10 febbraio 1966, che spiega egregiamente
come si possa esercitare questo potere da parte della Regione.
Altre considerazioni contenute, che comunque non si attagliavano
allo stato attuale della legislazione, non potevano essere
recepite; però il progetto che è uscito da questa discussione è un
progetto che noi riteniamo sia sufficientemente serio e però vada
letto attentamente, perché se è vero che si trasferiscono delle
competenze da un organo ad un altro organo, e questo è vero, non è
poca cosa, mi pare, Consigliere Andrione, perché l'organo della
Giunta, abbiamo detto prima, è un organo di governo. Nelle altre
Regioni a statuto speciale, iniziative di questo tipo sono già
state assunte e da tempo, e con soddisfazione sia degli enti
locali, che dello stesso governo regionale. Ora, noi riteniamo che
qui in Valle d'Aosta sia necessario creare una struttura di potere,
sostanzialmente democratica, avendo ben di mira la diversificazione
tra il momento del governo, che è quello della legislazione
positiva e oggettiva, e quello del controllo, che è, se vogliamo,
un altro modo di esercitare il potere, che è un altro modo di
governare, ma che purtroppo è un modo di governare al negativo,
dove spesso e volentieri si inserisce pesantemente, e anche
arbitrariamente, nelle vicende degli enti locali.
Noi vogliamo che si tolga questa tentazione a qualunque giunta,
perché riteniamo che gli enti locali, i comuni, abbiano la stessa
dignità, come enti locali, di quelli della Regione, anche se con
diverse funzioni e con diversi poteri.
Si dice che il Presidente della Giunta avrà altre incombenze,
cioè che in questo caso dovrà sostituirsi a tutti gli assessori:
questo è vero fino ad un certo punto, perché si prevede anche la
figura del delegato, tra parentesi, del Presidente della Giunta. Si
dice ancora che alcuni articoli abiliteranno la disonestà
sistematica eventuale di alcuni sindaci; beh, per quanto riguarda i
contratti, io devo dire al Consigliere Andrione che era già stato
previsto, e appunto si sarebbe proposto in questa sede, era una
discussione fatta col Segretario Generale, e col Sig. Pramotton si
sarebbe proposto in questa sede che all'articolo 10 si sarebbe
aggiunto "
la Commissione regionale di controllo è competente
nell'esame degli atti e contratti...
" e quindi si sarebbe
tolto, all'articolo 26, l'ultimo capoverso là dove si dice "
i
contratti degli enti cui si applica la presente disciplina non sono
soggetti al visto di esecutività
". Quindi si sarebbe anche
evitato quel possibile comportamento di qualche persona poco onesta
che avrebbe fatto sì che la deliberazione fosse di un certo tipo e
il contratto di esecuzione della deliberazione potesse essere
diverso.
Però, ciò fatto, ciò stabilito, prese tutte queste precauzioni,
io ritengo che questa legge possa essere approvata e debba essere
approvata perché non si attenta all'organo del governo regionale;
si dà una ampiezza di iniziativa, soprattutto in quel campo che gli
è peculiare ed è appunto quello di governare, di governare in senso
positivo e oggettivo, cioè facendo delle leggi, assumendo delle
deliberazioni, e non limitandosi a verificare, a controllare le
deliberazioni degli altri e alle volte, ad intervenire, anche senza
quel tempo a disposizione, quella istruttoria, quella preparazione
che, evidentemente, un organo di governo ha, ma indirizzata per
altri fini e per altri scopi.
Quindi, questo disegno di legge per noi può e deve essere
approvato e dovrà portare come conseguenze, diciamo così, riflesse,
un aumento della produzione legislativa della Regione, perché se
prima, l'indirizzo politico - così come lo chiama l'Avvocato
Caveri, come lo chiama il Consigliere Andrione - se l'indirizzo
politico della Giunta viene dato a posteriori, cioè dicendo di no
ad una deliberazione, noi vogliamo che l'indirizzo politico di
tutte le giunte che seguiranno, di questa come quelle che
seguiranno, venga dato attraverso una legislazione oggettiva,
attraverso delle disposizioni a priori, non a posteriori, di modo
che si creerà un quadro, oggettivo, in cui le amministrazioni
potranno muoversi, potranno deliberare nella loro autonomia,
garantita da questo tipo di controllo sugli atti degli enti locali,
e anche nel loro ambito, stabilito dalle leggi dello Stato e della
Regione.
Ecco perché noi chiediamo l'approvazione di questo disegno di
legge che non diminuisce nel modo più assoluto il potere reale e
specifico della Giunta, che però, evidentemente, elimina quel
fraintendimento che si era creato e per cui la Giunta regionale,
oltre ad essere un organo di governo era tutto, era, anche, diciamo
così, una specie di Consiglio dei savi, che doveva sostituirsi alle
amministrazioni locali quando queste non erano in grado di
governarsi da sole. Noi questo concetto lo rifiutiamo; noi
riteniamo che i comuni sono in grado di governarsi da soli,
nell'ambito di una legislazione ben definita e ben precisata.
Un altro tipo di considerazione ci farebbe credere evidentemente
in una concezione paternalistica, e in ultima analisi autoritaria e
comunque, se vogliamo, anche illuministica della cosa pubblica e
del governo della cosa pubblica, cosa che noi rifiutiamo nel modo
più assoluto.
Andrione
(U.V.) -
Je voudrais répondre
avec
la même courtoisie que Monsieur Milanesio a employé envers moi, je
voudrais répondre à quelques considérations qu'il a faites, très
brièvement.
Sur l'idée d'autonomie nous avons des idées divergentes et je
n'ouvrirai pas une polémique parce que je ne pense pas convertir
Monsieur Milanesio à mes idées, et nous avons peut-être, Dieu
merci, choisi des camps différents et chacun de nous restera dans
le sien, mais, quand Monsieur Milanesio fait des affirmations en
matière de lois, de dispositions normatives qui pourraient résoudre
certains problèmes, je me permets de lui rappeler qu'il y aurait de
très bonnes et fondées raisons pour ne pas croire que les lois
puissent changer la réalité, et la première de ces raisons est
purement poétique. Je lui rappelle un vers de Dante qui dit "le
leggi son ma chi pon man ad esse?" et pour ce qui concerne l'Italie
je crois que ce vers n'a jamais été aussi actuel que maintenant et
je pourrais citer le cas spécifique d'une loi forestière du 1923 et
du règlement du 1924, loi techniquement très bonne, qui n'ont
jamais été appliqués. Je crois que Monsieur Maquignaz peut me
donner acte de cette vérité.
Mais je crois que, même au point de vue de la doctrine
politique, Monsieur Milanesio ne devrait pas être si respectueux de
certains principes qui, en réalité, le droit étant normalement
quelque chose de très conservateur, réactionnaire, ne s'accorde pas
avec les doctrines qu'il affiche, puisque Messieurs Saragat et
Nenni, maintenant en visite en Grande Bretagne, démontrent une très
grande administration pour les systèmes politiques de ce Pays, je
rappelle que la Grande Bretagne est régie par l'Empire de
l'empirisme, c'est-à-dire on suit le cas, on examine, empiriquement
ce qu'il arrive; et, même comme marxiste, Monsieur Milanesio
devrait se rappeler de ce que Karl Marx a écrit à propos de la
Praxis à propos de l'action de l'homme qui brise les frontières de
n'importe quel cadre normatif qui lui est imposé et qui a le droit
de s'affirmer en tant que vie, et qui a le droit d'être accepté,
évalué et compris dans ses dimensions.
C'est dans ce sens que nous croyons nous dans les principes de
l'autonomie, dans le sens qui donne aux hommes la possibilité
d'agir vraiment dans quelque chose qui soit à leur mesure, à leur
dimension, et dans leurs intérêts, non pas, selon des formules
toutes prêtes qui ne servent qu'à salir du papier et à laisser dans
les tiroirs de grandes quantités de paperasses qui ne servent
vraiment à rien.
Bordon (D.C.) -
Non so cosa dirò e dove andrò a finire
perché ero preoccupato di questo mio intervento, innanzitutto per
la sua modestia, perché sarà certamente questo mio intervento il
piccolo vaso di creta in mezzo ai vasi di ferro, perché è indubbio
che dagli interventi che mi hanno preceduto, Milanesio, Pollicini,
Dolchi, io oggi, pur essendo da tanto tempo in questa aula, o in
altra aula, ho appreso molte e svariate cose. Questa mia
perplessità, nel pronunciarmi è dovuta al fatto che io non
condivido in pieno l'impostazione di questa legge; faccio parte di
una maggioranza, e nell'ambito di questa maggioranza io devo
operare.
È altrettanto vero però che, mi valgo di una frase che è stata
detta prima, come a qualcuno si imponeva una risposta ad un
Consigliere, anche la mia coscienza di amministratore impone una
determinata riposta a una determinata impostazione, impostazione
che non è scevra di preoccupazioni.
Infatti, io ho partecipato alla Commissione e questo mio
intervento ha da essere coerente con quell'intervento nella
Commissione. Molto breve, sarà, ve l'ho detto prima, quindi nessuna
preoccupazione; però le preoccupazioni esistono, io le ho adesso
come le avevo ieri l'altro in Commissione e come continuerò ad
averle e quindi non voglio entrare in merito alla questione, non
voglio seguire le orme del Consigliere Caveri che, per me,
saggiamente, ha illustrato quali erano le sue preoccupazioni, ha
parlato del taglio dei legnami, problemi della scuola e vari altri
problemi. A questi io potrei aggiungere, per esempio, le mie
preoccupazioni, le mie perplessità: quali sono? Io non ve ne faccio
un elenco perché credo che in pectore le abbiamo un po' tutte,
fatte poche eccezioni, perplessità che vorrebbero spaziare
attraverso un vasto campo perché noi oggi stiamo sostituendo alla
Giunta, che cosa, per liberare la Giunta da certe remore e da certi
lavori, ecc., noi stiamo creando una commissione di cinque membri,
commissione di cinque membri, che l'articolo 3 io non me lo ricordo
a memoria, ma mi sembra che dica "5 esperti", quindi innanzitutto
noi dovremmo andare a vedere questi cinque esperti, dovremo vedere,
dovrebbero essere tecnici esperti nei vari settori, ma si trovano,
ce ne sono tanti ormai, sono quasi tutti esperti, e pertanto non mi
preoccupo.
Io potrei dirvi, per esempio, che mi sto preoccupando da un lato
finanziario, anche perché sono sempre dieci o dodici milioni che
annualmente vengono spesi, ma anche questa è una piccola cosa, ne
vediamo tanti denari che se ne vanno, e se domani dovessimo avere
veramente un miglioramento in tutto ciò che è tutela dei comuni,
immaginate se questa spesa qui ci potrebbe preoccupare; così
potremmo venire avanti, per esempio io avevo un'altra
preoccupazione e l'ho espressa; la preoccupazione era questa: mi
sembrava non il momento molto molto adatto di portare avanti questo
problema che per me - e vedo il dibattito che è avvenuto, dal
dibattito che è avvenuto qui dentro e che si sta svolgendo mi dà
ragione - era un momento non molto opportuno perché è un problema
di una grave importanza, di gravi decisioni, di impostazioni
diverse di ciò che è stato per tanti anni, di una certa conduzione
di un'attività amministrativa della Regione, e non mi sembrava il
momento perché combinazione, per scarogna, e speriamo che si
risolva presto, nel migliore dei modi, che si abbia al più presto
possibile il Presidente della Giunta, perché io avrei voluto anche
sentire il parere di un Presidente della Giunta che capeggia una
Giunta, che per tanti anni ha diviso e ha condiviso queste
impostazioni, che si troverà ad un certo momento ad essere
Presidente di quella Commissione di tecnici, di quella Commissione
alla quale Presidenza lui potrà delegare, ma io penso che un
Presidente della Giunta che è, non so, la parola non viene sempre,
perché se avessimo anche noi più la tiritera fatta bene, forse non
si sconfinerebbe, ma io vorrei quasi dire che un Presidente della
Giunta che è responsabile delle sue mansioni certamente non
delegherà nessuno a queste funzioni, perché è importantissima
questa Commissione! Però di fronte agli interventi che io ho
sentito, queste mie preoccupazioni non sono per niente diminuite,
rimangono lì, tali e quali, ma mi è nato un dubbio feroce, un senso
di mortificazione, perché, Signori, abbiate pazienza, negli
interventi io ho cominciato a sentire parlare che con questa legge
indubbiamente noi - e ripeto le parole dei miei predecessori -
indubbiamente avremmo avuto una sostanziale autonomia dall'ente
governo, con conseguente alleggerimento delle pratiche
burocratiche, una vera svolta nella struttura politica ed
economica. Con questo le amministrazioni comunali saranno
certamente più autonome! La Regione potrà limitare l'attività dei
Comuni, ma soltanto con delle saggi leggi, non ci saranno più due
pesi e due misure, non ci sarà più il famoso clientelismo.
Altri hanno detto "sviluppo della Valle, autonomie dei comuni";
ora, io chiedo scusa, ecco perché io non mi sento di scalfire
neanche con la punta di un'unghia una costruzione di questo genere,
ma attraverso 15, 18, 20 anni di autonomia, ma se noi avessimo
dovuto fare il nostro dovere avremmo dovuto già tirare fuori questa
legge molto prima, perché, abbiate pazienza, mi sembra che sia il
toccasana un po' di tutto quello che è l'attività della Regione,
perché l'autonomia dei comuni - allora non c'era questa autonomia -
non l'abbiamo mai data, allora erano sempre due pesi e due misure e
mi si dice di non arrabbiarmi, due pesi e due misure! E pertanto
non più clientelismo, con questo noi avremo effettivamente lo
sviluppo della Valle d'Aosta.
Ebbene, Signori, io di fronte a questo, io non ho più niente da
aggiungere, io vi chiedo scusa per queste mie preoccupazioni che
avevo espresso e vi dico che, facendo parte di una maggioranza,
indubbiamente io mi devo adeguare a questa maggioranza, ma chiedevo
che agli atti rimanessero queste mie modeste parole, perché io sono
invece convinto che noi con questo abbiamo burocratizzato di più
ciò che era la prassi della tutela dei comuni, io sono una bestia
in materia, e mi fa piacere, d'altronde anche quando ho avuto
queste preoccupazioni, ad un certo momento mi sono guardato
l'ordine del giorno, ma chi è con me in questa sparuta schiera di
gente che non capisce niente, ma qui abbiamo un po' tutto il
Consiglio regionale che vuole questa legge: Chamonin, Dolchi,
Germano, Lustrissy, Milanesio, Pollicini, pertanto io penso che è
giusto che questo ognuno di noi lo abbia a riconoscere, ma essendo
solo, quasi, al di là della barriera ce ne sono altri, ma di altre
barriere, per esempio, ma io devo riconoscere che ho torto, perché
devo avere torto, perché non è possibile, io non sono un Paviolo,
il mio amico Paviolo, quindi si vede che non vedo le cose bene. Ed
allora indubbiamente io mi adeguerò a questa maggioranza, però
desidero che rimanga agli atti questo, desidero che ad un certo
momento si veda, perché io mi adeguerò per disciplina, per tutto
quanto; con quale augurio? Ma, l'augurio più sincero, l'augurio che
chi per esempio, come il sottoscritto, non era del parere della
maggioranza sia in assoluto torto. Indubbiamente, però questa legge
sarà seguita con molta attenzione, perché io non posso augurare a
me stesso di avere ragione, perché certamente augurerei una cosa
che non mi dà nessun vantaggio, ma che crea invece degli ostacoli
all'amministrazione. Ma io penso che, come tutte le leggi, siano
bene queste iniziative, se non si esagera, perché Balestri mi
diceva prima: "forse anche stiamo esagerando in queste iniziative".
Ma, guarda Balestri, le iniziative di leggi sono sempre sagge - non
in questo, in altre iniziative, ma io parlavo di leggi in generale
- per esempio, dice Andrione "le leggi son ma chi pon mano ad
esse?": no, la preoccupazione è che forse ne facciamo troppo,
facendo troppe leggi noi avremo dei vincoli di bilancio per cui le
spese correnti aumenteranno sempre a scapito delle spese di
investimento, ma questo ognuno se lo vedrà perché noi passiamo e il
Consiglio regionale rimane. Ma è indubbia una cosa, che io mi
auguro che tutto quello che io ho visto pessimisticamente sia tutto
sbagliato! Sarò lieto se fra un anno o due mi si potrà dire "sei
una bestia in materia" e io sarò ben lieto di riconoscere ai
proponenti di questa legge che avevano ragione ed erano dei saggi,
ad una condizione però che se fra qualche anno si vedrà che non
erano dei saggi, ci sia la contropartita e che si rivedano gli
eventuali errori commessi.
Montesano (P.S.U.) -
Chiusa la discussione generale si
passa all'esame della legge articolo per articolo, previa
dichiarazione eventuale di voto. Non c'è nessuno che vuole fare
dichiarazione di voto? Allora si passa all'esame degli
articoli.
(Si votano i vari articoli - risultato 27 favorevoli - 5
contrari)
Articolo 10.
Milanesio
(P.S.U.) -
Un emendamento aggiuntivo,
cioè lì al primo capoverso, dove si dice "la commissione regionale
di controllo è competente nell'esame degli atti", io aggiungerei
"nell'esame degli atti e contratti". Poi ci sarà un emendamento
soppressivo ad un altro articolo più avanti.
Montesano (P.S.U.) -
Chi approva l'articolo 10 così
emendato alzi la mano - Contrari? Astenuti? Il Consiglio
approva.
Articolo 11 - Articolo 12.
Pollicini (D.C.) -
Sempre così, per scrupolo, qui si
parla della convocazione della Commissione di controllo, da
notificarsi, non dice con quale mezzo: è il caso di specificarlo,
cioè attraverso lettera raccomandata, o no?
Montesano (P.S.U.) -
In genere le convocazioni non si
fanno mai con lettere raccomandate...
Pollicini (D.C.) -
Una domanda più che altro che facevo,
specificare il mezzo per notificare la convocazione.
Montesano (P.S.U.) -
Chi è favorevole alzi la mano -
Contrari? Astenuti? Favorevoli 27 contrari 4
(è uscito
Caveri)
Articolo 13... Articolo 15
Milanesio
(P.S.U.) -
In conseguenza
dell'emendamento proposto prima, dove si dice "gli atti" e io
aggiungerei "e i contratti...", ci sarebbe l'aggiunta anche
qui.
Montesano (P.S.U.) -
Chi approva l'articolo così emendato
alzi la mano - Contrari? Astenuti? Il Consiglio approva.
Articolo 16.
Maquignaz
(D.C.) -
Vorrei proporre un emendamento
al comma g) dove si dice "tagli di piante in boschi comunali...
sentito il parere tecnico del Corpo Forestale Valdostano", vorrei
dire che il Corpo Forestale Valdostano non è un organismo a sé
stante autonomo, fa parte dell'Assessorato all'Agricoltura; quindi
io riterrei più opportuno dire "sentito il parere dell'Assessorato
dell'Agricoltura".
Montesano (P.S.U.) -
I proponenti accolgono
l'emendamento? "dell'Assessorato all'Agricoltura", sostitutivo del
"Corpo Forestale Valdostano" - Chi approva l'articolo 16 così
emendato alzi la mano. Contrari? Astenuti? Il Consiglio approva -
Articolo 17 - ... Articolo 22
Germano (P.C.I.) -
Forse c'è un errore nell'ultimo comma
"il mancato riesame nel termine e l'annullamento" è "o
l'annullamento...".
Montesano (P.S.U.) -
Chi approva alzi la mano.
Articolo 26
Milanesio
(P.S.U.) -
Volevo proporre un
emendamento soppressivo dell'ultimo comma, lì dove si dice "i
contratti degli enti...", perché sarebbe in contraddizione a quello
che abbiamo aggiunto prima, ecco.
Montesano (P.S.U.) -
Chi approva
l'articolo 26
emendato con la soppressione dell'ultimo capoverso alzi la mano -
Contrari? Astenuti? Il Consiglio approva.
(si prosegue nella votazione articolo per articolo)
Si passa alla votazione a scrutinio segreto.
Risultato della votazione: presenti 32 - Votanti 32 -
Maggioranza 17 - Favorevoli 16 - Contrari 16.
Allora siamo sulla bilancia. Non è approvata la legge. Decide
nessuno, è soltanto la legge respinta.
Allora, passiamo.
Milanesio
(P.S.U.) -
Io chiedo la sospensione
della seduta per esaminare la nuova situazione che si è venuta a
determinare in seguito al mancato accoglimento di questa proposta
di legge che impegna il Governo regionale e la maggioranza.
Montesano (P.S.U.) -
Il Consiglio è d'accordo di
sospendere la seduta?
La seduta è sospesa.
La seduta è sospesa dalle ore 18,13 alle ore 18,41.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK