Consiglio Regionale della Valle d'Aosta - Oggetto del Consiglio n. 881 del 25 luglio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Politiche giovanili
LAVORO
Politica del lavoro
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 881 del 25 luglio 2019 - Resoconto
OGGETTO N. 881/XV - Interpellanza: "Interventi per sopperire
alle problematiche dei giovani disoccupati".
Farcoz (Président) -
Point n° 34 à l'ordre du jour. La
parole à la collègue Russo pour l'illustration.
Russo (M5S)
-
In questa interpellanza parliamo di
ragazzi, ma di una categoria particolare di ragazzi, cioè dei
Neet
, che sono i giovani tra i 20 e i 34 anni che non
lavorano, non studiano e non sono coinvolti in percorsi di
formazione. Secondo i dati dell'Eurostat pubblicati pochi giorni
fa, nel 2018, in Europa, erano circa 15 milioni i giovani tra i 20
e i 34 anni che non lavorano, non studiano e non sono coinvolti in
percorsi di formazione. La cifra corrisponde alla proporzione di un
giovane su 6, il 16,5 percento della popolazione giovanile.
L'Italia ha loro su questo triste podio con una percentuale di Neet
del 29 percento, seguita dalla Grecia, dalla Bulgaria e dalla
Romania. I Paesi più virtuosi sono la Svezia, i Paesi Bassi e il
Lussemburgo.
In questa preoccupante situazione del mondo giovanile c'è un
ulteriore dato molto preoccupante, secondo cui, sempre nella fascia
20-34 anni, le donne che nel 2018 non studiavano, non lavoravano,
né erano coinvolte in percorsi di formazione, sono state il 20,9
percento, mentre gli uomini solo l'8 percento. In generale lo
svantaggio femminile aumenta con l'età, a dimostrazione inoltre che
le politiche di
welfare
che dovrebbero aiutare le donne a
conciliare il lavoro e la famiglia sono largamente insufficienti in
Italia e in Europa. Se si confrontano le fasce d'età 20-24 anni con
i 30-34 anni nei maschi si nota un netto miglioramento della
percentuale di Neet, mentre nelle donne c'è un drammatico
peggioramento che va ancora a peggiorare proprio nel periodo in cui
le donne desiderano sposarsi e avere figli. A questo punto la
percentuale dei Neet esplode, si arriva al 38 percento. I Neet sono
un problema sociale crescente. Solo di recente, però, in relazione
all'inizio della crisi economica, la categoria dei Neet ha iniziato
a destare interesse in economisti esperti nel mondo del lavoro e in
politici. Il problema dei Neet non è solo quantitativo, esistono
una serie di fattori che aumentano sicuramente le possibilità di
diventare Neet: ad esempio, un individuo con disabilità, ha il 40
percento in più delle possibilità di appartenere a questo gruppo
rispetto agli altri; i giovani immigrati del 70 percento in più;
anche un basso livello di istruzione, vivere in aree remote e un
reddito familiare basso aumentano le probabilità.
È evidente che la programmazione regionale del Fondo europeo e
il Piano delle politiche del lavoro non può non considerare questa
categoria del mondo giovanile. Anche l'Assessorato all'istruzione e
quello delle politiche sociali sono coinvolti in questo fenomeno
dal punto di vista della prevenzione. Essere Neet è uno spreco
incredibile del potenziale giovanile, ma porta pure conseguenze
negative per la nostra società e per l'economia del nostro Paese,
sicuramente anche delle singole regioni. Secondo Eurofound, nei 21
Paesi dell'Unione europea presi in esame, i costi economici della
mancata partecipazione dei Neet al mercato del lavoro ammonterebbe
a oltre 90 milioni di euro ogni anno, cioè due miliardi di euro la
settimana. L'Italia ha il primato negativo superando i 26 miliardi.
Secondo questo rapporto, l'inserimento nel mercato di lavoro di
appena il 10 percento dell'attuale popolazione di Neet
comporterebbe un risparmio per la società di oltre 10 miliardi di
euro.
Siccome i dati a livello europeo e a livello nazionale vi sono e
sono anche corposi, chiedo al Governo quale sia la situazione
regionale e, in particolare, chiedo: nel 2018 quanti giovani
residenti in Valle d'Aosta nella fascia d'età 20-34 anni si sono
trovati si sono trovati nella condizione sopra definita e qual è la
percentuale femminile; se nel 2018 sono state messe in atto
dall'Assessorato dell'istruzione e dall'Assessorato politiche
lavoro e affari europei azioni specifiche per questi ragazzi; in
caso di risposta positiva, quali indicatori di risultato sono stati
individuati. Chiedo infine quali azioni si intendono mettere in
campo negli anni 2019/2021, negli Assessorati sopracitati, per
rispondere a questo grave fenomeno sociale.
Président -
La parole à l'Assesseur Bertschy pour la
réponse.
Bertschy (AV)
-
Collega Russo, credo che, man mano
che avanzeremo con la definizione del nuovo Piano delle politiche
del lavoro, con la revisione della normativa e soprattutto con il
lavoro che si farà ancora nei tavoli, in particolare quello
dedicato ai giovani, questo sarà un tema da mettere al centro delle
priorità legate alle politiche del lavoro. Glielo dico perché al
momento attuale scomporre il dato relativo al fenomeno dei Neet è
un'attività da strutturare e da organizzare. In effetti i nostri
dati sono più riferiti ai giovani dei 15-29 anni rispetto a quelli
dei 20-34, e chiaramente si portano dentro qualche anno di scuola
dell'obbligo, ma in ogni caso i dati sono dei punti di riferimento
e dei punti di partenza.
Nella fascia di età dei 15-29 anni, più che in quella dei 20-34,
l'ISTAT assegnava alla Valle d'Aosta un numero di 2.812 giovani in
questa situazione, con un tasso che evidentemente è un po' più
basso di quello legato al tasso da lei citato. Dai nostri sistemi
informativi del Dipartimento delle politiche del lavoro, tale dato
andava a una cifra superiore ai 3.000 ragazzi.
In questi primi mesi di lavoro, su questo argomento, proprio per
cominciare ad avere qualche dato se non scientifico un po' più
puntuale per poter lavorare, abbiamo cercato di svolgere
un'attività all'interno dell'Assessorato attraverso la
collaborazione di due stagisti, due ragazzi universitari che hanno
passato qualche mese con noi al Dipartimento. Abbiamo fatto una
verifica puntuale con un'intervista telefonica per capire quanti
ragazzi si trovano in questa condizione, visto che il dato ci
sembrava esagerato rispetto alla nostra situazione. Il dato emerso
- lo ripeto - non ha proprio valore scientifico, ma intanto è utile
per poter lavorare: sono circa 780 i ragazzi in questa situazione
al momento attuale, in Valle d'Aosta, sui 3.000 di base di
riferimento. È chiaro che per arrivare a definire i
Neet
non
bisogna fare l'errore di conteggiare anche coloro che stanno
studiando e stanno facendo... le banche dati non tengono conto di
questo che è anche un fenomeno nuovo rispetto alla situazione dei
giovani. La percentuale femminile su questo dato di 787 ragazzi
corrisponde al 45 percento, quindi siamo più o meno ad un valore di
parità rispetto al dato generale.
Nel 2018 sono state messe in atto dall'Assessorato
dell'istruzione e dall'Assessorato delle politiche del lavoro e
affari europei azioni specifiche per questi ragazzi. Insieme alla
collega Certan si sono raccolti un po' di dati, anche se
evidentemente il fenomeno attiene alle politiche della formazione e
del lavoro più che alle politiche dell'istruzione da un certo punto
della loro età in avanti. Nel 2018, nella zona territoriale
afferente al Centro per l'impiego di Verrès, sono stati attivati
due progetti cofinanziati dal Fondo sociale per la promozione di
azioni di orientamento e tirocini extracurriculari, uno dei quali
dedicato esclusivamente ai giovani; tali progetti, ancora attivi,
termineranno il 31 agosto 2019 e sono realizzati dall'ente
accreditato alla formazione CNOS-FAP in associazione temporanea con
agenzia privata per lavoro Synergie Italia. Sono stati approvati
nel 2018 quattro percorsi formativi dedicati ai giovani, poi
avviati nel 2019, per un totale di 12 corsi di formazione. Sempre
nel 2018, nell'ambito delle azioni di politica attiva del lavoro a
favore del
target
dei Neet compresi tra i 16 e i 29 anni, è
stata attivata la Misura 6 (servizio civile regionale) a valere
sulle risorse residue del PON IOG (risorse nazionali) e gestita
dalle strutture delle politiche sociali. I progetti di servizio
civile, anche queste gestite dalle politiche sociali, hanno avuto
una durata corrispondente all'anno solare dal 1° novembre 2017 fino
al 31 ottobre 2018; infine, nel corso dell'anno 2018, era attivo -
e lo è ancora - il bonus incentivo occupazione giovani per le fasce
di età 16-29 in misura di politica attiva che è stata gestita
dall'INPS.
"
In caso di risposta positiva, quali indicatori di risultato
sono stati individuati e quali i risultati raccolti in seguito alle
azioni effettuate
". In merito al progetto "Opportunità
2.000-giovani 16-29", i giovani che hanno attivato misure di
politica attiva, tirocinio e/o orientamento, sono stati 170. Per
quanto riguarda i tirocini, i dati sono i seguenti: di 30 tirocini
avviati, 13 si sono conclusi con successiva assunzione presso
l'azienda ospitante, 5 sono stati portati a termine ma senza
assunzione e i restanti 12 si sono interrotti. I progetti
presentati rispetto alla Misura 6 (servizio civile) sono stati 14
con un coinvolgimento totale di 22 giovani iscritti al Programma
Garanzia Giovani Valle d'Aosta (11 maschi e 11 femmine). I progetti
formativi approvati stanno coinvolgendo e coinvolgeranno un totale
di 130 giovani; 5 corsi sono già stati avviati, mentre 7 saranno
avviati nei prossimi mesi.
Quali risultati o forse più quali obiettivi "
si intendono
mettere in campo, negli anni 2019/2020 e 2020/2021, negli
Assessorati sopracitati, per rispondere a questo grave fenomeno
sociale
": per quanto riguarda la programmazione degli
interventi e per il triennio 2019/2021, rispetto a questo
target
è stata avviata la progettazione di una serie di
azioni a valere sul Programma Garanzia Giovani (seconda fase),
anche su richiesta e anche in collaborazione con la struttura della
programmazione del Fondo sociale. Il programma comprenderà una
serie di azioni tra loro collegate che costituiscono un percorso
denominato
Work experience
. Le azioni sono: una fase di
orientamento specialistico, che consiste nella profilazione del
giovane, nella ricostruzione della sua storia personale e nella
messa a punto di un progetto individuale con obiettivi da
raggiungere; una fase di formazione, mirata all'inserimento
lavorativo del giovane progettata dagli enti accreditati e alle
aziende che decideranno di accogliere il giovane durante la sua
esperienza in tirocinio al fine di consentire competenze adeguate
alla figura professionale da ricoprire; una fase di accompagnamento
al lavoro, dove il soggetto titolare del progetto dovrà effettuare
una ricerca attiva del lavoro attraverso lo
scouting
delle
opportunità occupazionali e a favorire l'incontro con le imprese;
infine, una fase di tirocinio presso le aziende opportunamente
individuate dagli enti accreditati con la presenza di un
tutor
aziendale designato. La definizione del progetto è
stata completata e sarà oggetto di prossimo invio al Ministero del
Lavoro per la validazione, dopodiché potrà essere bandito il
relativo avviso rivolto agli enti accreditati. Si prevedono inoltre
alcune adeguate attività innovative di comunicazione rivolte allo
specifico target di utenza. Abbiamo provato ad andare recentemente
al torneo di calcio, in piazza, con alcuni giovani che hanno
promosso alcuni progetti che sono a loro favore e l'idea è di
scendere su un piano più concreto rispetto al target dei giovani.
Bisogna trovare il modo di raggiungerli, riuscire a informarli
delle opportunità che si creano stando più vicino ai loro luoghi di
divertimento, di vita e anche di lavoro. Infine è stato approvato
nel mese di giugno 2019 - è un po' il frutto dei lavori di questi
primi mesi - un avviso, che abbiamo chiamato "per l'industria", che
prevede due schede di azione per formare manutentori elettrici e
manutentori meccanici, rivolto ai giovani fino a 29 anni. Poi vi è
l'avviso per qualifica di tecnico informatico rivolto a giovani
adulti. Nei prossimi mesi sarà inoltre approvato l'avviso
occupabilità al cui interno sarà inclusa una scheda di azione
rivolta ai giovani dando priorità a coloro che hanno abbandonato
gli studi in età compresa tra i 16 e i 18 anni. Questa scheda
prevede attività di orientamento, formazione e
stage
in
azienda.
Concludo dicendo che queste iniziative sono frutto soprattutto
di una ricerca di prima risposta senza una vera strategia. Credo
che la cosa che dovremmo fare bene qui, all'interno del Consiglio,
delle Politiche del lavoro e delle Commissioni è di definire invece
una strategia per il prossimo triennio che ci metta in condizione
di determinare bene gli obiettivi, di raggiungere i ragazzi e,
infine, di pensare alle risorse. Dobbiamo cominciare a pensare
prima alle strategie e poi alle risorse.
Président -
La parole à la collègue Russo pour la
réplique.
Russo (M5S)
-
Assessore, la ringrazio per
l'articolata risposta. Effettivamente quando lei ha parlato di
3.000 ragazzi il numero mi sembrava veramente importante, così
come, contemporaneamente, anche i 780 mi sembrano forse troppo
pochi. L'intervista telefonica ovviamente può essere uno strumento
che può dare un'indicazione, ma chiaramente non può essere l'unico
perché, come ha detto lei bene, non è assolutamente uno strumento
scientifico. Questa problematica, che è importante e su cui
effettivamente a livello regionale c'è ancora poco - gli studi sono
stati fatti prevalentemente a livello nazionale e a livello europeo
- ci obbliga, come abbiamo già detto anche per altri problemi ma
soprattutto per questi che riguardano i giovani, a fare un
ragionamento di strategia che, come ha detto lei prima, è
soprattutto di strategia di tutti gli Assessorati, poiché
praticamente nel caso dei
Neet
potrebbero essere coinvolti
quattro o cinque Assessorati, alcuni direttamente per la
risoluzione concreta del problema e altri per evitare che questo
problema si continui a perpetuare. L'obbligo per noi è
assolutamente quello di fare un ragionamento a livello globale e di
visione.
Rispetto a questa problematica, su cui io mi sono documentata
parecchio, due sono gli ordini dei problemi: uno è dato dal fatto
che un potenziale giovanile non venga espresso, e significa
tantissimo, significa tantissimo per quel ragazzo e significa tanto
anche perché questo potenziale inespresso non permette alla società
di evolvere, quindi questo è un grossissimo pezzo; il secondo
pezzo, che non è di poco conto, data la situazione in cui viviamo,
è il risvolto sociale e soprattutto economico per la nostra
regione, perché chiaramente queste persone rimarranno solo a carico
dei servizi sociali o dei Fondi europei o di altre risorse, ma non
portano il loro contributo concreto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK