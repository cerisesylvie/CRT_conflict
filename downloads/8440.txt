Consiglio Regionale della Valle d'Aosta - Oggetto del Consiglio n. 2921 del 24 giugno 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2921 del 24 giugno 1987 - Resoconto
OGGETTO N. 2921/VIII - TUTELA ED UTILIZZO DELLA SORGENTE
TERMALE "LA SAXE" IN COMUNE DI COURMAYEUR. (Interpellanza).
PRESIDENTE:
Do lettura dell'interpellanza del Consigliere
Sandri:
INTERPELLANZA
VENUTO A CONOSCENZA che il Prof. Roberto Gualtierotti ha
espresso un parere riguardo al posizionamento della struttura
artigiana sull'area "Bagni La Saxe" in Comune di Courmayeur in cui
dichiara che a suo parere "la costruzione va allontanata
dall'attuale sorgente";
RICORDATO l'impegno del Presidente della Giunta a verificare
tale parere scientifico prima di autorizzare l'installazione
dell'attività industriale in tale area, nonchè la delibera n. 36/82
del Consiglio comunale di Courmayeur con cui si cedeva l'utilizzo
di un terreno di 1400 mq. in località adiacente al campo
sportivo;
INTERPELLA
il Presidente della Giunta regionale per conoscere le sue
intenzioni in merito:
- alla limitazione all'uso termale del terreno acquistato con
fondi regionali (deliberazione 2353/VIII del Consiglio regionale
del 13.11.1986);alla realizzazione di uno studio di fattibilità del
capannone industriale nell'area adiacente al campo
sportivo;
- a tutelare l'integrità dell'acqua della sorgente "La
Saxe";
- alla realizzazione di uno studio di fattibilità per un
utilizzo in Courmayeur di tale sorgente termale.
PRESIDENTE:
Ha chiesto di illustrare l'interpellanza il
Consigliere Sandri; ne ha facoltà.
SANDRI - (N.S.):
Questa interpellanza è una verifica di
quanto aveva detto il Presidente della Giunta in questa aula,
qualche mese fa, sul problema dell'eventuale compatibilità o meno
della presenza di uno stabilimento industriale su terreni adiacenti
alla sorgente "La Saxe" di Courmayeur. Per quello che è a
conoscenza del sottoscritto, l'11 marzo 1987 il Prof. Roberto
Gualtierotti, della cattedra di idrologia e climatologia medica
dell'Università degli Studi di Milano, così scriveva all'Ill.mo
Sig. Sindaco: "Riscontro la sua del (...) in merito al
posizionamento della struttura artigiana sull'area "Bagni La Saxe"
(...) a mio parere la costruzione va allontanata dall'attuale
sorgente".
Questa era la risposta che attendevamo da parte del Prof.
Gualtierotti e che testimonia che il Presidente della Giunta a
questo punto deve assolutamente rimangiarsi la destinazione
industriale di quel terreno, perchè non è compatibile con il
problema dello sfruttamento termale di quelle acque.
Successivamente, il Prof. Gualtierotti conferma soltanto una cosa,
che già si sapeva dalla relazione precedente, cioè, stante la
situazione attuale, l'acqua deve essere captata molto all'interno
della montagna. Ma questa è una cosa che si sapeva già a dicembre;
l'unica novità - e che con precisione Gualtierotti afferma - è che,
a suo parere, la costruzione va allontanata dall'attuale
sorgente.
Il sottoscritto interpella il Presidente della Giunta per
conoscere se sia sua intenzione o meno limitare all'uso termale,
nei confronti del Comune di Courmayeur, la gestione del terreno
acquistato con fondi regionali. Si voleva anche capire che tipo di
capannone industriale fosse, sempre se sia ancora fattibile la
costruzione di un capannone industriale nel momento in cui,
rispetto al progetto presentato da Gualtierotti, ci deve essere
comunque uno spostamento. Vorremmo sapere ancora quali
provvedimenti indicati in questa lettera volete prendere perchè
l'acqua sia comunque tutelata dal punto di vista della sua
integrità e, infine, se sia possibile fare un progetto di
fattibilità dell'uso termale di queste acque nel Comune di
Courmayeur, e non soltanto a Pré-Saint-Didier, perchè, prima di
prendere decisioni di spostamento di acque - come è stato fatto dal
Presidente della Giunta - occorre avere a disposizione questi
dati.
PRESIDENTE:
Ha chiesto di parlare il Presidente della
Giunta; ne ha facoltà.
ROLLANDIN - (U.V.):
Encore une fois M. Sandri démontre de
lire un document seulement en partie, en outre, je veux lui
rappeler ce qu'il avait affirmé dans cette salle, c'est-à-dire
qu'il est impossible d'éloigner l'eau de la zone de la source de
captation.
La lettre de M. Gualtierotti est assez claire et, après l'alinéa
qui a lu M. Sandri: "A mio parere la costruzione va allontanata
dall'attuale sorgente e l'acqua captata il più possibile
all'interno della montagna onde evitare che all'affioramento
possano verificarsi contaminazioni, cosa del resto già
manifestatasi", on continue: "Captata così come la legge prescrive
e utilizzando per le condutture materiale idoneo, sempre come
prescrive la legge, l'acqua può essere portata nella sede più
adatta per la realizzazione dello stabilimento termale, ciò senza
pericolo di inquinamenti o di perdite delle caratteristiche
organolettiche".
Donc, M. Gualtierotti dit très clairement que la possibilité
d'installer cette bâtisse n'est pas incompatible avec la
possibilité d'exploiter l'eaux, ce qu'on avait affirmé il y a
quelque temps et que nous sommes en train de réaliser.
On à présenté un projet à la Commission compétente de la Commune
de Courmayeur; le projet dans un premier temps ayant été repoussé,
l'Administration régionale l'a modifié et représenté à la
Commission compétente qui l'a approuvé. Le projet, ensuite, envoyé
aux Assessorats et aux Beaux arts, a été approuvé.
Donc, je crois qu'on peut bien construire cet établissement pour
la Grivel et, en même temps, continuer l'étude qui avait déjà été
entamé pour l'utilisation des eaux, ce qui n'empêche pas qu'il y
ait la possibilité d'étudier ensemble, avec l'autre Commune,
l'exploitation des eaux minérales. Je veux souligner qu'on a prévu
d'exploiter l'eau et, donc, l'installation n'est pas en contraste
avec cette utilisation.
PRESIDENTE:
Ha chiesto di parlare il Consigliere Sandri;
ne ha facoltà.
SANDRI - (N.S.):
Mi dispiace che l'italiano possa essere
interpretato in due maniere così diverse; prendo atto che il
Presidente della Giunta, da questo punto di vista, ci sente
poco.
Mi restano da fare alcune osservazioni: la prima è che si
conferma, differentemente da quanto dice il Presidente della
Giunta, che uno stabilimento industriale lì non va bene e che deve
essere allontanato. L'elemento negativo di questa storia è che non
si capisce bene che domanda abbia posto il Sindaco Trouchet al
Prof. Gualtierotti, perchè, quando si parla di spostamento, in
questa lettera non si cita minimamente il fatto che vada fuori dal
Comune di Courmayeur e non vorrei che il Sindaco Trouchet abbia
posto questa domanda in maniera evasiva, come se le acque, al posto
di essere captate e utilizzate su quel terreno, fossero captate e
utilizzate in un'altra zona di Courmayeur, cosa che, secondo me, ha
fatto ampiamente intendere.
Con questo modo che si ha, da parte della Presidenza della
Giunta e dei sindaci a lei cari, di fare le domande ad arte, di
utilizzare i pareri ad arte, come più conviene, penso che si
arriverà sicuramente ad ottenere il progetto che si aveva
originariamente in testa; ma a questo punto bisogna anche avere il
coraggio di dire che le cose che si fanno si portano avanti "in
barba" a questo Consiglio regionale.
Noi avevamo votato un finanziamento per l'uso termale di quel
terreno e la Presidenza della Giunta se n'è andata per i fatti suoi
facendo una cosa totalmente diversa; avevamo chiesto una serie di
pareri, non ci sono stati dati nei termini che volevamo, ma
comunque, perfino in questi termini, danno pareri contrari e il
Presidente della Giunta dice cha ha già fatto dare tutti i pareri
possibili e immaginabili.
Credo che questa non sia una forma corretta di rapporto con il
Consiglio, né con i comuni; se poi nei Consigli comunali esistono
persone che si comportano esattamente come il nostro Presidente,
credo che - per utilizzare una parola troppo usata, ma a me cara -
di arroganza non si parla a sproposito.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK