Consiglio Regionale della Valle d'Aosta - Oggetto del Consiglio n. 173 del 15 dicembre 2020 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Amministrazione della giustizia
BILANCIO E CONTABILITA' REGIONALE
FINANZA REGIONALE E LOCALE
Programmazione
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 173 del 15 dicembre 2020 - Resoconto
OGGETTO N. 173/XVI - Inizio e chiusura della discussione
generale congiunta sulle Relazioni della Sezione regionale di
controllo della Corte dei conti, sulla Proroga per il triennio
2021-2023 della validità degli indirizzi contenuti nel Documento di
Economia e Finanza. Regionale (DEFR) per il triennio 2020-2022
approvato con deliberazione n. 1186/XV, sul D.L. n. 2 (Disposizioni
per la formazione del bilancio annuale e pluriennale della Regione
autonoma Valle d'Aosta/Vallée d'Aoste (Legge di stabilità regionale
per il triennio 2021/2023). Modificazioni di leggi regionali.), sul
D.L. n. 3 (Bilancio di previsione finanziario della Regione
Autonoma Valle d'Aosta - Vallée d'Aoste per il triennio 2021/2023)
e sul D.L. n. 4 (Disposizioni collegate alla legge di stabilità
regionale per il triennio 2021/2023. Modificazioni di leggi
regionali e altre disposizioni).
Bertin (Presidente) -
Alla presenza di 32 Consiglieri
possiamo dare inizio alla seduta. Oggi inizia la discussione
generale congiunta delle relazioni della Sezione di controllo della
Corte dei conti, del DEFR, della legge di stabilità, della legge di
bilancio e delle disposizioni a esse collegate. Ricordo che gli
emendamenti vanno depositati prima della chiusura della discussione
generale e comunque non oltre le ore 11:00 di questa mattina. Gli
ordini del giorno vanno presentati prima della fine della
discussione generale.
La discussione generale è aperta. Invito i consiglieri che
vogliono intervenire nella discussione generale a iscriversi. Il
consigliere Baccega si è prenotato, ne ha facoltà.
Baccega (PA) -
Rompiamo il ghiaccio questa mattina
facendo tutta una serie di considerazioni su un bilancio
considerato bilancio tecnico, al di là dei numeri che sono
sicuramente importanti, numeri e valori, in questa fase di avvio
della vostra maggioranza, della vostra legislatura. Queste
considerazioni prendono un po' spunto dalle audizioni che si sono
tenute in questo lungo percorso di approfondimento del bilancio,
della legge di stabilità e del collegato che si è sviluppato in II
Commissione.
È vero che la Giunta appena insediata aveva necessità di maggior
confronto e che per scongiurare un mese di esercizio provvisorio ha
deciso di approvare il bilancio tecnico predisposto dagli uffici,
un bilancio che vede il suo percorso certamente complicarsi
ulteriormente dai passaggi delle deleghe degli assessorati e delle
strutture di riferimento, sia nel quadro delle macro che nelle
micro che abbiamo avuto modo di vedere ieri; lo ha già sottolineato
anche il collega Aggravi nella sua relazione ieri.
Prendiamo atto delle affermazioni del Presidente della Regione
il quale ha comunicato che la Giunta non ha avuto né il tempo né la
possibilità ovviamente di fare delle analisi di tipo politico. Ma
allora ci chiediamo, dopo tre mesi dalle elezioni regionali laddove
si presuppone che le forze che compongono la maggioranza si siano
aggregate sulla base di un programma condiviso, già presentato al
Consiglio ma che di fatto necessita il programma sin da subito di
ulteriori approfondimenti. Certo, è abbastanza strano: noi
immaginiamo che normalmente le analisi di tipo politico vengono
fatte dalle forze politiche dei movimenti che compongono la
maggioranza, che la Giunta traduce in azioni ed energie
amministrative per conseguire quegli obiettivi programmatici che si
presuppone siano stati condivisi.
È altrettanto vero, come ci ha detto in Commissione l'Assessore,
che la Giunta si è insediata il 21 ottobre, ma visto e considerato
che i giochi erano già fatti e che gli altri partiti e movimenti,
non tutti forse ma molti di questi, sono stati invitati al tavolo
delle trattative per dovuta cortesia, potevate comporre la nuova
Giunta in tempi più brevi e ragionevoli senza aspettare l'ultimo
giorno, quantomeno per dare sostanza a quelle che erano le idee e
di che cosa in realtà questa nuova maggioranza a trazione
sinistrorsa si apprestava a fare per dare quantomeno un primo
elemento di novità.
In parte conosciamo le dinamiche della politica, ma in realtà
poi sono le persone che sono fuori che capiscono poco questi
passaggi, soprattutto in questa fase. Una fase in cui - non so se
avete avuto modo di vedere i telegiornali di questi giorni - le
code che si accumulano dietro la richiesta di pasti caldi rispetto
a tante associazioni di volontariato che forniscono questi pasti a
chi non ha pasto, ma parlo anche dei commercianti, degli artigiani,
degli agricoltori, degli imprenditori in genere che rappresentano
poi uno spaccato economico molto importante, ma anche di tutti i
lavoratori, tornando alle categorie più deboli gli anziani, i
disabili, i poveri e i nuovi poveri che si stanno presentando
all'attenzione dei servizi sociali.
È un bilancio di previsione che ha voluto dare continuità a
quello approvato nel 2020 da una Giunta
in prorogatio
composta da cinque componenti, che non poteva adottare atti se non
di ordinaria amministrazione, peraltro sorretta solo da una mini
maggioranza, come è stato evidenziato dall'Assessore in
Commissione, senza maggioranza ma con tre gruppi.
Nel rispondere al quesito che in realtà ci è stato posto in
Commissione su come agire rispetto alla prossima variazione di
bilancio, riteniamo che si debba accelerare la chiusura dei conti,
predisporre al più presto una prima adeguata variazione di bilancio
per poi approdare alla successiva variazione in assestamento. Lo ha
molto puntualmente sottolineato il collega Aggravi nella sua
puntuale e competente relazione di opposizione. L'indicazione di
questa priorità è determinata dal fatto che il tessuto economico di
questa regione ci chiede rapidità nelle scelte e nell'erogare le
misure, ovvero fare arrivare al più presto azioni e ristori,
affinché ci sia un nuovo slancio e anche una certa fiducia nelle
istituzioni.
Evidentemente avendo allocato le risorse in linea con il
bilancio 2020, torniamo a ribadire quanto avevamo sottolineato in
apertura di legislatura proprio in occasione della presentazione
del programma di governo: per voi la prova del nove e di coesione
di questa maggioranza la vedremo quando predisporrete il nuovo
documento di economia e finanza regionale e nella conseguente
variazione di bilancio, ovvero quella che andrà a determinare il
vero bilancio 2021, dopo l'assestamento. In realtà ci saremmo
aspettati quantomeno la presentazione del nuovo documento di
economia e finanza regionale, ma su questo presenteremo poi una
nota a parte.
Rispetto ad agosto la situazione è decisamente peggiorata e ci
si aspettava un po' più di coraggio. Dopo tre mesi, la sensazione
che abbiamo è che non si riesca a dare quello slancio necessario in
momenti come questo, che non siamo in piena pandemia, che la crisi
economica sia una suggestione, che solo l'opposizione abbia una
forte preoccupazione rispetto a quanto ci hanno detto poi le
associazioni di categoria nelle loro audizioni. Le ulteriori
risorse messe a disposizione a bilancio nel 2020 dalla legge 5 e
dalla legge 8 non potranno essere e non saranno sicuramente
sufficienti a dare quel sostegno economico alla realtà valdostana,
alla realtà economica, ma soprattutto anche a tutte le
ripercussioni di carattere sociale che avremo dopo questa
pandemia.
È quanto mai attuale la frase del documento di economia e
finanza regionale nel capitolo 1.5 della sanità che recitava: "Gli
stanziamenti concernenti la spesa sanitaria corrente prevista dal
bilancio di previsione 2019 per 256 milioni, per gli anni
2020-2021-2022 andranno implementati per il sostegno al settore"; e
così ci siamo comportati. Siamo arrivati a uno stanziamento di 293
milioni di euro per il 2020, 263 milioni di euro per il 2021,
quelli che sono iscritti a bilancio adesso. Questo prima del Covid
ovviamente, perché poi la legge 8 ha stanziato ulteriori 19 milioni
di euro per tutti i ristori. Come abbiamo avuto modo di sapere, la
USL ha speso per la questione Covid ben 25 milioni di euro. Quindi
ci fu un'inversione di tendenza, che richiede ulteriori sforzi
anche nel 2021.
Su questa indicazione si dovrà proseguire per raggiungere gli
obiettivi di sanità che ci garantiranno un equilibrato patto per la
salute regionale e per dare conclusione a tanti provvedimenti
avviati e sospesi a causa dell'emergenza Covid. Devo riconoscere
che la nuova Giunta in questa direzione qualcosa ha già avviato,
nel confermare l'esigenza che si debba accelerare, quindi fare
presto, con un primo intervento immediato facendo un'attenta
valutazione delle priorità e predisponendo appunto il secondo
assestamento.
Ho parlato all'inizio delle macro e delle micro strutture,
ebbene, trovo scandaloso ancora una volta - fu una battaglia che io
persi, perché appunto la Giunta non era nel suo
plenum
- che
la sanità sia in categoria B anziché in categoria A, tenuto conto
che ha ben un quarto o poco più di un quarto del bilancio
regionale.
Noi riteniamo che il richiamo alla solidarietà, sospendendo
almeno alcuni approfondimenti necessari e opportuni, sia un
richiamo che cogliamo nella misura in cui ovviamente ci sia ampio
coinvolgimento delle forze politiche nei percorsi che si andranno
ad avviare.
Presidente -
Ricordo che siamo in discussione generale
delle leggi di bilancio. Chi vuole intervenire è bene che si
prenoti. Qualcun altro intende prendere la parola? Il consigliere
Chatrian si è prenotato, ne ha facoltà.
Chatrian (AV-SA) -
Per chiedere una sospensione per una
riunione di maggioranza.
Presidente -
Sospensione concessa.
La seduta è sospesa dalle ore 09:24 alle ore 10:43.
Bertin (Presidente) -
Consiglieri, riprendiamo i lavori
del Consiglio regionale. Siamo sempre in discussione generale su
relazione della Corte dei conti, DEFR, legge di stabilità, leggi di
bilancio e disposizioni collegate. Chi vuole intervenire si
prenoti, grazie. Ricordo che per le ore 11:00 devono essere
depositati gli emendamenti che, a quanto mi dicono, credo siano
stati tutti depositati, altrimenti rimane un quarto d'ora. Prego
consigliere Rollandin.
Rollandin (PA) -
Credo che l'interesse che si respira in
questa aula per il dibattito su questi provvedimenti così
importanti sia piuttosto anomalo, nel senso che già nella
presentazione stessa da parte dell'Assessore si è detto con molta
cautela del perché si è arrivati oggi a presentare questi
provvedimenti, per evitare l'esercizio provvisorio e perché era
indispensabile rispettare alcune scadenze, come è stato detto.
Penso che sia importante almeno sottolineare due aspetti. Il
primo, che nel bilancio vero che si discuterà nei primi mesi
dell'anno prossimo ci saranno delle ricadute negative molto
importanti, in particolare su alcuni aspetti che nell'ambito di
quella che è la formazione del bilancio avevano un'importanza
importante: le accise, per dirne una. Nel contempo credo che sia
importante sottolineare come noi abbiamo vissuto in questi mesi la
pandemia, perché noi ci siamo trovati sotto certi aspetti in
difficoltà. In modo particolare vorrei sottolineare il discorso
dell'ospedale. Noi abbiamo dovuto far ricorso a tutto l'esercito
per fornirci personale, per fornirci punti di riferimento per
sostituire quello che doveva essere l'ospedale.
Dico questo perché obiettivamente di ospedale ne parliamo da
tanti anni. Gli scavi per l'Ospedale sono iniziati e con l'inizio
degli scavi si sono avute delle sorprese, che sicuramente sotto il
profilo archeologico hanno un'importanza molto elevata, ma nel
frattempo si sono interrotte completamente quelle che erano le
possibilità di realizzare un ospedale che avrebbe potuto dare un
conforto e soprattutto dare una serie di soluzioni importanti per
una regione come la nostra.
Sicuramente sarà importante in qualche modo uscire da questa
impasse
, tenendo conto anche dell'esigenza di utilizzare al
massimo i fondi che verranno dati per la sanità. Non sono solo i 9
miliardi di euro del
Recovery Fund
e del
Recovery
Plan
, ma sono anche gli altri fondi che nella sanità verranno
versati giustamente per intervenire sotto questo aspetto, perché
non siamo solo noi come Valle d'Aosta ad avere questi problemi, ma
praticamente tutte le regioni hanno le stesse difficoltà
logistiche.
Se noi teniamo conto di questo aspetto, noi non possiamo non
sottolineare che l'esigenza di una regione come la nostra, che
abbiamo voluto sottolineare come particolare anche con una legge
specifica, deve poter contare su una serie di approfondimenti che
permettano di programmare per tempo una serie di soluzioni, che
oggi noi purtroppo non abbiamo e che hanno creato delle difficoltà
importanti, oltre a delle situazioni difficili per quanto riguarda
proprio la gestione del coronavirus.
Stare a discutere oggi sui singoli capitoli non ha senso. Credo
che sia importante la sottolineatura che ha fatto da una parte
l'Assessore, nel senso di impegnarsi ad analizzare congiuntamente
quelle che saranno le possibili soluzioni a tempi brevi e che ci
permetteranno di alimentare tutta una serie di soluzioni non a
tempo ma definitive. Questo vale non solo per l'ospedale, vale per
le scuole, vale per tutti gli altri interventi che sono attesi e
che purtroppo non sono stati realizzati nel tempo.
Credo che sia necessario poi, non tanto in questa seduta del
Consiglio, il fatto di intervenire per tempo anche per capire quali
saranno gli interventi finanziari a livello nazionale, non solo per
quanto riguarda la sanità, ma anche in sostituzione delle
difficoltà che avremo per l'IVA, per le accise e per altre
situazioni che di volta in volta saranno da affrontare
seriamente.
Credo che sia importante mantenere un'attenzione particolare a
queste situazioni, perché per la Valle è estremamente utile e
necessario avere personale formato e avere strutture che siano
adeguate. Ci aspettiamo che ci siano i fondi necessari nella legge
che verrà presentata successivamente, in quanto quella di oggi è
una legge ponte, è una legge che ci permette di traguardare e di
arrivare ai primi mesi con le dovute attenzioni ai propositi che
molte volte ci siamo dati e che purtroppo non sono mai
arrivati.
Presidente -
Altri intendono intervenire? Se nessun altro
intende intervenire, fra un minuto chiudo la discussione
generale.
Mi segnalano che sono stati inviati gli ordini del giorno. Non
vedo prenotazioni, chiudo la discussione generale. La discussione
generale è chiusa. Se si intendono fare delle repliche, possono
essere fatte dalla Giunta o dai relatori. L'assessore Marzi ha
fatto richiesta, ne ha facoltà.
Marzi (AV-SA) -
Più che replica, torno alla parte della
relazione che ho presentato ieri nella quale dicevo che è
importante anche a livello istituzionale rispettarsi e quindi
rispettare anche le possibilità che un dibattito consiliare dà nel
dare la giusta rilevanza a una discussione generale che comunque in
una qualche forma c'è stata. Io ritengo assolutamente in linea con
quello che è stato il percorso pre-consiliare e poi della
Commissione avviato ieri le sollecitazioni che sono arrivate da
parte dei colleghi che hanno preso la parola rispetto sia alla
lettura che si è dato di quanto dichiarato dal Governo, dalla
Commissione e poi dopo dai relatori rispetto alla presentazione dei
progetti di legge 2, 3 e 4 e anche rispetto agli intendimenti che
sicuramente cercheremo di confermare nel corso del proseguo del
dibattito. Trovo assolutamente rispettose di quanto ci siamo detti
le scelte che abbiamo fatto e che stanno proseguendo, perché come
abbiamo avuto occasione già di dichiarare, sia in II Commissione
sia durante le relazioni di ieri, parlo ovviamente come
maggioranza, si sta già compiendo un'analisi che va a incastrare
quelle che sono le coperture dei capitoli che, come giustamente è
stato appena richiamato, non sono oggetto in termini di opportunità
naturalmente del dibattito che stiamo facendo, rispetto alle reali
necessità che ci saranno.
Sono assolutamente d'accordo, come già ribadito ieri, ad una
chiave di lettura per la quale comunque dovremo andare ad
analizzare, rispetto alle problematiche o comunque agli
stanziamenti in termini di entrate, come è stato richiamato ieri
dal collega Aggravi e adesso dal collega Rollandin, la situazione
delle entrate. Tra l'altro, l'attenzione alle entrate è anche una
delle sottolineature maggiori del programma di governo.
Per cui il mio intervento, più che una replica, risulta essere
una sottolineatura istituzionale del fatto che era assolutamente
corretto segnare il punto rispetto agli interventi che sono stati
fatti e rimandare a una reciproca presa di impegno. Presa di
impegno però che non vuole assolutamente essere un
endorsement,
non vuole essere assolutamente una
captatio
benevolentiae
e che, come richiamato nel mio intervento di
ieri, resterà in termini di mediazione e di contemperamento di
interessi un'assoluta necessità del Governo di dover fare i conti
tra le istanze correttissime che verranno portate e che sono già
state portate sia dai portatori di interesse - scusate il gioco di
parole - che dal Consiglio rispetto alle necessità e soprattutto
alle possibilità che ci saranno con le risorse inizialmente a
disposizione e poi, in secondo luogo, a disposizione con
l'avanzo.
Una delle valutazioni che in tal senso ieri ho voluto
sottolineare, che tra l'altro è stata già oggetto di confronto
all'interno dell'aula in maniera allargata al di là delle parti, è
sicuramente una giusta attenzione e un giusto equilibrio che
secondo me dovremo andare a valutare, sia a livello temporale sia
soprattutto a livello di spesa, tra il Titolo 1 e il Titolo 2,
quindi tra la scelta di iniettare liquidità e fare delle
valutazioni più strutturali con tutte le possibilità del caso.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK