Consiglio Regionale della Valle d'Aosta - Oggetto del Consiglio n. 1381 del 23 marzo 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1381 del 23 marzo 2022 - Resoconto
OGGETTO N. 1381/XVI - Interrogazione a risposta immediata:
"Modalità di svolgimento delle onoranze funebri a seguito della
cessazione dello stato di emergenza Covid-19".
Bertin (Presidente) -
Passiamo al punto n. 5.01. Per
l'illustrazione del Question Time, il consigliere Baccega.
Baccega (GM) -
Credo che tutti noi abbiamo avuto nel
periodo della pandemia - quindi fin dal primo minuto, parlo di
marzo 2020 a oggi - sollecitazioni in questo senso. Sicuramente uno
dei momenti di grande sofferenza per le famiglie si è riscontrato
nel non poter dare cristianamente l'ultimo saluto ai propri cari e
nel non poter partecipare alle veglie funebri presso le abitazioni
private. Ci sono alcune vallate che fanno la veglia tutta la notte,
questo è un dato che proprio in una vallata mi è stato riferito. È
certo che il vicino Piemonte, già da parecchi mesi, ha consentito
di svolgere le veglie presso l'abitazione, quindi noi chiediamo al
Governo regionale di sapere quando sia previsto il ritorno alla
normalità nello svolgimento delle onoranze funebri consentendo
anche le veglie funebri, anche se ieri mi hanno telefonato e mi
hanno detto che si sta muovendo qualcosa, quindi mi auguro che si
vada in questa direzione, soprattutto perché bisogna dare elementi
certi alle imprese di onoranze funebri che sistematicamente vengono
contattate dai familiari purtroppo di coloro che decedono.
Presidente -
Per la risposta l'assessore Barmasse ne ha
facoltà.
Barmasse (UV) -
Condivido quanto detto dal consigliere
Baccega e in relazione a questa richiesta preciso che, a seguito
dell'approvazione del Decreto Legge del 17 marzo 2022 che fissa la
cessazione dello stato di emergenza per il 31 marzo prossimo
venturo, è stata richiesta la revoca delle disposizioni stabilite
dal soggetto attuatore contenute nella nota a protocollo 1590 del
27 marzo 2020, avente come oggetto "Emergenza epidemiologica da
Covid-19. Disposizioni gestione delle salme". Ciò consentirà, tra
l'altro, la ripresa delle procedure ordinarie per la gestione delle
salme sul territorio, consentendo la possibilità di svolgere le
veglie funebri.
Restano ferme, invece, le eccezioni riguardanti i soggetti
deceduti per infezioni da Sars-Cov-2 o comunque positivi al virus
per i quali permangono le indicazioni previste per i decessi
conseguenti a malattie infettive o diffusive presenti negli elenchi
del Ministero della Sanità. Di conseguenza le procedure stabilite
dal vigente regolamento di Polizia mortuaria e le disposizioni
impartite dal Dipartimento di prevenzione alle imprese di onoranze
funebri nel marzo 2020.
Presidente -
Per la replica, il consigliere Baccega ne ha
facoltà.
Baccega (GM) -
Una notizia sicuramente positiva per le
famiglie. Cosa vuol dire tornare alla normalità? É aprire anche la
camera mortuaria dell'Ospedale, consentire la veglia in casa e dare
elementi certi alle imprese di onoranze funebri, che in questo
momento paiono ancora non capire cosa potrà succedere.
Questa notizia è sicuramente positiva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK