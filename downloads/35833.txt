Consiglio Regionale della Valle d'Aosta - Oggetto del Consiglio n. 183 del 9 ottobre 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
LAVORO
Infortunistica - Previdenza - Tutela della salute
TRASPORTI E VIABILITÀ
Autostrade e trafori alpini
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 183 del 9 ottobre 2013 - Resoconto
OGGETTO N. 183/XIV - Ritiro di mozione: "Interventi per la
tutela dei lavoratori operanti presso il Tunnel del Monte
Bianco".
Président
- Pour l'illustration, la parole au collègue
Gerandin.
Gerandin (UVP)
- Merci Madame la Présidente.
Molto brevemente, quelli che sono i contenuti...
Presidente -
...però un po' di silenzio, sennò non
riusciamo a sentire niente.
Gerandin (UVP) -
...quelli che sono i contenuti della
mozione vengono peraltro già illustrati all'interno della mozione
stessa.
Parto da una riunione, che si è tenuta il 20 marzo 2013, presso
la Presidenza della Regione, che aveva come oggetto il discorso
dell'appalto del servizio antincendio e di primo soccorso delle
pertinenze del Traforo del Monte Bianco. Questo incontro era stato
convocato perché c'era un po' di preoccupazione tra i dipendenti
della società, che fino ad oggi...e che tra l'altro è poi la nuova
aggiudicataria del servizio presso il Tunnel del Monte Bianco, la
GSA, c'era un po' di preoccupazione tra i dipendenti, in quanto,
all'interno di quello che era il capitolato d'appalto, non c'erano
delle norme a tutela di quelli che erano i lavoratori dipendenti.
La faccio breve, ma, a seguito di questa riunione, è stato
sottoscritto un verbale, a firma tra l'altro del Presidente della
Giunta, che ha ribadito anche le sue funzioni prefettizie, e
quant'altro. A questa riunione erano presenti le organizzazioni
sindacali e anche i rappresentanti della GEIE, ed è stato
sottoscritto un documento nel quale si davano garanzie per quel che
riguarda il mantenimento e la valorizzazione degli organici e
l'esperienza di coloro che da anni operavano nel servizio
antincendio nel Tunnel del Monte Bianco. L'appalto è andato avanti,
c'è stata l'aggiudicazione da parte della GSA e, un po' a sorpresa,
ecco, in quelli che erano i contenuti d'appalto, non si è tenuto
conto di questo verbale, di questa condivisione, in quanto è stata
mandata da parte della GSA una comunicazione a tutti i dipendenti,
nella quale si diceva che era necessario attivarsi per avere
l'idoneità fisica alla mansione, in quanto era condizione d'obbligo
per svolgere il servizio, e che tutto questo era derivante dal
nuovo contratto d'appalto che legava il Traforo del Monte Bianco a
far data dal primo ottobre 2013.
Ora, da parte della GSA c'è stata, per la verità, diciamo anche
la disponibilità di avere un preparatore atletico, a disposizione;
ecco, questo va sicuramente a vantaggio di quella che è la
disponibilità della GSA. Su questo noi non vogliamo dire che per
quel servizio, che è un servizio sicuramente delicato, non ci debba
essere preparazione atletica, però quello che non vorremmo è che
questa preparazione atletica, tenuto conto che il GEIE si è
riservato dei controlli a sorpresa, qualora non venissero superati
questi test...verrebbe messo in discussione il posto di lavoro. Noi
non vorremmo che questi test diventassero un modo per dare adito a
quelle voci che stanno circolando. Io mi auguro che siano
voci...poi lei, sicuramente, Presidente, mi tranquillizzerà, quelle
voci che danno, in questo momento, come molto interessati, da parte
francese...di sistemare dei francesi per fare questo tipo di
servizio. Tenuto conto che adesso prevalentemente sono italiani, in
quanto mi pare siano solo 4-5 i francesi che prestano servizio,
tenuto conto che c'è stato un cambio...non so se di presidenza, o
comunque diciamo di leadership a livello di GEIE, essendo francese,
c'è più di una voce che parla di questa volontà di sostituire gli
italiani con i francesi: questo anche perché, nel frattempo - io
penso molto opportunamente - è stato fatto anche un progetto da
parte di
Projet Formation
, nel quale c'è una serie di
persone che hanno l'idoneità, hanno superato questo progetto, hanno
l'idoneità per essere assunti; per cui io, almeno noi siamo
preoccupati.
Vorremmo che venisse tutelato chiaramente chi, in questo
momento, presta servizio anche al di là di quelle che, sono le
clausole che sono state previste nel capitolato d'appalto. Non
vorremmo che venisse fatto con il metodo dell'idoneità fisica,
perché qua si parla di test atletici, addirittura, per cui ognuno
ha la propria scheda personale, e quant'altro...non vorremmo che
con questo sistema venisse messo in discussione, o comunque venisse
fatta una selezione del personale idoneo o meno, tenuto conto che
questo personale ha comunque già l'idoneità, come certificato dal
medico del lavoro. Nulla in contrario sul fatto che venga fatta una
preparazione fisica e che venga tenuta in debita considerazione
l'opportunità di avere eventualmente un preparatore atletico
disponibile, ma...ecco, vorremmo avere l'assicurazione in merito,
per cui non sto a leggere quali sono i contenuti della mozione.
Noi però chiediamo un impegno, una garanzia che questo documento
abbia seguito, tenuto conto che lei, in qualità di Prefetto, l'ha
sottoscritto e l'hanno sottoscritto tutte quelle che erano le
componenti che in quel momento avrebbero dovuto garantire questo
tipo di occupazione. Grazie.
Presidente
- Colleghi, possiamo aprire la discussione
generale. Ci sono richieste d'intervento? Non ci sono richieste
d'intervento? La discussione generale è chiusa. Per la replica, la
parola al Presidente Rollandin.
Rollandin (UV)
- Oui, merci Madame la Présidente.
Je crois que cette motion a été le fruit d'une série de bruits -
et pas seulement - qui se passaient à un moment donné, très serrés,
sur ce qui était l'essor de ce nouveau contrat. Il faut avouer - je
me permets de le dire - qu'à un certain moment les appels d'offre
qui étaient faits de la part italienne à un moment donné...étant
donné qu'il y a un décalage entre les français et les italiens, et
jusqu'à présent les appels d'offre étaient faits de la part
italienne...à un moment donné les français ont dit: c'est nous
qu'on va faire l'appel d'offre. Les règles qui voulaient mettre les
français n'étaient pas exactement les règles qu'on connaissait et
qui avaient été à la base de tout ce qu'avait été porté de l'avant
jusqu'à ce moment.
Credo che quello che ha ricordato il collega Gerandin è stato
l'incontro del 20 marzo. Ho qui il verbale, che conoscerà
sicuramente, il verbale di quella riunione che è stata fatta e che
mi è stata chiesta in qualità di Prefetto, perché come tale c'era
l'omologo con quello che succedeva dalla parte francese, per poter
fare da garanti su quelli che erano gli impegni che venivano presi
soprattutto a tutela dei lavoratori, quindi per mantenere...in
effetti c'era un comma specifico in cui si diceva proprio che i
lavoratori sono con le prestanze fisiche necessarie per...quindi si
era detto in quel momento che venivano riassorbiti. La
preoccupazione che giustamente si ricordava era proprio quella, e
cioè che non ci fosse da parte di chi faceva l'appalto un'esigenza
che è stata ricordata: di cambiare in qualche modo quelli che
lavoravano, i lavoratori, cioè di licenziare gli italiani e
prendere i francesi, tentativo nemmeno troppo velato e che era
stato fatto a un certo momento.
Detto questo, venendo ai punti essenziali che sono stati
chiesti, credo si chieda di attivarsi. Allora, rispetto a questo
punto, come ha già ricordato anche lei, già dal 20 marzo abbiamo
cercato di fare il possibile per non lasciare uscire dalla rotta
che era stata richiesta, quindi anche i successivi incontri si sono
tenuti presso il Dipartimento politiche del lavoro e della
formazione: in data 24 luglio 2013, a seguito della richiesta
d'incontro delle segreterie, avanzata dalle segreterie generali dei
trasporti Valle d'Aosta, tra i sindacati, ivi compresi la CONFSAL e
UGL, con l'azienda GSA aggiudicatrice del nuovo appalto, per il
servizio antincendio, durante il quale l'azienda si è fatta parte
dirigente affinché venisse dato avvio alle verifiche di idoneità
fisica dei lavoratori, per meglio comprendere l'effettivo
dimensionamento di coloro a rischio di non idoneità; in data 28
agosto 2013 c'è stato un incontro con GSA che ha aggiornato i
partecipanti rispetto all'evoluzione della tematica informando che
il giorno precedente - quindi il 27 agosto - l'azienda aveva
incontrato i rappresentanti del GEIE, i quali avevano assicurato
che gli impegni di cui all'accordo del 20 marzo erano confermati e
si riferivano all'idoneità professionale o operatività di cui alla
clausola sociale che ho appena richiamato. Per quanto concerne
l'idoneità medica, la stessa era generalmente buona, essendo già
attestato dal medico competente. La Regione si è quindi già
ampiamente attivata, soprattutto al fine di facilitare il dialogo,
prima tra organizzazioni sindacali e GEIE e, poi, anche con GSA. La
motivazione pertanto credo che sia in quello che è già stato fatto
e che lei ricordava.
Per quanto riguarda la seconda questione, così com'era posta,
non è materia nella quale la Regione possa intervenire, cioè qui si
chiede che venga revocata dal GEIE la disposizione data dalla
GSA...adesso dirò perché questa è superata. Allora, così come posta
non poteva essere materia nella quale la Regione può intervenire,
trattandosi di condizione specifica inserita nel capitolato
d'appalto che la ditta aggiudicataria è tenuta ad applicare.
Occorre però ragionare sugli aspetti concreti connessi con quello
che significava "idoneità fisica", cioè i test ginnici. È previsto,
infatti, che gli addetti operativi debbano essere in grado di
eseguire delle prove fisiche per valutarne la capacità
cardiorespiratoria e la resistenza muscolare. Queste prove sono
valutate sulla base di parametri differenziati adeguati all'età dei
soggetti che eseguono le prove. Non so se - come dice la mozione -
queste prove siano molto impegnative e selettive, ma vorrei
ricordare che stiamo parlando degli operatori del servizio
antincendio e di primo soccorso, che, come lei sa...tenendo conto
che questo servizio lo facevano prima i Vigili, l'avete fatto voi,
per un certo periodo, il servizio al GEIE...servizio antincendio e
di primo soccorso, ovvero del personale operativo che, per esempio,
in caso d'incendio in galleria, chiaramente è chiamato a
intervenire per salvare gli utenti. Pertanto credo che un certo
livello di prestazione fisica è indubbio che ci debba essere, sia
necessaria a tutela degli utenti e degli stessi lavoratori, anche
perché la presenza e l'operatività del servizio antincendio è
condizione essenziale per il funzionamento del traforo.
In ogni caso, nell'incontro del 23 agosto 2013, GSA, conscia del
fatto che alcuni dipendenti potrebbero avere maggiori difficoltà
nell'effettuare le prove, si è impegnata ad assistere e supportare,
a proprie spese, il personale mediante un preparatore atletico -
come aveva detto lei - diplomato ISEF, e un assistente, nonché un
medico sportivo, tutto a proprie spese, a spese di GSA. In quella
data le organizzazioni sindacali hanno preso atto, con
soddisfazione, di quanto comunicato e hanno preannunciato una
lettera al GEIE, poi spedita in data 27 agosto, per precisare che
la clausola sociale prevale sulle altre nuove clausole
professionali, che semmai potranno trovare applicazione per le
funzioni e future assunzioni.
In data 19 settembre scorso il GEIE ha riconosciuto questa
lettera informando le organizzazioni sindacali di aver avuto un
incontro con GSA, in cui è stata chiarita l'interpretazione della
clausola, la famosa "clausola sociale", contrattuale, riguardante
le caratteristiche del personale da impiegare nel servizio
antincendio, così come esplicitato nella riunione iniziale del 20
marzo (cioè fanno parte del contratto firmato allora, naturalmente
coi verbali della riunione). Nella stessa lettera il GEIE ha quindi
ribadito la convinzione che, a partire dal 1° ottobre, il nuovo
dispositivo contrattuale possa essere onorato da GSA senza
pregiudizio e senza alcuna discontinuità di servizio a carico dei
lavoratori attualmente impiegati in servizio, in completo accordo
con le clausole sociali inserite nel capitolato. Il 1° ottobre
scorso è entrato in funzione il nuovo dispositivo contrattuale e
non è stato segnalato, né a noi né alle organizzazioni sindacali,
alcun problema.
Credo pertanto che ad oggi siano state ottemperate tutte le
situazioni che giustamente venivamo ricordate, che potevano avere
un qualche senso. Quindi credo che la soluzione sia stata trovata
da parte sindacale...se vuole, le do poi anche i verbali che si
riferiscono a questo. Quindi credo che ad oggi, dico "ad oggi", la
situazione dovrebbe essere chiusa in modo soddisfacente per le
organizzazioni sindacali, per i lavoratori e per il GEIE, quindi
credo che ulteriori manovre non dovrebbero essere necessarie. Mi do
disponibile, comunque, se fosse necessario, per ulteriori
interventi...però, ecco, con questo limite...come lei ricordava, io
ero dovuto intervenire nella veste di Prefetto, perché sennò non
c'era spazio per una veste attiva in quel momento della trattativa.
Spero di aver dato...se vuole, poi le do la copia di quelli che
sono gli interventi che sono stati fatti. Grazie.
Président
- Merci Président. Pour la réplique, la parole
au collègue Gerandin.
Gerandin (UVP)
- Merci Madame la Présidente.
La ringrazio, Presidente, perché ci ha dato alcuni elementi,
chiaramente noi non ne eravamo a conoscenza.
Noi eravamo preoccupati perché...a seguito del comportamento da
parte del GEIE, non consono con i contenuti dell'accordo
sottoscritto, eravamo quanto meno preoccupati. Le chiederei solo
ancora due cose: una è legata al fatto se è possibile avere
eventualmente copia di questi accordi, che sono stati, diciamo,
concordati tra GEIE e GSA a tutela di quelle clausole sociali che
lei ha ben ricordato.
Volevo solo ancora dire che è indubbio che ci debba essere...so
che non la riguarda, però è una cosa che forse riguarda le persone
che lavorano lassù e che riguarda magari anche gli altri colleghi
qua...è indubbio che debba esserci comunque una preparazione fisica
particolare, però io volevo ancora ricordare che, a tutt'oggi, il
contratto dei dipendenti del GSA è un contratto quasi da operaio,
qualcosa del genere, ecco, in più hanno l'indennità...so che non la
riguarda, è proprio solo un'enunciazione per dire e sottolineare
che, a tutt'oggi, pur essendo l'Italia, la Valle d'Aosta, nel
contesto europeo, noi a oggi sappiamo che il contratto dei 4-5 -
non ricordo se 4 o 5 - operatori francesi è ben diverso rispetto al
contratto di quelli che operano dalla parte italiana. Fatto sta che
ultimamente, e concludo...ultimamente c'è stata una forzatura da
parte mi pare del GSA per far sottoscrivere ai francesi lo stesso
tipo di contratto...questi si sono rifiutati perché hanno contratti
di ben altro tipo. Allora, sarebbe magari anche opportuno - e lo
sollevo nelle sua qualità di Prefetto - che non ci siano queste
differenze di trattamento. Grazie.
Président
- Merci. On peut mettre en votation? Il y
a...pardon, vous la retirez?
Gerandin (UVP)
- ...penso che, a seguito della
documentazione e anche dell'impegno...mi pare di aver visto che
assentiva, di vedere anche su questa differenza di trattamento
economico che c'è...io penso di poterla ritirare.
Presidente
- Bene, la mozione è stata ritirata.
Il Consiglio prende atto del ritiro.
Presidente
- Come avevamo comunicato in precedenza, le
altre mozioni sono state ritirate, quindi i lavori finiscono qui,
per questa serata. Buona serata a tutti.
---
La sessione termina alle ore 20,31.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK