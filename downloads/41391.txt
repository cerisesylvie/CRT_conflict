Consiglio Regionale della Valle d'Aosta - Oggetto del Consiglio n. 525 del 21 marzo 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 525 del 21 marzo 2019 - Resoconto
OGGETTO N. 525/XV - Ordine dei lavori.
Rini (Presidente)
- Alla presenza di 31 Consiglieri
possiamo iniziare i lavori di questo pomeriggio. Ha chiesto la
parola la collega Morelli.
Morelli (ALPE)
- Mozione d'ordine perché volevamo
correttamente fare un annuncio al Consiglio regionale che, come
Consiglieri dei gruppi ALPE e UVP, siamo giunti alla decisione di
costituire un gruppo unico la cui comunicazione ufficiale verrà
formalizzata nei prossimi giorni. Non vorremmo ci fossero
interpretazioni fuorvianti e quindi diciamo veramente che questa
non è una fuga in avanti, non è un
blitz
nei confronti di
nessuno, è un atto forte, costruttivo che va nella direzione di
contribuire, con senso di responsabilità, a imprimere un ulteriore
slancio a un percorso che si ponga come obiettivo quello della
rifondazione dell'area autonomista. È un primo passo che facciamo
in piena libertà e autonomia come Consiglieri regionali nella
speranza che altri possano seguire il nostro esempio e raggiungerci
in questo percorso. Nei prossimi giorni ci spoglieremo in qualche
modo della nostra singola veste per metterci al servizio di un
nuovo progetto comune che si fondi sui valori statutari di
autonomia e autogoverno e sia rappresentativo delle nostre
peculiarità. Siamo convinti che sarà necessaria un'elaborazione che
porti a un momento rifondativo a cui dovranno concorrere i
movimenti autonomisti ma anche tutti coloro che singolarmente
vorranno dare il loro apporto. La nostra è un'adesione positiva,
fiduciosa a un progetto che riteniamo improcrastinabile per il
futuro della nostra Regione a fronte di una situazione di crisi
economica, politica e sociale che tutti conosciamo e a un
riemergere che ci preoccupa del nazionalismo. Nulla cambia ai fini
della nostra adesione a questa maggioranza e, lungi
dall'attribuirci dei meriti di primogenitura che non sono proprio
nelle nostre intenzioni, compiamo semplicemente un atto di buon
auspicio che conferisca slancio ai nostri movimenti affinché
procedano, nei tempi e nei modi che riterranno più corretti e
opportuni, nell'elaborazione di un progetto politico aperto e senza
preclusioni, che possa dare ulteriore fondamento alla nostra azione
programmatica e amministrativa a servizio del benessere individuale
e collettivo. La Valle d'Aosta ha bisogno di ritrovare il senso
della comunità e una nuova coesione sociale. A questo scopo la
politica, i movimenti, noi tutti dobbiamo tornare tra la gente e
anteporre all'interesse partitico il perseguimento di obiettivi
generali che sappiano rispondere ai bisogni e alle istanze dei
valdostani. L'area autonomista che si è frammentata in questi anni
- tutti noi siamo figli della diaspora unionista - deve trovare i
modi per riacquistare compattezza e credibilità, facendo tesoro
degli errori del passato e facendo però prevalere una visione di
futuro; credo che in questo senso andrà la nostra azione e vi
chiediamo di accoglierla in questo senso.
Presidente
- Su una mozione d'ordine in realtà non c'è la
possibilità di intervenire o, volete e se tutta l'Aula è d'accordo,
si può aprire un dibattito che però diventa politico, altrimenti se
ne potrà parlare nell'ambito delle comunicazioni quando
comunicherete l'avvenuta costituzione del nuovo gruppo. La mozione
d'ordine deve essere relativa allo svolgimento dei lavori del
Consiglio.
Il Consiglio prende atto della comunicazione della
Consigliera Morelli.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK