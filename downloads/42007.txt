Consiglio Regionale della Valle d'Aosta - Oggetto del Consiglio n. 965 del 2 ottobre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 965 del 2 ottobre 2019 - Resoconto
OGGETTO N. 965/XV - Interrogazione: "Situazione della
procedura di attivazione per la registrazione nel fascicolo
sanitario delle disposizioni anticipate di trattamento".
Distort (Presidente)
-
Punto n. 9 all'ordine del
giorno. La parola all'Assessore Baccega.
Baccega (UV)
-
Collega Minelli, su questo
argomento ci eravamo già sentiti il 13 giugno e ci eravamo lasciati
approvando all'unanimità una mozione che sullo stesso argomento
diceva che si sarebbero potute tranquillamente adottare le
procedure per la raccolta del fascicolo sanitario elettronico delle
DAT non appena sarebbero state approvate le specifiche tecniche di
interfacciabilità. Le devo fare un cronoprogramma degli interventi
datandoli tutti, così si capisce che si è lavorato ovviamente in
quella direzione.
Avevamo detto che il 5 giugno il Garante per la protezione dei
dati personali aveva rilasciato il parere sullo schema di decreto
e, alla luce del quadro normativo che si era delineato, nel mese di
giugno ci siamo impegnati ad attivare le procedure per la
registrazione del fascicolo sanitario elettronico e delle DAT
depositate non appena fossero state approvate le specifiche
tecniche. Il 17 giugno il gruppo di lavoro interregionale ha
condiviso un documento recante "Proposta di schema di decreto del
Ministro della salute concernente la banca dati nazionale destinata
alle registrazioni delle DAT" il quale dichiarava in premessa che
"la proposta di decreto e di disciplinare tecnico sembrano in
distonia tra essi"
. Proponeva quindi una serie di emendamenti
allo stesso. Nel corso della seduta unificata della Conferenza
Stato-Regioni del 20 giugno, l'intesa sul citato decreto già
iscritta all'ordine del giorno è stata rinviata su richiesta delle
Regioni e delle Autonomie locali per necessità di condurre
approfondimenti tecnici. Nella medesima data l'ANCI (Associazione
Nazionale Comuni Italiani) ha consegnato un documento in cui
chiedeva l'apertura di un tavolo di confronto tecnico con il
Governo e le Regioni per la risoluzione di una serie di criticità
contenute nel decreto. Al fine di ottemperare l'impegno assunto con
il Governo regionale nel corso del Consiglio del 13 giugno, in data
21 giugno noi davamo comunque mandato a INVA di elaborare una
proposta economica tecnica e di pianificazione delle attività
finalizzate all'implementazione del fascicolo sanitario
elettronico, al fine di consentire l'acquisizione delle
disposizioni anticipate di trattamento sulla base della bozza del
decreto in corso di perfezionamento. In data 18 luglio è stato
trasmesso il testo consolidato dello schema di decreto che ha
recepito le proposte di modifica concordate fra le Amministrazioni
e gli enti partecipanti nella riunione tenutasi il 10 luglio. Il 23
luglio il Ministero dell'Interno, nel formulare il parere sul
decreto, elencava una serie di ulteriori osservazioni con
l'obiettivo di conseguire l'effettiva funzionalità dell'istituenda
banca dati nazionale, il miglioramento dei servizi ai cittadini e
la semplificazione dei procedimenti. Il documento è stato esaminato
dalla Commissione Salute il 24 luglio, la quale ha espresso parere
favorevole e sullo stesso è stata acquisita l'intesa nella
Conferenza Stato-Regioni del 25 luglio. A seguito del
raggiungimento dell'intesa sulla versione definitiva del decreto e
del relativo allegato tecnico, il 6 agosto INVA comunicava alle
strutture dell'Assessorato che dalla lettura del decreto emergevano
alcuni elementi che, in base alle verifiche effettuate, pareva non
consentissero di inquadrare il fascicolo sanitario elettronico come
strumento per la raccolta e la consultazione delle disposizioni
anticipate di trattamento.
Un'altra Regione, l'Emilia-Romagna, aveva legiferato in questo
senso, ma la legge è stata impugnata e l'Emilia Romagna ha sospeso
tutte le attività che andavano in quella direzione. L'8 agosto
l'INVA e le competenti strutture regionali hanno organizzato un
incontro volto a fare chiarezza sulle effettive opportunità fornite
dal decreto nella sua versione consolidata. Dall'analisi dello
stesso è emerso in particolare che, per quanto concerne le DAT
raccolte dalle strutture sanitarie della Regione, le stesse devono
essere redatte nel rispetto dei criteri individuati dal decreto,
devono essere consegnate in originale e alle stesse deve essere
attribuito un numero di protocollo attestante l'acquisizione da
parte della struttura sanitaria.
La raccolta delle DAT da parte delle strutture sanitarie si
configura pertanto come un terzo canale a disposizione del
cittadino per la consegna della DAT
brevi manu
, il quale
tuttavia sottende la definizione delle modalità operative e
gestionali del procedimento di raccolta, protocollazione,
archiviazione e trasmissione alla banca dati nazionale.
Nell'allegato tecnico al decreto non è quindi disciplinata la
possibilità di acquisire le DAT o copia delle stesse per mezzo del
fascicolo sanitario elettronico. La costituzione di una banca dati
all'interno dello stesso, alimentata dai cittadini che hanno
depositato le DAT presso i Comuni o presso un notaio, prevedendo
l'indicazione dell'esistenza della DAT e del luogo ove è
depositata, è una soluzione che presenta non poche criticità, e
sarebbe in ogni caso del tutto temporanea, in quanto la costituenda
banca dati costituirà l'unica fonte certa di informazioni a
disposizione dei medici curanti e dei fiduciari. La costituzione
della banca dati nazionale che avrà luogo a seguito dell'adozione
del decreto ministeriale consentirà il superamento di ogni
criticità legata alla consultazione delle DAT da parte dei
soggetti.
In sintesi abbiamo lavorato tanto per nulla, perché dobbiamo
aspettare questo decreto e la banca dati nazionale per poter avere
questa apertura che ritenevamo opportuna.
Presidente
-
La parola alla proponente,
Consigliera Minelli, per la replica.
Minelli (RC-AC)
-
Grazie Assessore per la sua
esposizione, le chiederò poi copia di questa cronologia.
Ancora una volta ci troviamo di fronte a delle criticità che in
qualche modo suscitano perplessità, perché c'è una Regione, la
Regione Puglia, che precedentemente all'emanazione di questo
decreto aveva inserito le DAT nel fascicolo elettronico. La Regione
Puglia però lo ha fatto in maniera operativa, mentre la Regione
Emilia-Romagna si è fermata prima di procedere, come dobbiamo
fermarci noi, però nei fatti c'è una Regione che queste DAT nel
fascicolo elettronico le aveva inserite. Approfondirò quindi per
capire che cosa ne è stato di questa situazione, se hanno dovuto
revocare ciò che avevano già fatto e in quel caso immagino con un
dispendio di energie e di forze non indifferente. Mi stupisce
quindi un po', ma verificheremo se hanno veramente dovuto fermarsi
o se sono riusciti a trovare modalità diverse per mantenere,
nell'ambito delle competenze regionali, questa strutturazione della
pubblicazione delle DAT.
Non so se siamo in grado di sapere in questo momento quali sono
i tempi della costituzione di questa banca dati nazionale, spero
che non siano come al solito i tempi biblici della burocrazia, però
ritengo che nel frattempo il lavoro fatto non sia buttato, nel
senso che il lavoro soprattutto di INVA, che ha studiato una
modalità per l'inserimento delle DAT, deve essere tenuto in conto
e, se non servirà per inserire nel fascicolo sanitario elettronico,
lo si potrà utilizzare per inviare le DAT alla banca dati. Mi
riservo però di verificare la questione della Regione Puglia, per
capire come hanno proceduto in questo tempo, perché dalle
informazioni che ho loro hanno continuato a pubblicarle nel
fascicolo sanitario elettronico, quindi bisognerà capire.
Mi dispiace che si sia fatto un lavoro ritenuto inutile, anche
perché la pubblicazione del decreto del Garante del 5 giugno andava
nella direzione diametralmente opposta, quella di utilizzare lo
strumento del fascicolo sanitario elettronico che, oltretutto,
sarebbe molto più immediato. Creare una banca dati significa
ampliare i carrozzoni burocratici; sarebbe molto più semplice
utilizzare uno strumento che già c'è e che peraltro, per quello che
riguarda la nostra Regione, è stato giudicato come uno dei più
funzionali ed avanzati. Secondo me bisogna verificare anche tale
questione e capire se nell'ambito delle nostre competenze primarie
non sia il caso di fare ugualmente questa cosa. Sarà semplicemente
efficace all'interno della Valle, non sarà una banca dati
nazionale, ma sarà utilizzabile sul nostro territorio. È da
valutare.
Dalle ore 11:58 riassume la presidenza la Presidente Emily
Rini.
Rini (Presidente)
-
Intanto vorrei davvero
ringraziare i colleghi che hanno permesso a me e al Presidente
della Regione di poter accogliere il Presidente della Corte dei
Conti, Angelo Buscema. Credo di poterlo ringraziare a nome di tutto
il Consiglio regionale per questa visita in Valle d'Aosta, è più
che mai importante la presenza sul territorio, anche per una
proficua e leale collaborazione tra istituzioni diverse. Come da
accordi, colleghi, sospendiamo il Consiglio per una breve riunione
dei Capigruppo.
La seduta è sospesa dalle ore 12:01 alle ore 12:47.
Rini (Presidente)
-
Riprendiamo i lavori dopo la
pausa per la Conferenza dei Capigruppo. Vista l'ora, riusciamo a
fare ancora una
question
per poi riprendere con le mozioni
nel pomeriggio. Collega Manfrin, sulla Conferenza dei
Capigruppo.
Manfrin (LEGA VDA)
-
Solo per riferire quanto
richiesto in Conferenza dei Capigruppo. Abbiamo chiarito alcune
questioni relative all'accesso agli atti che verranno esaminati in
Conferenza dei Capigruppo e questa verrà convocata venerdì
pomeriggio. È stato poi richiesto da una parte della minoranza che
si facesse una discussione politica relativa innanzitutto al fatto
che l'Assessore alla sanità è stato scaricato dal suo stesso
partito rispetto alla questione delle Comunità delle
Unité
.
Infine abbiamo anche chiesto che venisse fatto un dibattito
rispetto agli
ultimatum
o ai
penultimatum
che i
tutor
di Rete Civica hanno fatto alla maggioranza. Questa
discussione invece non ci è stata concessa. Ringraziamo per la
straordinaria democrazia mostrata, ma avremo altri modi per far
sentire la nostra voce.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK