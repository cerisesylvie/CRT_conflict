Consiglio Regionale della Valle d'Aosta - Oggetto del Consiglio n. 269 del 14 maggio 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 269 del 14 maggio 1981 - Resoconto
OGGETTO N. 269/81 - COMUNICAZIONE ALL'UFFICIO GRUPPI CONSILIARI
DEGLI ELENCHI DEGLI OGGETTI DELLA GIUNTA REGIONALE. (Reiezione di
mozione)
Presidente
- Prima di dare la parola al Consigliere
Viberti voglio fare presente al Consiglio che, in sede di
preparazione dell'ordine del giorno, siamo stati in dubbio se la
Presidenza poteva iscrivere o meno questo argomento all'ordine del
giorno, in quanto la stessa mozione, esattamente nella stessa
formulazione, era stata respinta dal Consiglio regionale nella
seduta.
L'art. 21 del Regolamento prevede, per le iniziative
legislative, che non possa essere assegnato alla Commissione un
argomento che il Consiglio abbia respinto se non sono passati sei
mesi, così come non possono essere presentati con forma diversa, ma
con la stessa sostanza emendamenti a proposte respinte dal
Consiglio nel corso della stessa adunanza. Il Regolamento non parla
di mozioni che, respinte dal Consiglio, nella stessa identica forma
e dallo stesso presentatore siano state respinte (?) dal
Consiglio.
Le interpretazioni possono essere molte, si tratta del diritto
politico della funzione ispettiva e politica dei Consiglieri, io
ritengo personalmente che nelle interrogazioni, nelle interpellanze
e nelle mozioni, non essendoci l'iter che era previsto per le
leggi, potrebbe diventare difficile per la Presidenza non solo
considerare ripetitive le interrogazioni, le interpellanze e le
mozioni, ma anche due che il Consigliere X ha presentato oggi una
interpellanza e siccome questa ha avuto svolgimento o ha presentato
una mozione che è stata respinta, il Consigliere Y, sullo stesso
argomento, non può essere presentata la stessa interpellanza.
Io non vorrei che il Consiglio entrasse oggi nell'ambito di
questa discussione. Alcuni Consiglieri però ritengono che questa
materia debba essere regolamentata e, precisata, competente a farlo
è la Commissione per il regolamento che dovrà sciogliere il nodo se
quanto vale per gli emendamenti e quanto vale per le iniziative
legislative, cioè il termine di sei mesi per essere riproposte, può
valere anche solo per le mozioni già respinte dal Consiglio che
possono essere ripresentate per una nuova votazione.
Se mi è permessa una battuta, dopo la decisione del Consiglio
sul fumo, se questa fosse l'interpretazione che si dà anche se
venisse il certificato che autorizza il fumo, la mozione che ha
avuto una sua votazione non potrebbe essere ripresentata per
l'abrogazione se non sono passati sei mesi. Ma si potrebbe anche
dire che questo vale solo per le mozioni respinte e per gli stessi
Consiglieri che erano i presentatori delle mozioni respinte.
La proposta che fa la Presidenza, prendendo spunto da questo
argomento, che si potrebbe anche riproporre è che la Commissione
del Regolamento, che i Capigruppo hanno ritenuto debba riunirsi
nella prima quindicina di giugno, prenda in considerazione questo
fatto, anche perché è una norma precisa, e serve a garantire i
Consiglieri chiamati a prendere un'iniziativa di questo genere e a
sollevare da una responsabilità di interpretazione che potrebbe
venire al Presidente nel momento in cui fa l'ordine del giorno e
che potrebbe, quindi, non essere condiviso dal Consiglio.
Il Consiglio è sovrano; non credo che si possa pronunciare in
questo momento, deve delegare alla Commissione per il Regolamento
l'interpretazione di questo fatto. Nel frattempo la Presidenza ha
iscritto l'oggetto all'ordine del giorno. Ricorda che nelle
comunicazioni di ieri mattina ha fatto presente che,
indipendentemente dalla mozione, quanto viene richiesto per l'anno
1980 è stato fatto e solo per ritardi tecnici non è stato ancora
fatto per l'81; credo che all'Ufficio Gruppi di questo esista la
documentazione richiesta dal Consigliere Viberti nella mozione.
Questo era quanto doveva dire il Presidente del Consiglio sul
problema, per il resto la parola al Consigliere Viberti.
Viberti
(DPROL)
- Io credo che ormai anche le
persone più distratte abbiano capito di che cosa si tratti. Abbiano
avuto modo, in diversi scontri con il Presidente della Giunta, di
chiarire, a chi non ha mai seguito l'iter di una deliberazione e
non si è mai interessato del funzionamento amministrativo della
Giunta Regionale, di che cosa si tratti.
Il fatto che il Presidente della Giunta abbia già dato
disposizione di ottemperare a quanto, con questa mozione e con
altre, già avevo chiesto, mi pare che evidenzi la volontà del
Presidente della Giunta di dar corso alla richiesta. Non mi sembra
il caso di insistere ulteriormente anche perché si vedrà in seguito
a chi poteva interessare o meno questo elenco, e se chi è
interessato ne saprà fare buon uso.
Invito, quindi, il Consiglio ad approvare questa mozione, come
del resto ha fatto il Presidente della Giunta, non votando ma dando
disposizioni precise, anche perché il Presidente della Giunta oggi
è Mario Andrione, fra un anno potrebbe essere qualcun'altro e
potrebbe - ad esempio l'attuale Assessore all'Industria, Commercio
e Artigianato, Chabod, come suggerisce il suo coéquipier, Assessore
ai Lavori Pubblici, con una lettera di suo pugno, decidere di non
trasmettere più questi elenchi. Penso invece che sia opportuno che
questa abitudine divenga norma, almeno fintantoché questi elenchi
verranno redatti. Per noi è importante avere a disposizione questi
elenchi che ci permettono di comprendere meglio il lavoro svolto
dalla Giunta e che credo possano servire non solo per fare delle
critiche, ma per dare una più esatta valutazione di quella che è la
volontà della Giunta rispetto a certi problemi. Il fatto di venire
a conoscenza degli oggetti, delle prese d'atto può essere molto
importante perché dà la possibilità di sapere che la Giunta magari,
non ha ancora fatto delle deliberazioni, non ha ancora mandato in
Consiglio una legge riguardante un certo argomento, però ha già,
all'interno, preso visione di una bozza di legge riguardante un
certo argomento. Questo permette, magari, senza ricorrere alla
discussione di un'interpellanza o di una mozione, semplicemente
attraverso il lavoro di Commissione, di dare un contributo senza
far perdere tempo al Consiglio.
Credo, quindi, che sia un tipo di scelta, come quello di inviare
copia delle deliberazioni che vengono inviate alla Commissione di
coordinamento, che permetta un più giusto e democratico svolgimento
del nostro compito istituzionale.
Presidente
- Ha chiesto di parlare l'Assessore alla
Sanità ed Assistenza sociale, Rollandin. Ne ha facoltà.
Rollandin
(UV)
- Solo una precisazione: l'altra
volta, quando si era discusso di questo, in presenza del Presidente
della Giunta, sono stati chiariti i motivi che portavano a
respingere questa decisione, indipendentemente, poi, dalla messa a
disposizione sia delle delibere che dei numeri di quanto era
richiesto. La formalizzazione del fatto non è stata accettata
l'altra volta, non l'accettiamo questa volta, quindi respingiamo la
mozione. Se sarà presentata una terza volta, la respingeremo di
nuovo. A parte il fatto che il Presidente, all'inizio, con molta
filosofia ha fatto capire che, se c'era la disponibilità, Viberti
correttamente avrebbe dovuto ritirarla, dicendo: aspettiamo che la
Commissione Regolamento si esprima se sulle mozioni e sulle
interpellanze si proceda come per le leggi. Ma questo discorso l'ha
impegnato solo il Presidente e non è stato recepito. Allora, visto
che nemmeno questo discorso è stato recepito, noi votiamo contro,
ripeto, un'altra volta.
Presidente
- Ha chiesto di parlare il Consigliere Viberti
per il secondo intervento. Ne ha facoltà.
Viberti
(DPROL)
- La mia conoscenza del
regolamento è decisamente inferiore a quella della Presidenza della
Giunta e ancora inferiore a quella dell'Assessore Rollandin, però
credo che la testardaggine con cui questa Giunta, con motivazioni
speciose e non reali, si nasconde per poi dar corso a certi
provvedimenti è ridicola.
Non ho alcuna intenzione di ritirare questa mozione perché credo
sia nel diritto del Consigliere ripresentarla, se la Commissione
del Regolamento in seguito deciderà diversamente, se il Regolamento
mi dirà che non lo posso fare, non lo farò, Assessore Rollandin, ma
attualmente non è scritto da nessuna parte e credo che il
Presidente del Consiglio si sia comportato nel modo migliore
possibile; questo per quanto riguarda il motivo per cui non ho
ritirato la mozione. Sarei poi curioso di sentire dalla voce del
Presidente se avrebbe detto di non votare questa mozione.
(intervento dal fondo incomprensibile)
... le motivazioni che ha portato l'altra volta non stanno né in
cielo né in terra. Se l'altra volta il Presidente aveva delle
difficoltà, perché sappiamo tutti in che condizioni si trovava, era
preoccupato giustamente, per quello che avveniva a Roma in sua
assenza, attualmente non capisco perché non si possa votare. Mi
spiace di non averglielo chiesto ieri, perché, sicuramente, lui
che, magari in certi momenti non è nel pieno possesso perché in
altre faccende affaccendato con il suo cervello, ieri era un
pochino più tranquillo e prevedeva - purtroppo con quello che è
successo avremo, naturalmente, degli altri rinvii, che ancora una
volta vanno a discarico della nostra Regione, e probabilmente il
Presidente della Giunta si è recato a Roma ancora una volta invano
- che ormai le cose si potessero risolvere nel giro, se non proprio
di una settimana, di poco tempo e la sua sicurezza dava a sua volta
a noi una certa sicurezza. Sicuramente ieri, interrogato rispetto a
questo, avrebbe detto di votare questa mozione, perché fuori del
Consiglio, la volta scorsa, disse che non aveva capito quanto si
discuteva e che non avrebbe avuto problemi, visto che era stato
modificato quanto in una prima mozione l'aveva infastidito e cioè
il problema del tempo e io, seguendo le sue indicazioni, avevo
rifatto la mozione - ci sono i verbali. La prima volta che abbiamo
discusso in Consiglio questo tipo di impegno per la Giunta, il
Presidente della Giunta ha fatto solo una questione di tempi
materiali per la consegna di questi elenchi. Non sto a spiegare
perché questi elenchi vengono fatti, magari, dopo un giorno o due e
a noi vengono consegnati dopo due mesi, non mi interessa, però
dico: se il problema era quello del tempo e la volta scorsa il
Presidente, per motivi comprensibili, non aveva la serenità di
affrontare un problema che, rispetto a quello del riparto, era
inferiore, oggi stravolgere una sua decisione di inviare già questi
elenchi all'Ufficio Gruppi e dire, attraverso una mozione, che
questo non deve essere fatto significa stravolgere la sua volontà.
Io non ho problemi ad accettare che il Viceré oggi dica che le cose
stanno diversamente, ma quando tornerà Sua Maestà vedremo qual'era
l'esatta interpretazione.
Presidente
- Metto in votazione l'oggetto n. 45:
Esito della votazione:
Presenti: 28
Votanti: 26
Astenuti: 2 (Lustrissy e Pedrini)
Maggioranza richiesta: 15
Favorevoli: 12
Contrari: 14
Il Consiglio non approva.
Presidente
- Colleghi Consiglieri, ieri abbiamo
soprasseduto all'esame di quattro oggetti per l'assenza prima di
alcuni Assessori e poi del Consigliere Viberti. La Presidenza, per
non trascinare questi quattro argomenti, ritiene che nel corso
della mattinata possano essere esauriti. Sono gli oggetti n. 10,
13, 15, 16.
La Presidenza vi prega, quindi, di completare la trattazione
degli argomenti all'ordine del giorno con l'oggetto n. 10.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK