Consiglio Regionale della Valle d'Aosta - Oggetto del Consiglio n. 2988 del 7 novembre 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSETTO DEL TERRITORIO
Urbanistica e pianificazione territoriale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2988 del 7 novembre 2017 - Resoconto
OGGETTO N. 2988/XIV - Interrogazione: "Notizie in merito alla
presentazione di modifiche alla legge regionale n. 11/1998 in
materia urbanistica".
Farcoz (Président) -
Point n° 13 à l'ordre du jour. La
parole à l'Assesseur Baccega pour la réponse.
Baccega (EPAV) -
In merito all'oggetto
dell'interrogazione - e ringrazio per averla posta - sottolineo che
il lavoro che l'Assessorato sta facendo rispetto alle modifiche
della legge n. 11 prosegue secondo gli indirizzi politici avviati
prima dal collega Bianchi e successivamente, dal 10 marzo, dal
collega Borrello che aveva avuto la delega.
Certamente il percorso che ci occupa è la predisposizione di un
disegno di legge di ampia riforma della legge n. 11, il quale, in
particolare: introduce semplificazioni relative al procedimento di
approvazione delle varianti sostanziali ai piani regolatori;
riorganizza la materia relativa ai centri storici; modifica gli
aspetti del Titolo V sugli ambiti inedificabili parlando di vincolo
idrogeologico; riformula l'articolo 60-bis sulla procedura per il
rilascio del permesso di costruire, tenendo conto delle recenti
riforme statali in merito alle conferenze di servizio; introduce
modificazioni all'articolo 95 sui requisiti igienico-sanitari volti
a facilitare il recupero degli edifici esistenti al 1975 e
disciplina le distanze tra le costruzioni e dai confini. Inoltre,
nel modificare direttamente la legge regionale n. 11/1998, il nuovo
disegno di legge prevede adeguamenti, anche consistenti, della
legge regionale n. 12/2009 riguardante la valutazione ambientale
strategica (VAS) dei piani regolatori, per coordinare i due testi
sulla manovra, la nuova procedura relativa alle varianti
sostanziali del PRG, nonché alle altre leggi vigenti, quali ad
esempio la legge n. 24/2009, comunemente chiamata "legge casa".
L'iter per la predisposizione di un testo di questa complessità è
inevitabilmente lungo (lei lo sa bene, c'è stato). Non c'è nessuno
in Assessorato che pettina le bambole, sono tutti molto concentrati
nell'andare nella direzione di portare quanto prima questo
provvedimento.
Oltre alla presentazione alla Consulta regionale dei lavori
pubblici del 24 luglio, attraverso la quale ho avuto alcune
informazioni - dire che sono state illustrate alla Consulta mi
sembra un po' azzardato, perché leggendo il verbale si può dire che
si sia trattato di una corretta dichiarazione di intenti e di
indirizzi dell'Assessore - c'è stato un annuncio con il quale si
diceva che si stava preparando il provvedimento e che si sarebbero
poi aperti i tavoli tecnici. Peraltro pare anche strano che nel
verbale non ci sia nemmeno una domanda da parte degli intervenuti
su un processo e interventi di così ampio spessore.
Al momento il testo di legge è stato oggetto di condivisione con
le strutture regionali, con il personale tecnico del Celva, con i
rappresentanti degli ordini e dei collegi professionali come di
seguito dettagliato: per gli articoli riguardanti l'
iter
di
approvazione dei piani regolatori e collegati a modificazioni della
legge regionale n. 12; una condivisione con la Struttura
valutazione ambientale e tutela qualità dell'aria dell'Assessorato
alle attività produttive, energia, politiche del lavoro e ambiente
e, successivamente, con le strutture regionali partecipanti alla
Conferenza di pianificazione; infine, con il personale tecnico del
Celva. Nella riorganizzazione degli articoli relativi alla
disciplina dei centri storici c'è il lavoro interdisciplinare di un
apposito gruppo tecnico interno all'Amministrazione regionale
(questo era già un percorso fatto nel 2016). Un altro appuntamento
è la revisione dell'articolo 60-bis con la condivisione con il
gruppo Fines del Celva, ancora oggi in corso. Vi sono le
modificazioni dell'articolo 95 sui requisiti igienico-sanitari, con
la condivisione dell'Assessorato della sanità e dell'USL, e con i
rappresentanti degli ordini e dei collegi professionali.
Conclusa la fase di condivisione con il gruppo Fines, che è
prevedibile entro la metà di novembre, le ulteriori fasi dell'iter
di predisposizione del disegno di legge - sono certo che lei le
conosca molto bene - prevedono: la condivisione dell'insieme del
testo normativo con il gruppo di lavoro degli ordini e dei collegi
professionali, che si ipotizza di concludere entro fine anno, al
più tardi entro la fine di gennaio; la revisione del testo
normativo da parte della Struttura Affari legislativi; l'esame del
testo da parte della Giunta regionale con la trasmissione al
Consorzio permanente degli enti locali; la valutazione del disegno
di legge da parte del Consorzio permanente degli enti locali; il
recepimento delle eventuali proposte di modificazione del CPEL da
parte della Giunta regionale e invio del testo al Consiglio
regionale.
Ci abbiamo provato, ma risulta difficile ad oggi essere precisi
sui termini dell'intero iter. È sicuramente intenzione
dell'Esecutivo riuscire ad approvare il disegno di legge entro il
termine della legislatura. Poi può succedere, come l'anno passato
con la legge sull'agibilità - il percorso è stato di oltre nove
mesi - che ci possa essere qualche intoppo. Se tutto va secondo
l'individuazione e le risorse messe a disposizione, credo che per
fine legislatura si possa tranquillamente approvare questo
importante provvedimento.
Dalle ore 12:02 riassume la presidenza il Presidente
Rosset.
Rosset (Presidente) -
Per la replica ha chiesto la parola
il Consigliere Borrello; ne ha facoltà.
Borrello (AC-SA-PNV) -
Noi saremo sicuramente molto
attenti sulla tematica all'interno della Commissione competente e
ringrazio l'Assessore per la spiegazione che ha fornito.
Ci tengo solo a sottolineare che questa interrogazione è stata
prodotta più che altro per fare il punto rispetto alle modifiche
che noi abbiamo voluto dare, e per cercare di spiegare in pochi
minuti l'impostazione che abbiamo voluto dare riguardo al settore
dell'edilizia dell'Assessorato dei lavori pubblici. È un settore in
crisi, per cui abbiamo voluto affrontare questo momento di picco
negativo in maniera forte. Abbiamo pertanto predisposto tutta una
serie di modifiche per cercare di dare delle risposte, e le abbiamo
date nel settore pubblico con la modifica normativa all'interno del
piano triennale dei lavori pubblici per quanto riguarda gli
appalti, poi l'abbiamo fatto anche nel settore dell'edilizia
privata, con la riforma dei mutui, molto "sotto l'attenzione
dell'opinione pubblica", ma decisamente
à la une
pure sui
social
. Collega Baccega, sono anche molto presenti sui
social network
per cercare di rivendicare l'impostazione dei
mutui.
Ricordo che questa matrice deriva da un'impostazione legata alla
Giunta Marquis e da una valutazione fatta all'interno della
maggioranza con i colleghi Gerandin e Chatrian, che sono stati
molto attenti e molto presenti riguardo all'impostazione della
riforma dei mutui. Quindi abbiamo seguito il settore pubblico
(appalti) e il settore privato (edilizia e riforma dei mutui), ma
poi abbiamo anche voluto provare a fare una modifica per quanto
concerne l'accesso al mondo della concessione edilizia, delle NTA
(norme tecniche di attuazione).
Io, forte delle esperienze avute all'interno del Comune di
Aosta, dove ho avuto la fortuna e l'onore di fare l'Assessore
all'urbanistica con un Comune che, per sua connotazione
territoriale, rappresenta un
front office
con più di 550
pratiche all'anno per quanto riguarda le concessioni edilizie, ho
cercato di portare delle modifiche per dare una sorta di
semplificazione rispetto alle possibilità di accesso al mondo
dell'edilizia. Ho pertanto preso atto delle impostazioni che il
collega Bianchi aveva già dato e gli riconosco la lungimiranza, dal
punto di vista della programmazione, per quanto riguarda gli
interventi di semplificazione in merito al discorso delle varianti
sostanziali e non sostanziali. Abbiamo cercato di implementare lo
sviluppo della normativa per dare delle risposte di
sburocratizzazione, in modo tale da dare la possibilità ai
cittadini valdostani non solo di avere un accesso al credito del
mondo dell'edilizia, ma di semplificare i procedimenti legati alle
pratiche amministrative.
Collega Baccega, senza polemica, ma nella normale dialettica
politica che bisogna avere all'interno di quest'aula, le chiedo di
non prendere appunti; le lascerò poi i miei documenti inerenti
all'impostazione che abbiamo dato alla normativa, così potrà fare
sicuramente una conferenza stampa e scrivere sui
social
tutte le cose che ritiene opportune.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK