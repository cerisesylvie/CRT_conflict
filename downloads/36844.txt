Consiglio Regionale della Valle d'Aosta - Oggetto del Consiglio n. 760 del 9 ottobre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ORDINE PUBBLICO - FORZE ARMATE
Pubblica sicurezza
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 760 del 9 ottobre 2014 - Resoconto
OGGETTO N. 760/XIV - Interpellanza: "Individuazione di nuove
strategie da porre in essere per contrastare il fenomeno dei furti
nelle abitazioni".
Presidente
- Per l'illustrazione, ha chiesto la parola la
Consigliera Fontana, ne ha facoltà.
Fontana (PD-SIN.VDA)
- Grazie Presidente.
Considerata la nuova ondata di furti nelle abitazioni e negli
esercizi commerciali registratesi nella nostra regione negli ultimi
mesi; preoccupati di tale fenomeno, che accresce nei cittadini il
senso di insicurezza e di paura anche all'interno delle mura
domestiche e sul luogo di lavoro; preso atto delle misure di
prevenzione già poste in essere, quali le installazioni di impianti
di videosorveglianza, nonché la collaborazione attuata tra forze
dell'ordine ed Enti locali al fine di intensificare e ottimizzare
l'attività di pattugliamento finalizzata alla tutela della
sicurezza pubblica - tuttavia c'è la necessità di rafforzare le
misure di prevenzione già poste in essere e di fare ricorso a nuove
strategie, anche al fine di far fronte alle modalità sempre più
disparate con le quali i furti vengono via via perpetrati -,
volevamo sapere dall'Assessore competente:
"qual è l'attuale
situazione relativamente alla diffusione sul territorio regionale
degli impianti di videosorveglianza; se e quali nuove strategie si
intendono porre in essere, anche rafforzando la collaborazione tra
Comuni valdostani e forze dell'ordine, al fine di assicurare una
maggiore sorveglianza sul territorio"
.
Presidente -
Per la risposta, la parola al Presidente
della Regione.
Rollandin (UV) -
Grazie Presidente.
Ringrazio la collega per aver ancora una volta posto l'accento
su un tema che sicuramente è una delle preoccupazioni principali
ormai di tante persone. Devo dire che lei ricorderà nel passato
Consiglio avevo dato comunicazione che avevamo fatto un COSP
d'urgenza, proprio per esaminare insieme quelle che potevano
essere, prima di tutto, le soluzioni e anche per capire qual era
l'andamento, quindi volentieri le do la risposta ai quesiti che lei
giustamente mi ha posto.
"Qual è l'attuale situazione relativamente alla diffusione
sul territorio regionale degli impianti di videosorveglianza"
,
perché, com'è stato ribadito in quella situazione, con gli impianti
di videosorveglianza non solo è aumentato il deterrente, ma c'è la
possibilità di individuare eventuali colpevoli con un'altra
certezza. Qual è purtroppo la conclusione amara a cui arrivano
anche le forze di polizia? Le norme oggi esistenti, purtroppo,
portano a dire che, individuato il colpevole...colpevoli che sono
già recidivi, le norme non permettono di trovare...questo viene
portato, viene individuato, dopodiché dev'essere di nuovo lasciato
andare, perché non ci sono le condizioni per metterlo in carcere,
oggi siamo a questo livello. Questa è una situazione molto amara,
ci hanno riportato anche di episodi dove le forze, le interforze,
le forze dell'ordine, i forestali hanno fatto, se posso dire, la
caccia all'uomo, sono riuscite ad individuare ad individuare la
persona, che aveva tentato anche di colpire un agente, l'hanno
quindi portata di fronte a...questa persona se la sono ritrovata il
giorno dopo davanti alla stazione. Questa, purtroppo, è una
situazione drammatica che non dipende naturalmente da chi...perché
le regole...abbiamo le carceri, come lei sa, sovraffollate, quindi
il discorso della carcerazione è l'ultima
ratio
, dove
vengono naturalmente...si fa il foglio di via, denunciati, ma
questo foglio di via...ritornano. Questa è una delle ragioni per
cui purtroppo anche le forze dell'ordine non trovano motivazione,
nel senso che fanno un lavoraccio, perché qui si impegnano tutti.
Abbiamo dato la disponibilità per fare in qualche modo un ulteriore
sforzo anche da parte dei forestali, per cercare di...oltre che i
vigili comunali, le forze...quindi c'è uno sforzo oggettivo
per...perché capiamo quello che lei ha detto, la preoccupazione
delle famiglie, che ormai è drammatica, poi non tutti ancora hanno,
bisogna anche dire, i sistemi di vigilanza, cioè i sistemi di
sicurezza casa per casa...e, purtroppo, questa è la situazione
oggi. Vengo a dirle quanti sono oggi i sistemi di
videosorveglianza: sono 55 su 74 Comuni e altri stanno
attivando...come lei sa, su tutta Aosta si sta attivando il sistema
di videosorveglianza, non solo più nelle vie principali; quindi,
sotto questo profilo, si sta facendo l'investimento totale, per cui
si arriverà a tutti i Comuni. Si tratta di un dato che, come dico,
ha questa grande funzione, però non è sufficiente.
"Se e quali nuove strategie si intendano porre in essere,
anche rafforzando la collaborazione tra Comuni e forze
dell'ordine..."
, le devo dire che la collaborazione, per
fortuna, è un dato di fatto, e c'è un bel clima, le forze
dell'ordine lavorano insieme, sanno che collaborano, perché questo
avviene normalmente nelle ore notturne, quindi c'è bisogno di avere
tutta una serie di disponibilità e c'è già un buon livello, però si
sta ancora facendo il possibile per migliorare questo tipo di
raccordo.
Per quanto riguarda la recente ondata di furti che ha
interessato il territorio regionale, si è verificato che si tratta
di soggetti provenienti da fuori Valle. Vi sono sicuramente delle
bande che operano con tecniche - tra virgolette - "professionali",
nel senso che ormai hanno acquisito una tale capacità che è
impressionante, come, ad esempio, nel caso dell'assalto alla
gioielleria di Sarre o nei casi di furti di rame, ma vi sono anche
malviventi che operano con minore professionalità e maggiore
sfrontatezza, come nel caso di furti in abitazioni, che avvengono
in pieno giorno o con le persone all'interno delle abitazioni:
questa è purtroppo la situazione. Al riguardo le forze dell'ordine
hanno intensificato sia le attività info-investigative che le
attività di controllo sul territorio, anche con il concorso
straordinario di personale altamente specializzato proveniente da
fuori regione, è stato attivato anche questo sistema; allo stesso
tempo è stato intensificato, come dicevo, il raccordo Corpo
forestale e polizie locali.
Infine vorrei ringraziare la Consigliera per avere ancora una
volta messo all'attenzione questo punto, perché bisogna che anche
la gente capisca e collabori nel senso di segnalare quando ci sono,
in modo ripetitivo, persone che...come dire? si capisce che non
hanno buone intenzioni. Questa è una segnalazione che le forze
dell'ordine chiedono, perché a loro serve per indirizzare le
pattuglie, per fare in modo che ci sia...perché ormai hanno
giustamente messo in atto anche persone in borghese, che stanno
seguendo queste persone, proprio per individuare e per riuscire a
prevenire questi fatti, perché, se si sentono braccate, seguite,
comunque è anche questo un deterrente. In poche parole si fa il
possibile, devo dirle che in alcuni casi sono...adesso,
giustamente, la sua preoccupazione è soprattutto per le famiglie,
perché è lì il punto, però, come lei sa, ci sono stati episodi
fatti da ditte specializzate nel furto di rame e questo...dove
hanno fatto dei danni enormi, come lei sa, alla funivia del Monte
Bianco, a quella che era l'ex tratta Pila...della ferrovia, dove
hanno portato via il rame, e così hanno fatto in altre
situazioni...e ai cimiteri lo stesso. C'è purtroppo ormai un
vandalismo che non ha più limiti, per cui nei vari settori c'è
gente che arriva, prende con una velocità e soprattutto avendo già
gente sul posto, che chiaramente, che dà delle indicazioni sotto
questo profilo.
Io quindi non posso che richiamarmi ancora una volta e
ringraziare tutte le forze dell'ordine che fanno questo sacrificio
immane per cercare di rendere sicura la città. Oggi, purtroppo,
abbiamo una recrudescenza, anche se i numeri rispetto...come lei
può capire, i numeri sono rimasti in linea con quelli che c'erano
l'anno scorso, però questo...c'è una variazione di poche unità ad
una settimana fa...a dieci giorni. Il punto però che fa scalpore è
che vengano ripetuti in certe zone, su un gruppo di case, quindi su
questo la voce immediatamente si sparge e crea quel giusto
allarmismo di cui lei si faceva portatrice. Grazie.
Presidente -
Grazie Presidente. Per la replica, ha
chiesto la parola la Consigliera Fontana, ne ha facoltà.
Fontana (PD-SIN.VDA) -
Grazie Presidente.
Presidente, la volevo veramente ringraziare per la risposta che
mi ha dato, non avevo dubbi che si erano prese tutte le
precauzioni, ho voluto portare all'attenzione di questo Consiglio
questo fenomeno non perché non si sta facendo niente, perché
l'abbiamo affrontato tantissime volte, lei sa che nei mesi scorsi
presentavo un'interpellanza quasi ogni Consiglio proprio per vedere
cosa si poteva fare. Abbiamo visto il miglioramento, perché
effettivamente - lo vediamo anche noi - l'impegno delle forze
dell'ordine e di tutti...e voglio fare un grande ringraziamento,
perché li vediamo anche noi per la strada, anche nelle ore
notturne, che prima non c'erano, l'impegno c'è e si vede. Quello di
cui sono stupita veramente è che...dopo tutti gli sforzi che fanno,
se chi fa i furti non viene punito, ha il diritto di fare quello
che vuole...è questo che è preoccupante, non so come si può
affrontare quest'argomento, ma veramente i cittadini sono
terrorizzati! Non ho mai visto tante persone che...la sera
chiudevano le tapparelle, adesso sono chiuse dentro con il terrore
di aprire anche il portone perché succedono queste cose. Sono
preoccupata per le famiglie, ma mi rendo conto anche dei servizi
commerciali, quello che è successo, qui non può più stare
tranquillo nessuno! Si sfondano le gioiellerie, i negozi, non stai
più bene da nessuna parte. Il fenomeno però sta peggiorando, penso
che quest'anno sia stato ancora peggiore delle altre ondate, di
quello che si legge, di quello che sta succedendo. Prima era in
qualche famiglia, adesso rubano nei negozi, qui io non lo
so...perché, se avessi la soluzione, ve la direi, ma veramente non
saprei...anche perché abbiamo fatto degli investimenti sulla
videosorveglianza ed ero veramente convinta che servivano, al
limite li beccano e si tolgono il vizio di andare a rubare, se
questo le dà la possibilità di uscire indenni, non so a che cosa
sono servite tutte queste risorse...servono, per carità, è vero,
però non risolviamo questa problematica. Qui veramente bisogna fare
il possibile, davvero, magari...non so se è il caso di fare magari
anche della pubblicità, qualcosa magari tramite la RAI, per dare
delle indicazioni, anche se so che il Questore l'ha già fatto, ha
fatto degli incontri e li ringrazio davvero perché serve, però non
sottovalutiamo il problema, vediamo di tenerlo sempre attuale,
magari dando anche dei consigli ai cittadini. Non so più che cosa
dire, veramente il problema è drammatico. La ringrazio e speriamo
in bene, che riusciamo a risolvere questo problema. Grazie.
Presidente -
Grazie collega Fontana. Punto 21 all'ordine
del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK