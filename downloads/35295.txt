Consiglio Regionale della Valle d'Aosta - Oggetto del Consiglio n. 2808 del 6 febbraio 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2808 del 6 febbraio 2013 - Resoconto
OGGETTO N. 2808/XIII - Interpellanza: "Criteri per la
costruzione delle graduatorie della Società dei Servizi".
Presidente -
Ha chiesto la parola per l'illustrazione il
collega Donzel, ne ha facoltà.
Donzel (PD)
- Nella situazione che sta vivendo la nostra
regione di particolare difficoltà per quanto riguarda il mondo del
lavoro è chiaro che tensioni che magari una volta potevano apparire
marginali rispetto ad una questione come quella dei posti in
graduatoria...quando c'erano tanti posti di lavoro, l'attenzione a
queste tematiche era forse meno sentita, ne parleremo anche meglio
rispetto ad una legge che...un regolamento che oggi è in
discussione in questo Consiglio regionale. La questione che noi
abbiamo voluto riproporre in questa sede rispetto ad una precedente
risposta positiva che avevamo avuto è che, stante il principio che
è stato riconosciuto grazie ad un accordo che, al di là che fosse
separato, si poteva in qualche modo ridurre il tempo della
riassunzione dei precari, resta il fatto che il meccanismo che si
viene comunque a creare...cioè nella vacanza del mese diciamo che
si interrompe la riproposizione di un rinnovo del contratto...è
chiaro che intervengono situazioni in cui non è detto che il
principio fondante della graduatoria, cioè il suo rispetto rigido,
determini poi di fatto che colui che si trova in una posizione
migliore in graduatoria, e quindi generalmente sia colui che da più
anni lavora nell'amministrazione, sia comunque poi quello che viene
chiamato a svolgere il lavoro per più lungo tempo. Facendo un
esempio concreto, un lavoratore che magari è primo in graduatoria
si trova nella vacanza del mese del non rinnovo del contratto e
proprio in quel mese partono delle opportunità di lavoro di sei,
sette, otto mesi e lui non può essere chiamato, quindi lavorano
quelli dietro di lui in graduatoria, dopodiché, quando arriva il
suo turno, magari ci sono due mesi di lavoro. È chiaro che questa
cosa comporta una situazione di stravolgimento delle graduatorie, a
questo poi si inserisce anche una problematica che mi consento di
chiarire con una battuta, anche se non è oggetto, diciamo, di
questa interpellanza in maniera diretta: in questo mondo già
pressato, stressato dalla condizione della precarietà, alle volte
arrivano annunci come quelli che fanno riferimento a
stabilizzazioni, ecco noi non vorremmo che la parola
"stabilizzazione" fosse riferita al posto di lavoro e non al
lavoratore, cioè che noi andiamo a dire che rimangono
tot
posti di lavoro, ma in realtà i lavoratori cambiano. Ecco allora
che il principio, che è fondamentale, è che nel mettere mano a
queste graduatorie, nell'andare eventualmente a correggere, nel
fare eventualmente dei concorsi...qui bisogna aver ben chiaro che
le persone che da anni svolgono un'attività di fatto per
l'Amministrazione pubblica non possono vedere completamente
stravolto questo regolamento. Queste cose stanno portando anche a
delle tensioni molto forti in campo, con quella che io giudico
sempre una deriva negativa quando si adisce alle cause, al Giudice
del lavoro e quant'altro, bisognerebbe trovare delle soluzioni
condivise, perché quella segna comunque anche per quanto mi
riguarda non un successo, una causa è sempre un fallimento di
un'azione da parte dell'Amministrazione ed è l'ultima
ratio
del lavoratore...bisogna trovare delle soluzioni che siano chiare.
Io credo che, di fronte alle pressioni dei nuovi che arrivano, e
quindi vogliono entrare nel meccanismo del lavoratore, del lavoro,
esistono dei precedenti e, secondo me, hanno creato non meccanismi
perfetti, perché l'equità perfetta non c'è, ma meccanismi per
esempio che hanno creato situazioni di scaglioni in cui esiste una
fascia diciamo di scaglione A, che consente però a chi arriva
successivamente nel mondo del lavoro di essere inserito in queste
graduatorie senza che si crei sempre quest'ansia dello
scavalcamento, del dover mettere chissà quali regole per difendere
e tutelare i lavoratori. Penso che a questi lavoratori, che hanno
già dovuto subire l'esperienza dell'entrare nella Società dei
Servizi, che hanno avuto in questi anni molti problemi, non ultimo
quello adesso causato dai limiti rigidi imposti dalla "riforma
Fornero", ecco andrebbero in qualche modo date delle garanzie,
perché - ripeto - la tensione che si sta creando anche in Valle
d'Aosta sul mondo del lavoro deve determinare anche per chi
comunque rimarrà assunto a tempo determinato e lavorerà a
scaglioni, a pezzi, quindi in condizioni di estrema difficoltà,
almeno una maggiore serenità dal punto di vista psicologico, qui
non è più il problema che porto a casa soltanto 900 o 1.000 euro al
mese: il problema è che, mentre sto guadagnando soltanto 900 euro
al mese, non so cosa mi succederà tra due mesi: questa è l'angoscia
che vivono queste persone, non è soltanto una questione di reddito
basso, è proprio una questione di incertezza delle loro prospettive
di vita. Il percorso delle graduatorie quindi in qualche modo deve
essere un percorso tutelante per questi lavoratori.
Presidente -
Ha chiesto la parola il Presidente Rollandin
per la risposta, ne ha facoltà.
Rollandin (UV)
- Sì, grazie Presidente.
Voglio innanzitutto ricordare che non a caso abbiamo previsto
che la Società dei Servizi fosse una delle società che continuava
il proprio lavoro secondo quanto era alla base della sua
istituzione: per dare la possibilità di dare una fornitura corretta
di personale alle varie istituzioni regionali che di volta in volta
ne hanno la necessità. Tra queste voglio ricordare la scuola, il
settore turistico, il settore dei castelli, che senza questa
società non avrebbero nemmeno potuto aprire, cioè questo lo abbiamo
detto a più riprese, il Castello Gamba, per dirne una, se non c'era
la possibilità di attivare dei meccanismi, prima formativi, poi di
utilizzare del personale che in qualche modo potesse essere messo a
disposizione, non ci sarebbe stato questo...
Ora, fatta questa premessa e detto che abbiamo, come ricorderà
il collega, anche espressamente richiamato la valenza della Società
dei Servizi, nell'ambito di questo raccordo abbiamo fatto
un'analisi con le forze sindacali, in particolare il 16 gennaio c'è
stato il primo incontro, che ha messo in evidenza la necessità di
fare un'analisi di quanti di questi servizi non diventavano più
temporanei, ormai si estendevano sui 12 mesi dell'anno e quindi con
un'esigenza di arrivare alla stabilizzazione. Quando parliamo di
stabilizzazione, quindi non parliamo di stabilizzazione del posto,
ma evidentemente di stabilizzare le persone che poi possono
occupare un posto a tempo indeterminato. Se non ho capito male,
quindi si va nella direzione che anche lei auspicava, cioè di
togliere da una serie di situazioni difficili i lavoratori che sono
oggi in una situazione precaria: questo naturalmente non vale per
tutti quelli che invece continueranno ad essere dei servizi che
possono essere di sei, quattro mesi a seconda della disponibilità,
questo quindi per quanto riguarda la procedura... È aperta con i
sindacati la stabilizzazione di un numero di personale, che sarà
anche importante, si sta valutando con loro nelle singole fasce
interessate e con la società i riscontri e le risultanze ad oggi di
quelle persone utilizzate, ma soprattutto - e vengo al punto che le
interessava - il discorso dell'utilizzo delle graduatorie e
soprattutto quindi la valutazione necessaria per garantire che i
singoli contratti a tempo determinato siano considerati per la
procedura di stabilizzazione...e gli opportuni meccanismi per
tenere nella dovuta considerazione la situazione dei titolari delle
graduatorie a tempo determinato: quelli che lei definisce nella sua
interpellanza "precari storici". Questo, quindi, è uno degli
obiettivi che sono alla base degli incontri che vengono fatti fin
dalla prima riunione con tutte le forze sindacali, pertanto credo
che questo sia un altro aspetto importante. Voglio quindi
rassicurare che quanto lei auspicava viene puntualmente tenuto in
considerazione in questa procedura, che arriverà poi ad un processo
di stabilizzazione di un numero di precari che sarà il risultato di
tale lavoro. Grazie.
Presidente -
Ha chiesto la parola per la replica il
Consigliere Donzel, ne ha facoltà.
Donzel (PD)
- Grazie Presidente.
Vede, per chi magari non segue il mondo del lavoro
come...insomma io ho avuto anche un po' la fortuna, diciamo, sia
per il mio percorso universitario, sia poi per l'opportunità che mi
è stata data di operare all'interno di un'organizzazione
sindacale...sentir parlare dell'opportunità di riuscire a
stabilizzare del personale riempie il cuore, cioè è una cosa
che...il problema qual è? È che generalmente queste stabilizzazioni
arrivano quando i governi si avvicinano alle elezioni, che siano
governi di centro-sinistra o di centro-destra non cambia. Il
meccanismo è che, mi consenta Presidente, questi tipi di
interventi, di interrogazioni fatte due, tre anni fa avevano
generalmente la risposta:
"le norme nazionali non lo consentono,
le norme ci impediscono di...non riusciamo a..."
e poi
generalmente, quando si arriva vicino alle elezioni, che siano
governi di centro-sinistra o di centro-destra, arriva il
provvedimento che riesce finalmente nell'intento di stabilizzare.
Io dico: andiamo a vedere le carte, ma, quando dobbiamo andare a
vedere le carte, parte un periodo di studio e di analisi, di
approfondimento, bisogna conoscere bene, sapere in quali servizi
effettivamente...come dicevo prima, si deve prima fare un calcolo
di quella che è la stabilizzazione io la chiamo del posto di
lavoro, non del personale, cioè quindi si individuano i posti che
devono essere trasformati a tempo indeterminato, dopodiché parte
quella che è la vicenda difficile, quella che è la guerra dei
poveri, in cui uno dice:
"ma io sono anziano, ormai mi mancano
solo due anni alla pensione, non potete rimettermi in
circolo..."
, eccetera, oppure il giovane che dice:
"io avrò
soltanto 45 anni, ma è 20 anni che faccio questo lavoro, quand'è
che mi stabilizzate?"
. No? Ci sono poi i nuovi arrivati, che
dicono:
"bisogna competere tramite un concorso"
. È allora
opportuno che quando si affrontano queste cose delicate che a me
piacerebbe venissero affrontate...io auguro ai consiglieri
regionali della prossima legislatura di mettere al primo punto
dell'ordine del giorno quando entrano in Consiglio regionale il
tema del precariato del lavoro, perché avranno cinque anni davanti
per lavorare...ecco che non si arrivi sempre sul
fotofinish
per dire che si sta valutando, si sta studiando la procedura per
cui si arriverà a stabilizzare il personale, ma io dico: ma non lo
potevamo fare l'anno scorso? Non lo potevamo fare due anni fa?
Perché aspettiamo adesso, in piena campagna elettorale, di parlare
di
"congruo numero di persone che vengono stabilizzate"
? Che
non è un numero...è un buon numero, ma non sappiamo quale, non
sappiamo in base a quali rapporti: in base al numero dei precari
della Valle, in base al numero di quanti stanno lavorando oggi a
tempo determinato, ecco...
Presidente -
Un po' di silenzio, grazie.
Donzel (PD)
- ...ho l'abitudine di non denigrare mai a
priori il lavoro altrui e quindi ben venga che si veda l'operazione
stabilizzazione, ma come dire...il tempo è scaduto, siamo a fine
legislatura, vediamo di non fare l'operazione...insomma proprio
quella becera pre-elettorale, ma facciamo un'operazione di lungo
respiro che crei veramente le condizioni per cui si chiarisca
definitivamente la questione della "salvaprecari"...per quanto mi
riguarda, ci sono degli ambienti sindacali che ancora mettono in
discussione rispetto al suo funzionamento, cioè non è del tutto
chiarito questo funzionamento rispetto all'erogazione dei servizi.
Esiste ad oggi personale che sta lavorando proprio nel settore più
delicato, quello scolastico - lei adesso ha anche le funzioni di
Assessore all'istruzione e cultura -, che non ha superato le prove
necessarie. Stabilizzeremo anche questo personale?
Presidente -
Vuole precisare qualcosa Presidente? No?
Vuol dire qualcosa? Ci sono ulteriori precisazioni? Non ci sono più
richieste di precisazione, allora andiamo avanti. Punto 14
all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK