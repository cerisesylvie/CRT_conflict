Consiglio Regionale della Valle d'Aosta - Oggetto del Consiglio n. 2682 del 25 ottobre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2682 del 25 ottobre 1991 - Resoconto
OGGETTO N. 2682/IX Disegno di legge: "Proroga e
rifinanziamento per l'esercizio 1991 della legge regionale 30
ottobre 1987, n. 87, come successivamente modificata dalla legge
regionale 16 luglio 1988, n. 47, concernente interventi a favore di
società minori che gestiscono impianti di risalita".
Presidente
Ha chiesto di parlare il relatore,
Consigliere Ricco, ne ha facoltà.
Ricco (DC)
La legge regionale 30 ottobre 1987, n°
87, modificata dalla successiva legge 16 giugno 1988 n° 47, avente
per oggetto "Intervento regionale a favore delle Società minori che
gestiscono impianti di risalita", ha lo scopo di garantire lo
sviluppo equilibrato e diffuso del turismo invernale nel territorio
e pertanto la Regione Valle d'Aosta interviene a sostegno
dell'attività delle Società minori attualmente operanti che
gestiscono impianti di risalita.
Per Società minori si intendono quelle il cui fatturato annuo,
al netto dell'IVA, non superi i 300 milioni di lire.
Alle suddette Società - per il ripianamento delle perdite di
esercizio - vengono concessi contributi a determinate
condizioni:
a) che sia assicurato l'effettivo funzionamento degli impianti
gestiti per un periodo non inferiore a sessanta giorni nel corso di
ciascuna stagione invernale;
b) che sia assicurata la normale agibilità del bacino sciistico
servito dagli impianti, mediante la battitura delle piste e la
manutenzione delle medesime e della relativa segnaletica;
c) che le tariffe praticate al pubblico siano ritenute, a
giudizio della Giunta regionale, adeguate rispetto ai valori medi
regionali, alle dimensioni e caratteristiche del complesso di
impianti di piste gestite e, in via generale, alla capacità di
attrazione della stazione considerata;
d) che la situazione contabile della Società risulti, in base
alla legislazione in vigore, regolare e aggiornata e che i bilanci
sociali siano redatti nel rispetto dei principi economico -
finanziari cui deve ispirarsi una corretta e sana gestione
aziendale.
Il contributo regionale per il ripianamento delle perdite, quali
risultanti da bilancio regolarmente approvato dai competenti organi
sociali è concesso sulla base dei seguenti parametri:
a) per perdite di importo inferiore al 30 per cento del
fatturato (considerato al netto dell'IVA) - contributo del 70 per
cento;
b) per perdite di importo eccedente del 30 per cento del
fatturato come sopra considerato:
- contributo del 70 per cento per la fascia di importo fino al
30 per cento del fatturato;
- contributo del 40 per cento per la fascia di importo compresa
tra il 30 per cento e il 60 per cento del fatturato;
- nessun contributo per la fascia di importo eccedente il 60 per
cento del fatturato.
Qualora il fatturato risultante a bilancio sia compreso tra i
300 e i 330 milioni annui, il contributo regionale è egualmente
concesso, ma assumendo sempre come base per i conteggi di cui al
primo comma la somma di lire 300 milioni e operando sull'ammontare
teorico del contributo una riduzione pari all'importo di fatturato
eccedente i 300 milioni.
Nel caso di funzionamento degli impianti inferiore a sessanta
giorni si procede ad una proporzionale riduzione del contributo
calcolato sulla base dei parametri di cui ai commi precedenti.
Il disegno di legge n° 311 oggi in discussione ha lo scopo di
proro-gare e rifinanziare per l'esercizio 1991 la suddetta legge
87/1987.
La stima della spesa è di 200 milioni ed è necessaria a coprire
le richieste di interventi delle aziende che nell'anno di esercizio
non abbiano superato un fatturato netto di 330 milioni di lire e
che abbiano dichiarato una perdita di esercizio nei propri
bilanci.
Possono beneficiare di questi incentivi le Società piccole e
medio piccole che operano in contesti in cui l'attività legata allo
sci di discesa non sia particolarmente fiorente.
Presidente
E' aperta la discussione generale. Se
nessun Consigliere chiede di parlare, dichiaro chiusa la
discussione generale.
Si passa all'esame dell'articolato. Do lettura dell'articolo
1:
Articolo 1 (Autorizzazione di spesa)
1. L'efficacia della legge regionale 30 ottobre 1987, n. 87,
come successivamente modificata dalla legge regionale 16 giugno
1988, n. 47, concernente interventi a favore di società minori che
gestiscono impianti di risalita, è prorogata al 31 dicembre
1991.
2. L'onere derivante dall'applicazione della presente legge,
valutato in lire 200.000.000, graverà sul capitolo 64680 del
bilancio di previsione della Regione per l'anno 1991.
3. Alla copertura dell'onere di cui al comma due si provvede
mediante riduzione di pari importo dello stanziamento iscritto al
capitolo 67000, a valere sull'accantonamento previsto all'allegato
n. 8 al bilancio per l'anno in corso, concernente " Azienda
regionale e commercializzazione promozionale turistica (area
attività produttive settore turismo - punto D.2.5.)" della parte
spesa del bilancio di previsione della Regione per l'anno 1991; su
detto stanziamento rimane a disposizione la minor somma di lire
300.000.000.
Presidente
Pongo in votazione l'articolo 1:
Esito della votazione
Presenti, votanti e favorevoli: 30
Il Consiglio approva all'unanimità
Presidente
Do lettura dell'articolo 2:
Articolo 2 (Variazioni di bilancio)
1. Al bilancio di previsione della Regione per l'anno
finanziario 1991 sono apportate le seguenti variazioni, sia in
termini di competenza che di cassa:
Parte spesa
In diminuzione:
cap. 67000 "Fondo globale per il finanziamento di spese
correnti"
lire 200.000.000
In aumento:
cap. 64680 "Contributi a favore di società minoriche gestiscono
impianti di risalita"
Legge regionale 30 ottobre 1987, n. 87
Legge regionale 16 giugno 1988, n. 47
lire 200.000.000
Presidente
Pongo in votazione l'articolo 2:
Esito della votazione
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 3:
Articolo 3 (Dichiarazione d'urgenza)
La presente legge è dichiarata urgente ai sensi del comma tre
dell' articolo 31 dello Statuto speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
Presidente
Pongo in votazione l'articolo 3:
Esito della votazione
Presenti, votanti e favorevoli: 31
Il Consiglio approva all'unanimità
Presidente
Pongo in votazione la legge nel suo
complesso:
Esito della votazione
Presenti, votanti e favorevoli: 31
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK