Consiglio Regionale della Valle d'Aosta - Oggetto del Consiglio n. 501 del 19 marzo 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 501 del 19 marzo 2019 - Resoconto
OGGETTO N. 501/XV - Reiezione di mozione: "Modifica della
normativa regionale in materia di indennizzi dei danni da
predazione".
Rini (Presidente)
- Alla presenza di 27 Consiglieri,
riprendiamo i lavori.
Vi ricordo solo, come vi ho preannunciato oggi durante la
riunione dei Capigruppo, che per il viaggio formativo di Auschwitz
vi chiedo di dare le adesioni entro le ore 16:00, se potete, fatelo
direttamente con il Consigliere Segretario Vesan entro tale ora,
dopo non saranno più prese le adesioni.
Siamo al punto n. 5 dell'ordine del giorno e siamo ancora in
discussione generale. Ci sono altre richieste di intervento? Ha
chiesto la parola il collega Rollandin.
Rollandin (UV)
- Pendant la matinée, parmi les différents
arguments, des collègues ont eu la possibilité de présenter la
situation du loup en Vallée d'Aoste, et, le cas échéant, on nous a
présenté les difficultés de se rapporter avec cet animal protégé,
avec l'élevage et tout ce qui se passe dans l'agriculture. Je crois
qu'en effet aujourd'hui le loup est le seul animal qui n'a pas
d'obstacles, d'ennemis. Le renard on ne le considère plus,
seulement le loup et, dans deux ou trois années, je crois que le
nombre des loups en Vallée d'Aoste est multiplié et on ne sait pas
où on veut arriver. Ce qui pose le débat juste qu'on est en train
de faire; qu'est-ce qu'on fait? La loi ne nous permet pas d'en
"réglementer" le nombre dans le sens de dire: "bon, on arrive à un
certain...", et après on doit quand même prendre acte qu'on ne peut
pas supporter une présence qui aille au-delà de... on est obligés
de faire quoi? Au moins imaginer de ne pas faire de façon que les
éleveurs - à tous les niveaux, pas seulement le grand bétail, mais
aussi les brebis -, et cetera, ne soient pas trop endommagés de la
présence du loup, c'est évident. C'est le seul aspect qu'on a
maintenant pour réglementer, afin qu'on puisse dire: "bien, il y a
cette situation, aidons les personnes qui ont le bétail endommagé".
Des personnes m'ont fait un exemple, imaginez-vous si le loup était
renfermé dans un parc (nous avons deux parcs: le Parc du Mont Avic
et le Parc du Grand Paradis). Étant donné qu'il s'agit d'un animal
protégé, si on allait le mettre là pour essayer de maintenir une
présence qualifiée, et cetera, que se passerait-il dans très peu de
temps? Je crois que tout le monde serait évidemment étonné de voir
les conséquences sur les chamois et tout ce qui se passe dans les
parcs suite à la présence exclusive du loup dans ce secteur. J'ai
apprécié cet exemple car il nous donne un peu l'idée de ce qui se
passait dans un parc un peu plus grand comme la Vallée d'Aoste:
d'ici peu ça sera la même chose. Autrefois, pour voir le loup, il
fallait en quelque sorte aller tard la nuit en essayant de suivre
les passages, tandis que maintenant le loup passe dans les villages
tranquillement; comme on a vu passer les sangliers sur le pont de
Brissogne, maintenant il y a les loups qui font leur promenade dans
les villages et qui bougent tranquillement.
Au-delà de ce que on pourra faire pour rétablir un équilibre
entre la présence d'un certain nombre de loups et les autres
animaux dans cette Vallée, je crois que pour l'instant, en effet,
le seul aspect c'est de ne pas trop pénaliser les procédures pour
arriver à rééquilibrer les endommagements sur les bétails,
n'importe à quel niveau, et là c'est un peu le seul choix qui nous
reste. Dans ces derniers temps il y a eu toute une série de faits
qu'on a suivi: Champdepraz, plutôt que d'autres cas, il n'y a pas
seulement une... qui est attaquée par le loup, cela est arrivé un
peu partout.
Io credo che su questo sia indispensabile per il momento, visto
che tutti abbiamo detto che non c'è possibilità di trovare al
momento una legge che ci permetta di intervenire... l'unico punto è
di non troppo burocratizzare la procedura per addivenire a
calcolare i danni conseguenti agli agnelli che sono stati alcuni
mangiati, altri solo uccisi, pecore, capre e tutto il resto. Io
penso che, se noi la facciamo troppo lunga sulla parte relativa
alla procedura, credo che diventa difficile poi far capire agli
allevatori che in effetti vogliamo intervenire, però non possiamo
perché dobbiamo assolutamente cercare di... Una volta che c'è il
danno, devo andare a cercare se è un cane selvatico, se è un lupo,
alla fine passano mesi senza che io allevatore possa avere i fondi,
quindi non posso sostituire gli animali, oltre al danno, come
diceva il Consigliere Nogara, di avere delle perdite legate a una
selezione che c'è stata e quindi questo non lo considero nemmeno,
ma almeno il danno materiale devo essere in grado di farlo avere
nel più breve tempo possibile, visto che non si può fare... Molto
brevemente, io credo che oggi, almeno per quel poco che vediamo,
siamo un po' in questa posizione su cui... so che l'Assessore ha
fatto anche sul territorio degli incontri proprio per far capire
qual è la difficoltà oggi di intervento... se non attraverso delle
situazioni che progressivamente si stanno cercando... L'unico punto
che risottolineo è questo: non esagerare nella ricerca "a, b e c",
se c'è la volontà di intervenire verso l'agricoltore, facciamolo
nel più breve tempo possibile, perché credo che questo sia un
giusto indennizzo per quelli che allevano in questo momento con
grandi difficoltà il bestiame ancora in Valle d'Aosta.
Presidente
- La parola al collega Luboz.
Luboz (LEGA VDA)
- Seulement encore deux suggestions à
propos de l'argument, et je voudrais ajouter à ce qu'on a fait le
raisonnement ce matin, il y aura aussi à se poser la question si
les loups vont augmenter dans les années à venir comme cela
pourrait être possible de surveiller sur la santé des loups, car je
ne sais pas si vous avez lu en 1766 dans le hameau d'Ozein il y a
eu une quinzaine de morts à la suite d'un loup malade de rage, donc
sera certainement un argument à approfondir.
Un'altra riflessione che stavo facendo ora con i miei colleghi
è: se è stata analizzata percentualmente rispetto ad altre Regioni
evidentemente la percentuale di animali o di caprini o bovini
predati dal lupo rispetto al totale delle specie, appunto, presenti
sul territorio. Potrebbe essere un'analisi interessante da fare per
capire se percentualmente può essere un problema maggiore rispetto
a quello vissuto in altre realtà. Credo che l'Assessore si mette le
mani nei capelli e risponderà mettendo le mani, interessandosi a
fondo all'argomento, più che le mani nei capelli. Un'altra
questione da approfondire è sicuramente perché, come Regione,
abbiamo la competenza primaria in flora e fauna, quindi possiamo
approfondire l'argomento e invito chi del caso a prendersi queste
responsabilità.
Presidente
- La parola al Consigliere Chatrian per la
replica.
Chatrian (ALPE)
- Ho ascoltato con molto interesse questa
mattina il dibattito e anche questo pomeriggio, ma cercherò di
essere molto pratico, ma soprattutto pragmatico anche a seguito del
dibattito che è avvenuto in aula, cercando di illustrare, mettere
in evidenza cosa abbiamo cercato di fare in questi tre mesi e cosa
stiamo facendo. Da parte mia ho cercato di approfondire la
questione, non sono un tecnico, ma soprattutto non sono un
tuttologo, ma ho la convinzione che il problema della convivenza
tra attività umane, quali l'agricoltura e l'allevamento, e animali
selvatici, specie se predatori, non è da prendere assolutamente
sottogamba, com'è stato detto da tanti colleghi. Al ritorno del
lupo in Valle d'Aosta in particolare abbiamo dedicato molta
attenzione, perché argomento delicato, che suscita sentimenti
opposti e che si presta purtroppo sovente a strumentalizzazioni.
Anche per questo motivo abbiamo organizzato degli
incontri-dibattiti: uno a Donnas e l'altro a Nus - ne faremo ancora
- in cui ci siamo confrontati con un pubblico eterogeneo mosso a
volte da notizie allarmanti, a volte da pregiudizi o preconcetti
forvianti, spesso anche da un interesse di tipo naturalistico. Le
serate hanno permesso di diffondere informazioni corrette sulla
specie lupo e soprattutto hanno fornito il giusto inquadramento del
fenomeno in un contesto più ampio, agricolo, l'impatto che
l'animale può avere sul nostro territorio e di come il suo ritorno
non ci trova impreparati e non dobbiamo esserlo. Basti ricordare
l'attività di monitoraggio della specie che si effettua
regolarmente a cura del Corpo forestale, che sarà ulteriormente
intensificata e perfezionata nel quadro del progetto europeo a cui
abbiamo aderito un mese e mezzo fa. Il progetto, che ha come
obiettivo principale la riduzione dei conflitti fra lupo e la
popolazione delle aree alpine, prevede anche la creazione di
squadre di pronto intervento composte da veterinari, tecnici,
faunistici, periti agrari accanto agli agenti del Corpo forestale
incaricati di affrontare in maniera specifica, ma soprattutto
scientifica, i singoli casi e fornire assistenza tecnica alle
aziende agricole danneggiate anche per prevenire ulteriori
attacchi. La mozione che i colleghi ci presentano chiede al
Governo, all'Assessore competente di verificare la possibilità di
avviare anche in Valle d'Aosta i procedimenti amministrativi e a
relazionare alla competente commissione consiliare. Vi dico cosa
abbiamo fatto fino ad oggi e soprattutto cosa faremo venerdì
prossimo, perché da... scusate, ma non sento nulla!
Presidente
- Silenzio, colleghi.
Chatrian (ALPE)
- ... venerdì abbiamo già organizzato con
tutte le associazioni che rappresentano gli allevatori un incontro
insieme all'Assessore all'agricoltura, ai delegati della sanità
proprio per addivenire al percorso legato a quali sono le strade
possibili. Per il risarcimento dei danni arrecati dalla fauna
selvatica al patrimonio zootecnico, la normativa è contenuta nella
legge regionale n. 17/2010, che definisce i criteri per
l'accertamento, la valutazione e l'indennizzo dei danni per
l'attuazione di misure preventive e dalla delibera di Giunta
attuativa, la n. 954 più volte evocata in quest'aula. Questi aiuti
pubblici regionali sono attualmente erogati in regime di
de
minimis
agricolo, com'è stato detto dalla collega Pulz, vale a
dire, nel limite dei 15.000 euro quale valore massimo complessivo
di aiuti concedibili a una medesima azienda agricola nell'arco di
tre esercizi fiscali. Tra l'altro - e questa è una notizia di pochi
giorni fa, dovrebbe entrare - utilizzo ancora il condizionale, ma
ormai è pronto - in vigore in questi giorni l'innalzamento da
15.000 a 20.000 euro per quanto riguarda il
de minimis
,
quindi il tetto degli aiuti. Recentemente - questo è un passaggio
fondamentale, più interventi andavano in questa direzione, lo
dicevano anche altri colleghi, dobbiamo essere chiari nei confronti
degli allevatori tutti - la Commissione europea ha riconosciuto la
possibilità che gli indennizzi e i contributi per i danni arrecati
da specie di fauna protetta siano erogati fuori dal regime
de
minimis
. C'è una potenziale possibilità quindi, ossia senza che
gli importi erogati siano conteggiati nel limite massimo fissato
ora in 15.000 e tra qualche settimana a 20.000 euro per azienda in
tre anni. In questa direzione si sono già mosse la Regione Toscana
e la Regione Emilia Romagna, adottando nuove disposizioni con
deliberazioni di Giunta. La scelta di recepire anche in Valle
d'Aosta la nuova impostazione comunitaria per erogare questa
tipologia di aiuti al di fuori del regime
de minimis
è una
delle ipotesi che abbiamo sottoposto alle associazioni maggiormente
rappresentative del mondo agricolo in Valle d'Aosta il 28 febbraio.
Proprio il 28 febbraio abbiamo convocato un incontro a cui sono
stati invitati: l'Associazione Agricoltori Valle d'Aosta, la
Confederazione italiana agricoltori,
Mouvement montagne
,
l'Association Amis batailles des reines et l'Association
régionale éleveurs valdôtains
, dove, con i dirigenti di tutte
le strutture competenti regionali coinvolte nella gestione degli
eventi predatori su animali e con rappresentante anche del CELVA,
abbiamo intavolato un'analisi delle criticità connesse a questi
fatti e delle possibili misure da adottare per migliorare le
procedure di intervento, di gestione e di indennizzo finora poste
in essere dalla Regione. Abbiamo fatto proprio una fotografia
aggiornata il 28 di febbraio: criticità, sostegno della legge
regionale, la possibilità di uscire dal
de minimis
, la
possibilità di rimanere nel
de minimis
, come semplificare
dal punto di vista amministrativo l'iter e quali le soluzioni, le
azioni e le misure che possiamo mettere in campo. In quella sede
abbiamo definito i temi prioritari su cui porre l'attenzione,
ognuno per quanto di sua competenza proprio per giungere a
definizione degli opportuni interventi, anche normativi se del
caso. Uno dei punti è proprio l'erogazione degli indennizzi e degli
aiuti per i danni causati dalla fauna selvatica al di fuori del
regime
de minimis
agricolo a cui si sono aggiunte:
l'opportunità di dare attuazione alla misura del PSR, che prevede
il finanziamento delle misure di prevenzione dei danni, e questa
sarebbe una seconda possibilità; terza cosa, l'esame di una recente
disposizione nazionale in materia di modalità di concessione degli
aiuti per gli indennizzi provocati dalla fauna selvatica protetta
al fine di conoscere le implicazioni sulle disposizioni regionali e
valutare la sua attuazione; quarta cosa, la semplificazione degli
attuali protocolli operativi in materia di denuncia dei danni e di
richiesta di aiuti; quinta cosa, la revisione, se necessario, dei
valori per il risarcimento dei capi predati stabiliti dalla DGR,
come dicevo prima, n. 954 del 17 luglio 2017; ultima cosa, la
definizione delle linee guida regionali per la gestione delle
predazioni.
Le associazioni agricole, il rappresentante del CELVA e i
dirigenti regionali presenti all'incontro si sono impegnati a
elaborare osservazioni e suggerimenti su questi sette punti
prioritari e a riferire nel merito nel corso del prossimo incontro
fissato per venerdì prossimo, il 22 marzo alle 10:30. Visti i vari
incontri effettuati nel mese di febbraio e a inizio marzo, e
calendarizzando già l'incontro del 22, chiederei ai proponenti se
possono ritirare la mozione che è stata presentata per i motivi che
adesso cercherò di elencare. Nel caso in cui si dovesse propendere
per una norma fuori dal regime
de minimis
, occorrerebbe
modificare le leggi regionali e le relative deliberazioni attuative
e procedere alla loro notifica alla Commissione europea; non solo,
la normativa europea prevede che i pagamenti al di fuori del regime
de minimis
siano ammissibili solo per risarcire i danni
causati da fauna protetta,
ergo
sarebbero considerati nella
norma solo i danni causati dal lupo e non quelli causati da
cinghiali, da cervi, da ghiandaie e tanto meno dai cani e solamente
nei casi in cui - questo è un di cui dell'indirizzo della normativa
europea - l'allevatore abbia adottato almeno una misura di
prevenzione, una recinzione adeguata, oppure i cani da guardiania o
dissuasori visivi o acustici. Dai diversi e numerosi incontri che
ho avuto modo di fare con le associazioni e non da ultimo con
l'AREV la scorsa settimana, a quanto mi risulta, le associazioni
sarebbero orientate a mantenere inalterata l'attuale disciplina
degli indennizzi. Con quella modifica che vi dicevo all'inizio, il
tetto sarà alzato da 15.000 a 20.000 euro per il triennio fiscale.
Da una prima valutazione effettuata con i dirigenti delle strutture
che si occupano rispettivamente di fauna selvatica e di aiuti
all'agricoltura, la strada più immediata e percorribile potrebbe
essere la modifica della deliberazione di Giunta n. 954 del 2017.
Cerco di declinare meglio le principali caratteristiche. Le
modifiche da apportare dovrebbero tendere a: 1) rendere certa, che
penso sia importantissimo, l'entità e la congruità dell'indennizzo;
2) integrare le categorie di animali previsti, se necessario,
all'interno della delibera stessa e relativi valori di riferimento
con tanto di congruità, ma nei diversi incontri che abbiamo fatto
con tutte le associazioni la modifica non è sostanziale; 3)
differenziare l'entità dell'indennizzo premiando coloro i quali si
sono maggiormente adoperati nell'adottare le misure di prevenzione
più efficaci.
Riassumendo il dibattito, oltretutto ricco e interessante di
questa mattina, la possibilità di movimento è limitata, ma
all'interno di quel perimetro c'è la possibilità di poter: 1)
semplificare l'iter amministrativo; 2) differenziare l'indennità di
indennizzo; 3) integrare eventualmente animali non previsti a
livello di categoria all'interno della delibera; 4) cosa non
banale, modificare in modo congruo gli eventuali valori da
modificare. Riassumendo un po' la questione posta dalla mozione,
l'eventuale modifica della normativa regionale che consente il
superamento del
de minimis
è dunque ben presente sui tavoli
di concertazione con il settore interessato. Le varie associazioni
- la più grande e rappresentativa è l'AREV - hanno ben chiaro la
fotografia, ma soprattutto quali sono le possibilità. Non solo,
dagli incontri già svolti e da altri riscontri informali, posso
dire con tutta serenità che sta prendendo consistenza una linea di
intervento condivisa fra associazioni degli agricoltori, strutture
competenti e la parte, diciamo, politica per modificare in quella
direzione l'atto amministrativo principe: la delibera n. 954 del
2017.
Come dicevo poc'anzi ai colleghi che hanno presentato la
mozione, dato che siamo quasi in dirittura d'arrivo con gli
allevatori tutti o chi rappresenta gli allevatori, a un perimetro
nuovo legato alla modifica della delibera in questione, chiederei
ai colleghi, se d'accordo, di ritirare la mozione con un impegno da
parte mia di venire nel più breve tempo possibile, massimo due
settimane, in commissione con i tecnici a illustrare la proposta, a
illustrare anche dal punto di vista più scientifico - io non sono
un tuttologo e non ho quelle competenze, anche ricche che oggi sono
uscite a livello di dibattito sia al mattino che al pomeriggio -
con il Responsabile della struttura Flora e fauna e anche del Corpo
forestale, perché comunque è un attore non di secondo piano
all'interno della gestione, il punto di riferimento per quanto
riguarda la specie in questione, in questo caso la specie protetta.
Questo quindi è l'invito da parte mia, da parte del Governo, però
ho avuto modo - e ringrazio ancora i proponenti - di poter
illustrare quello che si è fatto in questi due mesi e mezzo, ma
soprattutto il lavoro che è a buon punto proprio per andare a dare
- mi sembra di aver capito da parte di tutti i gruppi - delle
risposte chiare, delle risposte sostenibili all'interno di un
perimetro molto chiaro e determinato e insieme alle associazioni
l'obiettivo è indubbiamente decidere insieme il percorso non più
giusto, migliore per poter dare delle risposte puntuali al settore,
sapendo perfettamente che il problema c'è, esiste.
Come vi dicevo, l'intenzione - e termino, Presidente - è quella
di continuare, di fare ulteriori incontri sul territorio per
spiegare, dal punto di vista scientifico, dal punto di vista
sostanziale, la gestione di questa specie, che ad oggi è protetta,
ma dall'altra parte ci deve essere una convivenza all'interno di
quella biodiversità, con gli allevatori e tutta la comunità, quindi
tutti i cittadini. Grazie ancora per avermi permesso comunque di
mettere a fattor comune lo stato dell'arte, ma soprattutto le
soluzioni e le strade che, insieme alle associazioni, stiamo non
solo confrontando, ma stiamo cercando di chiudere praticamente il
cerchio.
Presidente
- La parola per dichiarazione di voto... no,
scusi, è firmatario, quindi in replica. La parola al collega
Ferrero.
Ferrero (MOUV')
- Solo per chiedere una brevissima
interruzione in modo da potermi confrontare un attimo.
Presidente
- Il Consiglio è sospeso.
La seduta è sospesa dalle ore 16:04 alle ore 16:07.
Rini (Presidente)
- La parola al collega Ferrero.
Ferrero (MOUV')
- Brevemente, poi integrerà la collega
Pulz. Riteniamo di non ritirare l'iniziativa, ancorché pensiamo che
si stia andando nella direzione giusta. Personalmente, dato che ho
sentito degli agricoltori che hanno avuto tali problemi, sono
abbastanza turbato dal fatto che le associazioni rinuncino alla
disapplicazione del regime
de minimis
in favore di 5.000
euro in più, passando da 15.000 a 20.000, mi sembra veramente una
mancetta. Probabilmente voi avete sentito altri tipi di agricoltori
e di allevatori, quelli che ho sentito personalmente io si
lamentavano proprio del fatto che con quelle cifre non riuscivano
in pratica a coprire nemmeno le spese. Sulla questione del
de
minimis
noi abbiamo un ufficio a Bruxelles, abbiamo un'altra
piccola ambasciata come quella parigina. Vogliamo fare l'elenco
delle ambasciate che non funzionano? Facciamole funzionare,
chiediamo a questi nostri aiutanti di fare qualcosa, di informarci,
già da loro sarebbe dovuta partire una cosa del genere. Dobbiamo
invece sempre arrivare dietro gli altri, alzare il dito. Peccato,
perché c'era quel libro che diceva: "Lassù gli ultimi", che era
bellissimo, fossimo lassù i primi una volta, non sarebbe neanche
male!
Per quanto riguarda le misure di prevenzione, attenzione, perché
poi lì ci sono interpretazioni e, quando ci sono le
interpretazioni, inizia la burocrazia, perché cosa devi fare? Devi
fare un recinto di 10 chilometri per poter poi avere l'indennizzo
se arriva anche il lupo? Andiamoci cauti. Sappiamo che tipo di
allevamento, lo sa bene l'Assessore, c'è in Valle d'Aosta, la
migrazione graduale verso pascoli più alti. Cosa facciamo, cintiamo
tutto? Diventa veramente una cosa che mi sembra un pochettino
pesante. L'orientamento quindi è giusto, ma noi vorremmo
calendarizzare effettivamente qualcosa. Se poi le associazioni di
categoria andranno a dire ai loro iscritti: "guardate che adesso
siamo a 20.000 euro", ci sono le pastoie burocratiche che c'erano
prima e il blocco comunque è 20.000 euro e gli allevatori saranno
contenti, io di questo ho dei seri dubbi. Andiamo nella direzione
di eliminazione del
de minimis
, sappiamo che il
de
minimis
in questo caso, questa limitazione è estremamente
penalizzante. Per far sì che non rimanga tutto sui tavoli di
discussioni, di buone intenzioni, una calendarizzazione, una
programmazione con i termini che abbiamo inserito all'interno
dell'iniziativa a noi pare una cosa buona e giusta che non toglie
niente a nessuno. Penso anzi che sarebbe un valore aggiunto, perché
in questo momento la maggioranza regionale prenderebbe un impegno
del quale dovrebbe poi dare conto entro un termine definito.
Presidente
- La parola alla collega Pulz.
Pulz (ADU VDA)
- Come ha ben detto il collega Ferrero,
noi non vediamo il motivo di ritirare questa mozione, visto che con
gli Assessorati dell'ambiente e dell'agricoltura stiamo... ci
sembra di lavorare insieme nella stessa direzione. Quando ha preso
il via questo Governo, ci avete proposto dialogo e collaborazione
e, poiché noi siamo persone serie, questa proposta l'abbiamo presa
come un invito serio e quindi siamo qui per lavorare, appunto,
fianco a fianco. Ben venga il discorso dell'Assessore, che ci dice
che sarebbe bene integrare con altre categorie di animali
selvatici; ben venga la semplificazione dell'iter per chiedere
l'indennizzo, ottimo il coinvolgimento dei protagonisti, che sono
gli allevatori attraverso le loro associazioni. Noi qui facciamo
due richieste semplici, chiare e circoscritte: la prima è quella di
superare il regime di
de minimis
, secondo, tra l'altro, la
volontà anche dell'Unione europea, come ci ha detto l'Assessore, e
poi chiediamo che gli Assessori vengano nella commissione
competente a relazionare. Ci sembra che questa mozione possa essere
un paletto che oggi fissiamo, un punto fisso in questo discorso
importante per gli allevatori e anche per tutta la comunità.
Presidente
- La parola per la replica all'Assessore
Chatrian.
Chatrian (ALPE)
- Per ribadire l'impegno, che comunque
manterremo e manterrò, di illustrare alla commissione il percorso e
a questo punto, a seguito della proposta che avevamo fatto, che
avevo fatto, noi ci asterremo sulla mozione che avete presentato.
Vorrei solo, dato che ci sono delle persone che ascoltano il
Consiglio, che non ci sia confusione. La questione è legata al
de minimis
da 15.000 a 20.000 euro. Non c'entra nulla
rispetto alla normativa europea, che prevede che i pagamenti al di
fuori del regime
de minimis
siano ammissibili solo per
risarcire i danni causati da fauna protetta, cioè da specie
protetta, sono due questioni completamente diverse. Qui nessuno
vuole dare delle mance, delle mancette. Il libro "sugli ultimi" lo
conosco molto bene, perché all'interno di quel libro il
sottoscritto c'è, quindi lo conosco molto bene, qui non siamo a
dare nessuna mancia, nessuna mancetta
aux éleveurs
ma
insieme a loro stiamo decidendo il percorso per poter dare delle
risposte chiare, un po' più rapide, un po' più snelle e soprattutto
a chi fa più prevenzione differenziare l'indennizzo, questo è
quanto. Mi spiace che la collega non abbia ritirato l'atto, perché
questo è quanto stiamo facendo per addivenire a riscrivere la
delibera n. 954 del 2017.
Presidente
- La parola al collega Gerandin per
dichiarazione di voto.
Gerandin (MOUV')
- Semplicemente per invitare l'Assessore
a comunque votare questa mozione, ma per il semplice fatto che io
ritengo rafforzativa l'attività che ha fatto, per cui non è in
antitesi per nessuna ragione, non è che fissa degli obblighi.
Quando nella mozione si dice: "
verificare la possibilità di
avviare
", io penso che lei, avendo già avviato, potrà
probabilmente addirittura anticipare i tempi, neanche i due mesi,
come viene detto in questo caso, ma addirittura anticipare l'esito,
se davvero c'è una riunione, come lei ha detto, fissata per venerdì
22, per cui non vedo questo tipo di difficoltà. Sul discorso del
de minimis
io questo terrore di notificare a Bruxelles in
tutta sincerità non lo capisco, perché se lei prende l'atto della
Regione Toscana, dice che tale Regione ha notificato in data 27
marzo 2017 alla Commissione europea, la quale ha autorizzato il
pagamento per quello che riguarda il riconoscimento all'azienda
zootecnica dei danni di predazione provocati dal lupo in data 29
settembre 2017, vale a dire in sei mesi. Non c'è pertanto il timore
che ci siano delle interpretazioni chissà di che tipo, dopodiché io
torno a dire che ci va il pieno rispetto anche dei rappresentanti
di categoria e quant'altro, se sono i primi a non esserne convinti,
ci mancherebbe, però questo timore di notificare... è già stato
detto di sì alla Regione Toscana, per cui perché non riusciamo ad
almeno togliere i danni da lupo dai pagamenti dei danni in regime
de minimis
? Le ricordo, Assessore, che c'è stato un caso in
Bassa Valle dove il risarcimento era all'incirca di 15.000 euro
all'epoca, o qualcosa del genere se ricordo bene, perché non ho i
dati corretti.
Se ci fosse addirittura la revisione, come lei ha annunciato,
del valore del bestiame, saremmo già fuori dal regime
de
minimis
in un intervento solo. Se riusciamo a togliere
questo... io non vedo la difficoltà, perché nulla toglie dal fatto
del rispetto della regola del
de minimis
. Dico questo
perché, se prendiamo ad esempio la delibera di Giunta che andava a
determinare il valore degli animali predati e la paragoniamo con
quella della Regione Toscana, probabilmente siamo quasi al doppio
del valore. In un caso come questo pertanto avremmo superato in un
caso solo il regime
de minimis
. Per carità, sono cose che
succederanno una volta nella vita e non succederanno mai più, però
io non vedo perché precludere questa strada, lo ritengo
esclusivamente un atto che valorizza la sua azione e il tavolo che
lei ha messo in campo, Assessore.
Présidente
- Pour déclaration d'intention, la parole au
collègue Lucianaz.
Lucianaz (LEGA VDA)
- Président, l'interviens au nom de
la Lega. Peut-être qu'avec la collègue Pulz après l'expérience du
Jura on partage les mêmes idées, heureusement aujourd'hui on est
toujours d'accord, donc on est d'accord avec les proposants et la
Lega votera à faveur de cette motion. Je rappelle quand même qu'ici
ce n'est pas le bureau de l'AREA, ni le bureau des compensations,
c'est une assemblée législative et donc s'il y a des soucis du
point de vue légal, de la législation, peut-être que les valdôtains
justement demandent à nous qu'on est payés ici à l'intérieur, de
trouver des solutions et pas seulement d'appliquer les lois comme
elles sont. À nous l'effort d'étudier quelque chose de mieux encore
pour ce qui se passe sur notre territoire.
Presidente
- Ci sono altre richieste di intervento? Se
non ci sono altre richieste di intervento, poniamo in votazione. La
votazione è aperta. La votazione è chiusa.
Presenti: 34
Votanti: 16
Favorevoli: 16
Astenuti: 18 (Baccega, Barocco, Bertschy, Bianchi, Borrello,
Certan, Chatrian, Daudry, Farcoz, Fosson, Marquis, Morelli, Nogara,
Restano, Rini, Rollandin, Testolin, Viérin)
Il Consiglio non approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK