Consiglio Regionale della Valle d'Aosta - Oggetto del Consiglio n. 2233 del 4 giugno 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2233 del 4 giugno 1991 - Resoconto
OGGETTO N. 2233/IX Iscrizione di nuovo oggetto all'ordine del
giorno del-l'adunanza e reiezione di iscrizione di altro nuovo
oggetto.
Presidente
Colleghi Consiglieri, giunti a questo
punto, mi preme fare una considerazione relativa all'ordine dei
nostri lavori.
Alcuni colleghi Consiglieri hanno chiesto che oggi pomeriggio il
Consiglio non cominci alle 15,30, come previsto dal nuovo ora­rio,
che qualcuno ha ironicamente definito "estivo", ma alle 16,30, per
consentire di presenziare ai funerali dei giovani de­ceduti nel
grave incidente automobilistico, che si svolgeranno alle ore 16 al
Villair di Quart.
Poiché domani mattina alcuni di noi dovranno partecipare alle
celebrazioni dell'Arma dei carabinieri, è stata anche avanzata la
proposta di sospendere i lavori del Consiglio dalle 10,15 alle
11,30.
Pertanto, se facciamo queste variazioni, pregherei il Consiglio
di esaminare la possibilità di protrarre un po' più a lungo i
la­vori di questa seduta pomeridiana, in modo che si riesca
ugualmente a concludere domani sera l'ordine del giorno
dell'adunanza in corso.
Aggiungo inoltre che vi è stata distribuita una proposta di
riso­luzione, sottoscritta da numerosi Consiglieri regionali, per
la quale è stata chiesta l'iscrizione d'urgenza, che è stata anche
chiesta per il provvedimento relativo alla "Predisposizione degli
atti per l'affidamento della futura gestione della Casa da Gioco di
Saint-Vincent".
Richiamerei l'attenzione del Consiglio su quanto ho detto in
tema di lavori e, siccome è presente in aula la maggioranza
prescritta per l'iscrizione d'urgenza, prima di passare all'ultimo
punto all'ordine del giorno di questa seduta antimeridiana, cioè
all'oggetto n. 21, chiederei se ci sono obiezioni all'iscrizione
d'urgenza della risoluzione firmata dai Consiglieri Louvin,
Mostacchi, Andrione, Viérin, Rollandin, Stévenin, Vallet, Agnesod,
Voyat, Perrin, Lanivi, Maquignaz, Ricco, Aloisi, Trione, Cristina
Monami, Chenuil, Riccarand e Fosson, concer­nente: "Disapprovazione
per la carenza di informazione da parte del servizio
radio-televisivo pubblico in occasione del re­ferendum sulla legge
elettorale".
Se nessuno chiede la parola, pongo in votazione l'iscrizione in
via d'urgenza della proposta di risoluzione.
Esito della votazione:
Presenti, votanti e favorevoli: 33
Il Consiglio approva all'unanimità
Il Consiglio
ai sensi del secondo comma dell'articolo 53 del Regolamento
interno
del Consiglio,
delibera
di procedere nell'adunanza in corso alla discussione e alla
de­cisione sulla risoluzione: "Disapprovazione per la carenza di
in­formazione da parte del servizio radio-televisivo pubblico in
oc­casione del referendum sulla legge elettorale".
Presidente
La risoluzione sarà discussa nella
seduta pomeridiana.
In relazione ad una richiesta del Presidente della Giunta,
Bondaz, e del Presidente della IV Commissione, invito ora il
Consiglio a deliberare di procedere all'immediata discussione e
alla decisione sulla proposta di atto amministrativo presentata
dalla Giunta e concernente: "Predisposizione degli atti per
l'affidamento della fu-tura gestione della Casa da Gioco di
Saint-Vincent. Approvazione di avviso pubblico", anch'essa
distribuitavi questa mattina con allegato il parere che prevede un
emendamento del Presidente della Giunta.
Ha chiesto la parola il Consigliere Andrione; ne ha facoltà.
Andrione (UV)
C'est avec regret que
nous ne pouvons approuver cette inscrip­tion d'urgence. Il ne
s'agit pas d'une question de procédure, il s'agit d'une question de
cohérence. Nous ne sommes pas favo­rables, et nous présenterons -
je ne fais pas avant le temps la discussion que nous ferons au
moment où cet argument sera discuté par le Conseil - de nombreux
amendements au texte qui a été proposé par la Junte. Nous ne voyons
pas comment nous pouvons voter pour l'inscription d'urgence et
voter contre le texte même.
Par conséquent, notre voix sera contraire à l'inscription
d'ur­gence.
Presidente
Ha chiesto la parola il Consigliere
Chenuil; ne ha facoltà.
Chenuil (PCI-PDS)
Devo constatare che ci sono dei
Consiglieri che prima prendono degli impegni e poi non li
rispettano. Per me questo è veramen­te deludente e non depone
certamente a beneficio di una profi­cua amministrazione, anzi è
indice di quella poca serietà pre­sente in qualcuno di noi e,
specie in questo caso, anche di una sterile forma di
opposizione.
Presidente
Colleghi Consiglieri, se nessuno chiede
la parola, mi corre l'obbligo di mettere in votazione l'iscrizione
d'urgenza della proposta di atto amministrativo concernente:
"Predisposizione degli atti per l'affidamento della futura gestione
della Casa da Gioco di Saint-Vincent. Approvazione di avviso
pubblico".
Esito della votazione:
Presenti: 33
Votanti: 31
Favorevoli: 19
Contrari: 12
Astenuti: 2 (Lanivi e Maquignaz)
Il Consiglio non approva
l'iscrizione all'ordine del giorno del nuovo oggetto:
"Predisposizione degli atti per l'affidamento della futura
ge­stione della Casa da Gioco di Saint-Vincent. Approvazione di
avviso pubblico".
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK