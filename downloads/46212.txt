Consiglio Regionale della Valle d'Aosta - Oggetto del Consiglio n. 2672 del 25 luglio 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2672 del 25 luglio 2023 - Resoconto
OGGETTO N. 2672/XVI - Interpellanza: "Azioni volte a
potenziare la pratica del ciclismo al fine di contribuire alla
crescita del turismo".
Marguerettaz (Presidente) -
Punto n. 75 all'ordine del
giorno. Per la presentazione, la parola al collega Restano.
Restano (GM) -
Parliamo di bicicletta,
quest'interpellanza l'avevo presentata prima del "Giro d'Italia",
la discutiamo adesso dopo il "Tour de France". Sappiamo tutti che
andare in bicicletta nel tempo libero solo per un'escursione in
giornata o per una vacanza è bello e divertente, consente di fare
del sano movimento, di socializzare, di stare in compagnia. In
Valle d'Aosta in particolar modo ci si può immergere nella natura,
si scoprono a un passo lento le bellezze del territorio, è anche
l'occasione per fermarsi e gustare specialità enogastronomiche. Per
i più sportivi è un'occasione di sfida per raggiungere alte cime e
anche la possibilità poi di raccontare questa esperienza e le
proprie
performance
sportive. È noto a tutti che il ciclismo
è uno sport in crescita, è tra i primi tre sport praticati in
Italia e adesso, con l'avvento delle biciclette a pedalata
assistita, assistiamo a un'ulteriore crescita, ma soprattutto la
bicicletta a pedalata assistita permette a tutti di raggiungere e
di frequentare le Regioni alpine, quindi frequentare le più
importanti salite delle Alpi. In tal senso nelle dichiarazioni del
18 luglio l'assessore Grosjacques affermava che aveva avuto dei
contatti con RCS e si augurava di poter ospitare il "Giro" del
2025, quindi in tal senso la Valle d'Aosta investe. L'Assessore
andava oltre e si auspicava di portare in Valle d'Aosta anche il
"Tour", magari più tappe del "Tour" attraverso un giro attorno al
Monte Bianco, quindi questo è un cantiere in evoluzione. Riprendo
di nuovo quanto detto prima: le dichiarazioni fatte dall'allora
assessore Guichardaz quando ci è stato conferito il titolo di
"Regione europea dello Sport", l'opportunità di crescita che ci dà
questo riconoscimento, almeno dal punto di vista politico, nelle
intenzioni che aveva l'allora assessore e presidente Bertschy,
comunque riprendendo sempre il programma di legislatura, il
rafforzamento dell'immagine turistica della Valle d'Aosta, la
riduzione di quel
gap
che paghiamo nei confronti di altre
Regioni.
Considerata la particolarità del nostro territorio, quindi le
importanti salite che abbiamo, la rete stradale che ci consente di
percorrere in bicicletta le nostre stupende vallate, raggiungendo i
colli più importanti e le località in alta montagna, le montagne
più alte d'Europa; considerato che attraverso un impegno economico
che si può ritenere limitato da parte dell'Amministrazione
pubblica, con il coinvolgimento degli Enti locali e delle
associazioni sportive, si potrebbe fare un bel lavoro, nel senso
che si potrebbe costruire un sito
Internet
, come fatto da
altre Regioni, dotare i percorsi di apposita cartellonistica con un
QR Code
in maniera da poter cronometrare le salite e
prevedere dei collegamenti con delle apposite
App
, quali
Strava, Komoot, che permettono di mettere in concorrenza chi fa
queste salite e quindi incentivare i percorsi, già questi percorsi
sono molto frequentati, però vediamo che in altre Regioni è stato
fatto un qualcosetta in più che permette di rendere più visibile il
territorio e incentivare i ciclisti a frequentare maggiormente la
Valle d'Aosta, vorremmo sapere, Assessore, per farla breve, come si
pone rispetto a questa proposta.
Presidente -
Per la risposta, la parola all'assessore
Grosjacques.
Grosjacques (UV) -
Il fatto che il ciclismo sia una
pratica sportiva capace in particolar modo di promuovere lo
sviluppo turistico dei territori coniugandosi in modo ideale con la
pratica delle attività
outdoor
della montagna è un fatto da
tempo assodato, quindi non è un'opinione personale, ma è
un'attività che si porta avanti da tempo. Io quindi voglio
rassicurare il collega Restano che il Governo regionale crede nella
valenza turistica di questo sport, che trova in Valle d'Aosta un
luogo ideale per la pratica in tutte le sue declinazioni. È proprio
sulla base di questa grande attenzione che l'Amministrazione
regionale da anni promuove e realizza iniziative tutte volte a
promuovere la pratica del ciclismo come fattore di grande
importanza per l'attrazione di un crescente
target
di
clientela, italiana e straniera, interessata a esperienze di
turismo attivo.
Molte sono state le azioni svolte in questo settore sia
nell'ambito degli investimenti che in quello promozionale. Il
progetto della pista ciclabile, già in parte realizzato con il
percorso Vélodoire, in futuro destinato a coprire buona parte del
Fondovalle della Regione in base a programmi di intervento già
definiti, costituisce senz'altro un intervento infrastrutturale
particolarmente strategico in un'ottica di sviluppo della fruizione
cicloturistica del nostro territorio e negli ultimi due anni, cioè
dall'istituzione del Fondo unico nazionale del turismo, quindi 2022
e 2023, la quota destinata da tale fondo alla parte investimenti
viene in gran parte allocata proprio al finanziamento di piste
ciclabili. Nel caso specifico la pista all'interno dei comuni di
Montjovet, Champdepraz e Issogne per il finanziamento 2022, quella
che interessa i comuni di Pontey e Châtillon per il finanziamento
2023. Inoltre la Regione si è sempre attivata, e continua a farlo,
per ospitare grandi eventi ciclistici in molte delle nostre
località di villeggiatura, impiegando risorse non indifferenti per
assicurare alla nostra Regione il ruolo di palcoscenico
internazionale di questo sport, sia esso su strada o
fuoristrada.
Come già evidenziato in occasione di una precedente iniziativa
che ha ricordato il collega Restano, la Valle d'Aosta ha goduto del
passaggio del "Giro d'Italia" in tre edizioni nelle ultime sei,
ovviamente con le problematiche che sono sorte per il mancato
passaggio del 19 maggio su cui abbiamo ampiamente dibattuto nei
Consigli scorsi, quindi non torno. Oltre al "Giro d'Italia" da anni
le risorse regionali previste per l'organizzazione di grandi
eventi, con valenza turistica, si sono orientate in modo
significativo verso il sostegno degli organismi sportivi locali;
per una questione di tempo, non li riassumo, collega Restano, se
poi sarà di suo interesse, le fornirò la risposta. L'attenzione per
il mondo del cicloturismo si manifesta anche nell'ambito della
formazione e abilitazione dei maestri di
mountain bike
,
figura professionale istituita agli inizi degli anni Duemila e che
negli ultimi anni ha visto crescere l'interesse di molti giovani.
Gli iscritti al relativo elenco regionale sono infatti 62, ma, in
relazione alle ultime sessioni di riconoscimento effettuate nel
2022 e nel mese di marzo di quest'anno, questo numero è destinato a
crescere notevolmente. Salterei il preambolo dei contatti con
l'organizzazione del "Giro", sui quali ho già riferito; stiamo
aspettando in questi giorni una proposta che tenga conto anche
della sorta di risarcimento sportivo che abbiamo chiesto, ma sarà
per l'edizione 2025 perché l'edizione 2024 è praticamente già
disegnata.
Per quel che riguarda la seconda domanda: "come si pone rispetto
alla proposta in premessa illustrata", in questa prospettiva
potrebbe inserirsi nel futuro un progetto volto a identificare sul
territorio regionale alcune salite che, per storia e difficoltà,
possono rappresentare per i tanti appassionati un terreno di sfida
e di grande interesse. L'idea va però sviluppata, anche se per
quanto concerne l'ipotizzato sistema di cronometraggio tale
iniziativa non parrebbe costituire un elemento di particolare
utilità per i ciclisti, normalmente dotati di apparecchi
individuali più che adatti allo scopo. L'intervento avrebbe dei
costi importanti e probabilmente non genererebbe un così grande
interesse tra i praticanti tenuto conto dell'esistenza di apposite
App
, così come le ha bene illustrate il collega Restano,
collegate ai sistemi satellitari che vengono abitualmente
utilizzate dai ciclisti.
Presidente -
Per la replica, la parola al collega
Restano.
Restano (GM)
- Grazie Assessore, parto dalla fine. Il
QR Code
serve per la promozione, probabilmente non ha
seguito o mi sono spiegato male, per la creazione di un sito, però,
detto questo, è importantissimo organizzare gli eventi, però poi
bisogna collegarli e poter caricare a terra, come è in uso dire da
qualcuno in quest'aula, l'investimento fatto per portare il "Tour"
o il "Giro", perché spendiamo un mucchio di soldi e poi non abbiamo
i percorsi. Questo ritengo che sia molto importante. Comunque,
andando a visitare qualche sito specializzato - se lei va a vedere,
e penso lo abbia fatto - tra le cento salite più belle del mondo
non ce n'è una valdostana. Tra le sette salite più difficili
d'Italia e più belle da fare non ci sono le nostre, non perché noi
siamo secondi agli altri, perché non abbiamo fatto la promozione e
nella sua risposta non vedo messe a fuoco le richieste che le ho
fatto, a parte l'ultima parte. La scorsa settimana sono andato a
vedere il "Tour" e ho fatto 100 chilometri in bicicletta. Ogni
chilometro, quindi non dalla parte del "Tour", c'era un cippo con
indicata la pendenza, il chilometraggio e la quota. Questo è
valorizzare il territorio, questo è valorizzare le salite. Se lei
va a fare altre salite in Italia - io ogni tanto vado a farle - ci
sono queste indicazioni e noi non ne siamo provvisti; il QR Code
serve per questo.
La classificazione di una salita, se va sempre a leggere i siti,
non dipende dalla lunghezza e dalla pendenza, per esempio, il
Gutemberg è poco più di 400 metri, è una delle salite più epiche; a
lato; lo Stelvio, è una delle salite più conosciute in Italia, per
il numero di tornanti, per la pendenza, per la lunghezza, ma anche
per la descrizione del territorio circostante. Il collega
Marguerettaz glielo può dire, è come vengono raccontate le cose che
ci fanno appassionare e coinvolgere, sono le emozioni, ce lo
insegna lei adesso, le emozioni le creiamo con i racconti, con la
descrizione, ma se non facciamo niente... non facciamo proprio
niente. Lei ha evocato tutti i soldi che la Regione ha investito
sulle ciclabili e che sta investendo, ma se non mettiamo un
cartello, poi dopo come facciamo a scaricare a terra quanto abbiamo
investito? Ritorno all'interpellanza precedente, se investiamo sul
"Tour", vogliamo portare i Francesi, vogliamo portare gli
stranieri, non indichiamo quali sono i percorsi più importanti?
Viceversa, per quanto riguarda i percorsi di montagna pedestri,
definiamoli così, vado a vedere, è un lavoro che la Valle d'Aosta
ha fatto, possiamo cercare di recuperare il terreno perso fino ad
oggi e avviare un investimento in quest'ambito, faccia una
valutazione anche in questo senso: ho notato in lei un'apertura, ci
mancherebbe, però forse ci vuole più coraggio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK