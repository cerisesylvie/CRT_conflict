Consiglio Regionale della Valle d'Aosta - Oggetto del Consiglio n. 3199 del 11 novembre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3199 del 11 novembre 1987 - Resoconto
OGGETTO N. 3199/VIII - PARTECIPAZIONE DELLA REGIONE ALLA
CREAZIONE DI UN PARCO INTERNAZIONALE DEL MONTE BIANCO.
(Interpellanza)
PRESIDENTE:
Do lettura dell'interpellanza in oggetto,
presentata dal Consigliere Sandri:
INTERPELLANZA
RICORDATO
che da parte di un nutrito gruppo di famosi
alpinisti, tra cui l'inglese Chris Bonington ed il sudtirolese
Reinhold Messner, è stato lanciato un appello per la difesa delle
grandi vette ormai deturpate da funivie selvagge e scalatori
incivili e che su tale appello si terrà a Biella (VC) dal 31
ottobre al 1° novembre un incontro internazionale su "Alpinisti di
tutto il mondo a difesa dell'alta montagna", presieduto da sir John
Hunt, capo della spedizione anglonepalese all'Everest del
1953;
CONCORDANDO
con le preoccupazioni di questi alpinisti
sulla situazione di alcune delle nostre più prestigiose vette e
cioè il Cervino e il Monte Bianco;
RITENUTO
indispensabile e non più dilazionabile uno
studio di fattibilità per la costituzione di un parco
internazionale del Monte Bianco con stretta tutela di tutto il
massiccio, attualmente privo di qualsiasi tutela specifica sul
nostro versante;
INTERPELLA
la Giunta regionale per conoscere se intenda:
1)
contribuire alla creazione di un parco
internazionale del Monte Bianco;
2)
contattare a tale proposito gli Amministratori
degli Enti Locali della Haute Savoie;
3)
finanziare uno studio di fattibilità di
massima.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Questa interpellanza trae lo spunto
dall'appello che era stato lanciato l'anno scorso da una quarantina
di grandi e famosi alpinisti, per la salvaguardia del Monte Bianco.
L'iniziativa, partita da alcuni alpinisti italiani, in particolare
di Biella, era stata presentata in Valle d'Aosta ed aveva fatto
nascere una discreta risonanza intorno al problema, tant'è che sono
state concretizzate alcune proposte per salvaguardare certe aree
del mondo di particolare significato alpinistico ed in specie
quella del Monte Bianco.
Voglio segnalare la proposta dell'attuale ministro italiano
dell'ambiente, Ruffolo, per la creazione di questo parco
internazionale e il convegno internazionale svoltosi a Biella, tra
il 31 ottobre ed il 1° novembre, sul tema "Alpinisti di tutto il
mondo a difesa dell'alta montagna". Il convegno è stato incentrato
sulla cosiddetta "wilderness", termine a lungo dibattuto nel corso
del convegno, al quale ha partecipato, tra gli altri, il famoso
alpinista e accademico italiano, il valdostano Chabod.
Io credo che, su questo tessuto di attenzioni e di
preoccupazioni intorno ad una delle nostre più prestigiose vette,
che giungono da più parti ed in modo particolare da coloro che la
frequentano, per il degrado di queste aree, di cui parla
esplicitamente il documento di presentazione del convegno,
riferendosi a "funivie selvagge e scalatori incivili", io credo che
la Valle d'Aosta possa dare un segno di attenzione. In particolare,
la Giunta regionale può dimostrare di interessarsi all'ipotesi di
questo progetto, intraprendendo, in sostanza, due iniziative. La
prima tenderebbe a contattare gli amministratori dell'altro
versante, in particolare quelli della Haute Savoie e di Chamonix;
l'altra a predisporre di un piano di fattibilità dello stesso
parco.
Credo che specie quest'ultima iniziativa assumerebbe un grande
significato, sia perché tenderebbe a conservare in modo corretto il
territorio regionale sia perché l'immagine turistica trarrebbe un
notevole beneficio dalla presenza di un Monte Bianco integro,
capace di conservare nel tempo le caratteristiche ambientali,
idrogeologiche, faunistiche e floristiche, anche perché il turismo
sta prestando maggiore attenzione a questo tipo di richiamo.
L'interpellanza, quindi, tende a conoscere dalla Giunta se essa
sia intenzionata a seguire le indicazioni suggerite da questi
alpinisti dei quali, specie dei due presentatori, mi preme
sottolineare gli aspetti quasi estremi ed opposti. Da una parte,
infatti, c'è l'inglese Chris Bonington, che è stato l'organizzatore
dell'attacco di Hillary all'Everest, che all'epoca si qualificava
come il teorico delle spedizioni pesanti e che sicuramente ha
cominciato a compiere i primi danni su quella montagna, portando e
lasciandovi tutta una serie di rifiuti. Al capo opposto possiamo
segnalare la figura di Reinhold Messner che, invece, è sempre stato
il teorico di un approccio alla montagna quanto più dolce e meno
inquinante possibile.
Poiché credo che queste due figure estreme rappresentino un po'
tutto l'arco degli alpinisti, ritengo giusto che la nostra Regione
dia una risposta ufficiale sull'argomento.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Le sujet est sans doute intéressant et
nous avons suivi le débat à Biella. Ce n'est pas la première fois
que ce discours est abordé, car la dernière fois à Biella, lors de
la célébration du bicentenaire du Mont-Blanc, le problème avait été
examiné d'une autre façon.
Je crois tout de même qu'au niveau de l'interpellation, sans
rappeler la valeur sur les plans culturel, promotionnel etc, du
Mont-Blanc, le problème se pose sous un autre point de vue. Il
serait souhaitable que chaque initiative soit prise après que les
populations locales aient été consultées.
En revanche, on a lu qu'il y avait en cette proposition sans
qu'aucun mot n'ait jamais été prononcé par les différents organes
envers l'Administration régionale. De plus, le conseiller ne l'a
pas cité, parmi les requêtes présentées à la séance de Biella, il y
avait celle de l'élimination du téléphérique du Mont-Blanc. Sur
cette initiative des remarques pourraient être formulées.
Pour répondre à l'interpellation, la Junte peut examiner une
proposition de ce genre parallèlement à un projet susceptible
d'être étudié par l'Administration régionale, en accord avec les
collectivités locales.
Deuxième point
"contattare a tale proposito gli
Amministratori degli Enti Locali della Haute Savoie;".
Je ne
comprends pas cette attitude du conseiller Sandri d'entendre les
administrateurs de la Haute-Savoie sans dire un mot des
administrateurs locaux. Les communautés de Courmayeur et des
alentours pourraient être intéressées par la manière à adopter pour
régler un système de parc, M. Sandri en conviendra!
Nous sommes disposés à examiner toute proposition à cet égard à
condition qu'il y ait un examen préalable de son ensemble.
Nous avions prévu d'adresser une requête au Ministère pour
savoir quelle est la raison qui a motivé une telle position sans
avoir consulté l'Administration régionale, d'autant qu'en matière
de parc le Statut est assez clair.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Mi sembra che il Presidente della Giunta
abbia voluto spostare la discussione su di un terreno duro e che
abbia volutamente omesso le manchevolezze della sua Giunta su
questo tema.
È chiaro che una interpellanza che parla di parchi possa dare
fastidio, quando due leggi relative alla costituzione in Vale
d'Aosta di parchi, riserve od oasi naturali, presentate dai Gruppi
Comunista e di Nuova Sinistra. giacciono ancora in Commissione. in
attesa di una proposta della Giunta regionale che non abbiamo
ancora visto. Da questa circostanza discendono, quindi, le
difficoltà della Giunta a capire il ruolo dell'Amministrazione
regionale e quello dell'ente locale.
I possibili contatti con gli enti locali della Haute Savoie, a
mio parere, rientrano tra le responsabilità di livello regionale
che non devono essere disattese. Penso anche che l'attenzione verso
la popolazione locale di Courmayeur, suggerita più volte. nel corso
dell'intervento del Presidente della Giunta, sia una manovra di
piccolo respiro, perché è molto facile trincerarsi dietro il
coinvolgimento, che nessuno ha mai negato, di popolazioni, per
coprire la mancanza di volontà e di iniziativa su questo tema.
È notorio, infatti, che la Giunta regionale si sia resa
responsabile di interventi "disgraziati" in campo ambientale, ed è
altrettanto notorio che non abbia alcuna intenzione di istituire
altri parchi, così come è ulteriormente notorio che l'iniziativa
sul Monte Bianco sia stata vista negativamente.
Il Presidente della Giunta ha avuto ragione solo nel
sottolineare l'omissione di un argomento (faccio presente che i
termini scadevano il 29 ottobre, mentre la riunione si è svolta il
31 ottobre ed il 1° novembre. L'omissione, pertanto, non è stata
nel contenuto dell'interpellanza, ma nei termini della sua
presentazione) che è stato discusso ampiamente nell'incontro di
Biella e che riguarda la funivia.
Sia ben chiaro che a Biella è stato detto che l'unico tratto
della funivia del Monte Bianco che non va bene è quello che collega
Punta Helbronner all'Aiguille du Midi, mentre non si è fatto alcun
cenno né al tratto di risalita verso il Rifugio Torino e Punta
Helbronner, né a quello sul versante francese verso l'Aiguille du
Midi. È un discorso che può essere criticato o accettato ma che,
sicuramente. non può essere liquidato così semplicemente, solo
perché proposto da "quelli" che ce l'hanno contro le comunicazioni,
i trasporti e contro la posizione della gente in genere, come si
potrebbe far supporre inserendolo in un simile contesto.
Io credo fermamente in questo parco e credo di poter stimare
molto il Ministro Ruffolo che si è fatto promotore di questa
iniziativa.
Mi auguro che il Presidente della Giunta mantenga la promessa di
chiedere spiegazioni al Ministro Ruffolo sulla volontà di fare il
parco senza interpellare le popolazioni locali. Credo che in questo
settore si debba avere il coraggio di proporre e di assumere delle
iniziative. Questo non significa assolutamente che si vuole fare il
parco contro il parere delle popolazioni locali.
In Valle d'Aosta si è già combattuta una battaglia. e penso che
proseguendo lungo la stessa strada si alimenti solo il disaccordo
tra le popolazioni e le forze politiche, mentre queste proposte
tendono esclusivamente al benessere delle popolazioni e del
territorio.
Si dà atto che alle ore 18.27 assume la Presidenza il
Vice-Presidente DOLCHI.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK