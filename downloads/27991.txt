Consiglio Regionale della Valle d'Aosta - Oggetto del Consiglio n. 273 del 14 novembre 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 273 del 14 novembre 1970 - Resoconto
OGGETTO N. 273/70 - Concessione di un secondo contributo al
Circolo CRER dei dipendenti regionali nelle spese per l'anno 1970.
(Rinvio al 30/11/1970)
Milanesio (P.S.I.)
- I Consiglieri avranno potuto vedere
dall'allegato, si tratta di concedere il secondo contributo come
già previsto, del resto, all'inizio dell'anno al Circolo ricreativo
dei dipendenti della Regione.
Avevamo concesso 1.500.000 all'apertura dell'anno per consentire
una certa attività; si tratta ora al consuntivo di dare altri
denari; il bilancio del CRER è di circa 8 milioni: 2 milioni
rappresentati dalle sottoscrizioni individuali e 6 milioni che
erano stati, grosso modo, concordati con il CRER da parte della
Giunta regionale. Si propone quindi che il Consiglio regionale
approvi questa contribuzione.
Fosson (U.V.)
- Ici ce n'est pas mal, peut-être que le
Conseil  puisse être informé un peu mieux de l'activité de ce
Cercle de la Région, parce que ici, maintenant, on parle de
consuntivo
, nous avons délibéré un million et demi avant et
maintenant on délibère quatre millions et demi, mais pour voir un
peu clair dans tout ceci serait bien d'avoir un peu une relation
plus détaillée sur ce qui a été fait, pour voir si cet argent est
bien dépensé; ne sont pas de grosses chiffres mais, tout de même,
parce que effectivement moi pour mon compte j'ignore quelle est
l'activité de ce cercle dans les grand détails, voilà.
Milanesio (P.S.I.)
- Ho chiesto, proprio l'altro giorno,
al Presidente del CRER una relazione sull'attività svolta,
relazione che dovrebbe pervenire in questi giorni. In verità, siamo
un po' tutti, almeno gli amministratori e la Giunta, sono un po'
tutti al corrente di quella che è l'attività del CRER, non hanno
ancora raccolto in una, diciamo così, in un resoconto finale questa
loro attività, proprio perché volevano aspettare la fine dell'anno
solare. Io condivido l'osservazione del Consigliere Fosson,
prometto che al più presto, appena mi arriverà questo resoconto,
farò pervenire a tutti i Consiglieri copia di questo resoconto.
Voglio solo precisare che vi sono iscritti circa 500 tra dipendenti
e familiari dei dipendenti a questo Circolo, cioè quelli che hanno
diritto in base allo Statuto, che vi sono numerose sezioni di
attività: sci, bocce, calcio, numismatica e attività culturali e
ricreative.
Penso che questo contributo dell'Amministrazione regionale
abbastanza cospicuo non faccia che ricalcare, praticamente, quello
che in genere enti pubblici territoriali, come Comuni, Province e
anche Aziende fanno nei confronti di organismi sportivi-ricreativi
e culturali dei loro dipendenti, si tratta né più né meno di un
circolo, diciamo così, aziendale.
Ora, avevo richiesto questa relazione, dovrebbe pervenirmi,
l'unica ragione per cui non l'avevano fatta era perché volevano
aspettare la fine dell'attività dell'anno in corso.
Mappelli (D.C.)
- Io non è che non voglia che il
Consiglio regionale non sia edotto del programma e di quanto viene
svolto da parte del CRER, però ritengo che, dato che è uscito lo
Statuto dei lavoratori che in queste materie è molto chiaro,
sarebbe auspicabile che, dato che il Consiglio di amministrazione
di questo tipo di fondi che le Società e gli Enti mettono a
disposizione dei lavoratori, ogni Sezione ha il proprio Presidente,
di modo che nomina il Presidente del CRER, la Regione, cioè per
essa la Giunta nomina o due rappresentanti e quello che viene fatto
è fatto bene senza che un Consiglio regionale si metta lì ad andare
a vedere se è fatta una passeggiata, se è stato preso il
pullman  o che genere di manifestazioni ha deliberato questo
Consiglio di amministrazione. Come dico nulla vieta che il
Consiglio ne venga messo a conoscenza, però essendo lo statuto dei
lavoratori in questa materia molto chiaro, io auspicherei che
questo venga fatto di modo che ogniqualvolta questo Consiglio di
Amministrazione fa delle richieste in base ai propri programmi, di
modo che tutto è normale, tutto è chiaro, perché sono i lavoratori
stessi a determinare le loro scelte e i loro programmi in base alle
disponibilità.
Savioz (P.C.I.)
- Senza voler entrare nel merito del
problema, ma mi rendo conto che in seguito già al versamento che
abbiamo effettuato l'altra volta ci sono state alcune rimostranze
da parte di altri sodalizi che esistono nella Regione della Valle
d'Aosta e considerato che una relazione sull'attività di questo
sodalizio noi non l'abbiamo mai avuta, tenuto conto del fatto anche
che è molto giovane quindi non poteva esserci, io ritengo che per
la buona pace di tutti i sodalizi della Valle d'Aosta e per la
tranquillità di coscienza da parte dei Consiglieri regionali che
siedono in questa aula, sarebbe opportuno, prima di provvedere a
fare altri versamenti, di vedere un momento l'attività di questo
Circolo ricreativo e di avere una conoscenza pratica di come
funziona e di come vanno le cose, in modo da poter anche, di fronte
a chi ci dovesse fare delle osservazioni e che fanno parte di altri
sodalizi, essere in grado di poter rispondere coscienziosamente sul
come è stato adoperato il denaro pubblico.
Quindi io chiederei che la cosa venisse rinviata ad una futura
sessione del Consiglio e intanto avere le relazioni che devono
essere fatte.
Montesano (P.S.D.I.)
- Allora viene chiesto il rinvio,
Assessore Milanesio.
Milanesio (P.S.I.)
- Del resto io avevo precisato che
avevo richiesto una relazione al Presidente del sodalizio; volevo
solo fare presente che si tratta in fondo di normalissima
amministrazione, comunque è legittimo il desiderio dei Consiglieri
di voler conoscere questa attività e io in un prossimo Consiglio,
pregherei che fosse il Consiglio di fine novembre, io porterò
questa relazione al Consiglio.
Montesano (P.S.D.I.)
- Quindi è rimandato al 27-30.
Allora si passa all'oggetto n. 13.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK