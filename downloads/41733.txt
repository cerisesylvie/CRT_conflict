Consiglio Regionale della Valle d'Aosta - Oggetto del Consiglio n. 746 del 3 luglio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 746 del 3 luglio 2019 - Resoconto
OGGETTO N. 746/XV - Interrogazione: "Interventi per la
riapertura del distributore di benzina dell'autoporto".
Rini (Presidente) -
Punto 19 all'ordine del giorno. Per
la risposta, la parola all'assessore Testolin.
Testolin (UV) -
L'interrogazione chiede da quale data il
suddetto distributore sia chiuso; quali siano le ragioni che hanno
portato alla chiusura e che cosa la società Autoporto Valle d'Aosta
S.p.A. intenda fare per garantire la riapertura di un servizio
essenziale per l'autoporto. Solo per chiarezza è opportuno
premettere che il distributore di cui si parla è quello destinato
all'esclusivo servizio della viabilità autostradale, solo per
chiarire la zona. Per quanto concerne il primo quesito, il
distributore è chiuso a partire dal 18 marzo 2019. Per quanto
concerne il secondo distributore: è stato chiuso con decisione
unilaterale, senza alcun preavviso da parte del gestore, che ha
comunicato inizialmente che la chiusura, causata da problemi
tecnico-amministrativi di approvvigionamento di carburante, sarebbe
stata solo temporanea, prevedendo una riapertura entro il 31 dello
stesso mese di marzo. In data 28 marzo, invece, il gestore ha
comunicato all' Autoporto Valle d'Aosta e all'Eni S.p.A. che non
poteva garantire la riapertura dell'impianto a causa del perdurare
dei problemi amministrativi e finanziari della società che lo
gestiva. Per quanto concerne il terzo quesito, la società Autoporto
Valle d'Aosta, ricevuta la comunicazione da parte del gestore e
l'impossibilità di riaprire il distributore, ha subito contattato
Eni S.p.A. con la quale è vigente una convenzione per la gestione
del distributore stesso al fine d'individuare una soluzione per la
riapertura del punto vendita di carburanti. L'Eni, dopo una
valutazione interna, ha comunicato in data 22 aprile la
disponibilità a riaprire il distributore con una gestione diretta
da parte di una società del gruppo. Al momento è in corso da parte
di Eni Fuel Retail S.p.A., società individuata per la gestione
diretta del distributore, l'iter di
due diligence
interna
che è propedeutica alla stipula del contratto necessario per
riaprire il distributore. Alla fine di questo iter verrà assegnato
dunque a questa società, se nulla osta.
Presidente -
Per la replica, la parola alla collega
Spelgatti.
Spelgatti (LEGA VDA) -
Assessore, la ringrazio per la
risposta. Sono contenta che siano state avviate da parte della
società Autoporto tutte le procedure per procedere il più
celermente possibile alla riapertura di questo servizio
indispensabile, assolutamente indispensabile. Mi domando poi se
abbiate fatto e attivato anche tutte le procedure previste
contrattualmente, visto e considerato che in seguito a questo il
disservizio è stato gravissimo e ci sono comunque tutte delle
responsabilità contrattuali, oltre che nei confronti di Eni, ci
sono anche tutte delle responsabilità contrattuali anche nei
confronti di Sav. Per cui mi auguro che poi vengano anche attivate
tutte le procedure conseguenti al contratto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK