Consiglio Regionale della Valle d'Aosta - Oggetto del Consiglio n. 698 del 23 giugno 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
OPERE PUBBLICHE
Precedente
Successivo
Resoconto integrale del dibattito dell'aula
Oggetto del Consiglio n. 698 del 23 giugno 1999 - Resoconto
SÉANCE DU 23 JUIN 1999 (MATIN)
OGGETTO N. 698/XI Intendimenti per ovviare alla mancata
realizzazione di un tratto di marciapiede sulla strada dell'Envers
in Comune di Gressan. (Interpellanza)
Interpellanza Preso atto che sono in corso di ultimazione i
lavori di allargamento della strada regionale dell'"envers", in
Comune di Gressan;
Rilevato che, immotivatamente, un tratto di tale strada (fra le
cosiddette "Case Fanfani" e l'incrocio con la strada comunale che
conduce alla frazione "La Fontaine") risulta privo di
marciapiede;
Ritenuto che tale mancanza sia incomprensibile dal punto di
vista progettuale e pericoloso per i pedoni che transitano sulla
strada in questione;
il sottoscritto Consigliere regionale
Interpella
l'Assessore competente per sapere:
1) per quale ragione il tratto di strada in oggetto risulti
privo di marciapiede;
2) se non si ritenga opportuno intervenire per ovviare
all'inconveniente descritto e, in caso affermativo, con quali tempi
e modalità.
F.to: Curtaz
Presidente Il Consigliere Curtaz rinuncia all'illustrazione
dell'interpellanza.
La parola all'Assessore al territorio, ambiente e opere
pubbliche, Vallet.
Vallet (UV) La mancanza del tratto di marciapiede indicato
nell'interpellanza è il risultato di un errore in fase di
progettazione esecutiva dell'ultimo tronco che li ha
tranquillamente omessi.
Forse è da addebitare, quest'errore di trascrizione, ad
un'errata indicazione delle progressive tenuto conto che quel
progetto di massima, che riguardava la sistemazione della strada da
Pont Suaz al Municipio di Gressan, è stato realizzato in lotti.
Comunque di errore si è trattato e all'errore stiamo ponendo
rimedio, nel senso che è in corso la progettazione esecutiva del
nuovo innesto della strada regionale per Les Fleurs di fronte al
Municipio di Gressan; in quell'appalto verrà inserita anche la
realizzazione del tratto di marciapiede mancante.
Questo è già previsto nel programma di previsione 1999-2001,
contiamo di realizzarlo nel corso dell'anno prossimo.
Presidente La parola al Consigliere Curtaz.
Curtaz (PVA-cU) La stringata risposta dell'Assessore alla mia
interpellanza mi soddisfa nel senso che onestamente, ma credo che
non potesse essere diversamente, l'Assessore ha riconosciuto che si
è trattato di un errore, io dico di un clamoroso errore progettuale
perché si sono uniti due tronchi di strada che hanno entrambi i
marciapiedi con un tratto di strada che avrà circa 150-200 metri in
cui manca completamente il marciapiede.
Di questo prendiamo atto anche se con un po' di allarme su come
vengono realizzate certe opere pubbliche e come vengono seguiti
certi progetti perché abbiamo dovuto vederli realizzati prima di
accorgerci che c'era quest'errore nella progettazione e quindi poi
nell'esecuzione dell'opera.
Prendo altresì atto, qui con maggiore soddisfazione, che si
porrà rimedio in tempi ragionevoli a questo problema in modo che
tutto il tratto stradale sia asservito a marciapiede come è assai
utile in quella zona perché si tratta di zona in cui ci sono molte
abitazioni, frequentata anche da pedoni in maniera se non
intensissima quanto meno consueta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK