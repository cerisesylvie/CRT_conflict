Consiglio Regionale della Valle d'Aosta - Oggetto del Consiglio n. 629 del 18 aprile 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 629 del 18 aprile 2019 - Resoconto
OGGETTO N. 629/XV - D.L. n. 20: "Primo provvedimento di
variazione al bilancio di previsione finanziario della Regione per
il triennio 2019/2021. Modificazioni di leggi regionali".
Rini (Presidente) -
Punto 40.01 all'ordine del giorno.
Passiamo ora alla votazione del disegno di legge n. 20.
Articolo 1. La votazione è aperta. La votazione è chiusa.
Presenti: 35
Votanti: 18
Favorevoli: 18
Astenuti: 17 (Aggravi, Bertin, Cognetta, Distort, Ferrero,
Gerandin, Luboz, Lucianaz, Manfrin, Minelli, Mossa, Nasso, Pulz,
Russo, Sammaritani, Spelgatti, Vesan)
Il Consiglio approva.
Articolo 2. C'è l'emendamento n. 1a di LEGA e MOUV'. Sono state
errate le numerazioni, abbiamo due volte "1", per cui questo è
l'emendamento n. 1a.
La parola al collega Aggravi.
Aggravi (LEGA VDA) -
L'emendamento, come anticipavo
precedentemente, vuole reintrodurre la proposta di aliquota
addizionale all'IRPEF attualmente in vigore in forma agevolata per
le fasce di reddito più basse. La stessa proposta era già stata
fatta dalla Giunta Spelgatti. L'aliquota, questa facilitazione,
pesa sul bilancio regionale per circa 4.625.000 euro. Come ho già
detto, dalle simulazioni e dalle valutazioni fatte, l'agevolazione
IRAP dell'articolo 2 attualmente proposto a nostro giudizio non è
efficace, perché non può favorire con i risparmi che produce per
singola impresa e varie tipologie di impresa quello che si
prefigge, vale a dire un aumento dell'occupazione. Cosa diversa
riteniamo dal punto di vista della sua utilità e del peso che un
risparmio per le famiglie può avere, soprattutto per chi è più in
difficoltà. Forse 80-100 euro o qualcosa di più sono pochi per
qualcuno, ma noi riteniamo che in realtà siano molto importanti, e
forse possono rispondere meglio nelle esigenze di chi oggi ha
bisogno. Le imprese hanno bisogno di ben altro, non crediamo che
questo risparmio possa ad oggi favorirle.
Siamo in materia fiscale e voglio concludere questa
presentazione solo con una precisazione rispetto all'esempio
portato prima dall'Assessore Testolin: se applico un'addizionale,
la applico per il futuro, non è retroattiva. Il canone Skyway è
retroattivo.
Presidente -
Ci sono richieste di intervento su questo?
La parola all'Assessore Testolin.
Testolin (UV) -
Solo per ribadire che sono scelte diverse
da quelle proposte, per ribadire i numeri medi delle agevolazioni
discendenti dall'applicazione di questo tipo di agevolazione, che
erano mediamente intorno ai 5 euro mensili di quello che poteva
essere un ritorno nelle tasche dei cittadini. Pensiamo che
l'attenzione al lavoro sia propedeutica anche a mantenere la
possibilità di avere un reddito e di poter pagare a sua volta
l'IRPEF, perché l'attenzione alle aziende passa anche da questo
tipo di iniziative, che evidentemente hanno delle ricadute
proporzionali alle risorse messe in campo, ma che danno un segnale
importante per chi deve continuare a garantire l'occupazione sul
nostro territorio.
Peraltro - mi ero dimenticato di sottolinearlo prima e lo
ricordo in questa circostanza -, l'agevolazione IRPEF va a toccare
anche le cooperative che già erano state ridotte dal 2,90 all'1,90,
se non sbaglio, con l'approvazione del bilancio, e che vedono un
azzeramento con questo nuovo provvedimento, quindi sono esentate
dall'applicazione del campo IRAP. Questo per sostenere le aziende e
gli enti che hanno sofferto, magari più di altri, il periodo di
criticità, anche per la concorrenza che arriva da fuori dei nostri
confini regionali.
Penso sia questo il segnale che vogliamo dare, senza creare dei
contrasti filosofici, ma è solo per una diversa visione di quella
che è l'impostazione di questo momento.
Presidente -
La parola al collega Bertin per
dichiarazione di voto.
Bertin (RC-AC) -
Sia per l'emendamento che per
l'articolo, che hanno se vogliamo la stessa caratteristica. Come
lei ha detto in precedenza, nel caso dell'IRAP vi è una riduzione
generale a pioggia su tutti, senza andare ad indirizzare scelte
precise. Di per sé è positivo abbassare l'imposta, ma certamente
bisogna fare uno sforzo supplementare e dare un indirizzo alle
scelte che si stanno facendo. Stesso discorso vale un po' anche per
l'IRPEF, nella quale gli scaglioni erano pochi; era una
flat
tax
non particolarmente riuscita, un po' come quella a livello
nazionale che rischia di essere più una "
flag tax
", una
tassa bandiera, che pone problemi di effettiva operatività. Per
questi due, sia per l'emendamento che per l'articolo, la
valutazione è sostanzialmente la stessa.
Presidente -
Se non ci sono altre richieste, pongo in
votazione l'emendamento n. 1a). La votazione è aperta. La votazione
è chiusa.
Presenti: 35
Votanti: 28
Favorevoli: 10
Contrari: 18
Astenuti: 7 (Bertin, Minelli, Mossa, Nasso, Pulz, Russo,
Vesan)
Il Consiglio non approva.
Metto ora in votazione l'articolo 2... C'era una dichiarazione
di voto sull'articolo? Chiudiamo la votazione e la riapriamo.
Prego, collega Mossa, ha la parola.
Mossa (M5S) -
Chiedo scusa, ma non c'è stato proprio il
tempo materiale... io volevo fare la dichiarazione di voto su
questo emendamento.
Presidente -
L'emendamento è già stato votato, stiamo
votando l'articolo 2. L'emendamento è stato respinto.
Mossa (M5S) -
Questo è l'emendamento n. 2?
Presidente -
No, questo è l'articolo 2.
Mossa (M5S) -
Chiedo scusa.
Presidente -
Apriamo la votazione sull'articolo 2. La
votazione è aperta. La votazione è chiusa.
Presenti: 35
Votanti: 28
Favorevoli: 18
Contrari: 10
Astenuti: 7 (Bertin, Minelli, Mossa, Nasso, Pulz, Russo,
Vesan)
Il Consiglio approva.
Articolo 3. Posso dare lo stesso risultato? No. Allora apriamo
la votazione o ci sono dichiarazioni di voto? Apriamo la votazione.
La votazione è aperta. La votazione è chiusa.
Presenti: 35
Votanti: 28
Favorevoli: 28
Astenuti: 7 (Bertin, Minelli, Mossa, Nasso, Pulz, Russo,
Vesan)
Il Consiglio approva.
Articolo 4. C'è l'emendamento n. 1 di LEGA e MOUV' e
l'emendamento n. 2, sempre di LEGA e MOUV', che introducono il
comma 1bis. Illustra entrambi gli emendamenti, collega Gerandin?
Prego.
Gerandin (MOUV') -
Per quanto riguarda questo
emendamento, che è quello legato al finanziamento dei consorzi,
volevo aggiungere qualcosa in più. Io ho ascoltato quello che mi ha
detto prima l'Assessore Viérin in merito al discorso dei riordini,
e ben venga una semplificazione. Sono anni che questi 7 milioni
rimangono in disponibilità e, proprio per le difficoltà legate a
quella serie di problematiche che lei ha citato, ma anche ad altre,
a tutt'oggi utilizzati non sono stati, per cui ben vengano le
semplificazioni in merito.
Riguardo al discorso della necessità, al di là di quello che è
un ordine del giorno, ritengo necessario avere delle risorse certe,
anche se il tutto è legato al fatto che - come da lei condiviso -
siamo in una grande situazione di difficoltà. Ci sono consorzi in
scadenza, una serie di presidenti non ha già più manifestato
l'intenzione di dare disponibilità, io direi una media altissima di
presidenti di consorzio, proprio perché in questo momento si hanno
tante responsabilità ma poche disponibilità finanziarie e,
soprattutto, poche certezze. Io vedrei questo emendamento e queste
disponibilità finanziarie in un'ottica di certezza per quello che
riguarda un triennio di risorse da destinare ai consorzi. Ci tengo
a sottolineare questo: così come previsto, sarà un provvedimento di
Giunta regionale che deciderà su quali priorità dare sullo spendere
e sul mettere in disponibilità queste risorse.
È un panorama un po' variegato quello dei consorzi in Valle
d'Aosta: ci sono alcuni consorzi che hanno la fortuna di avere la
centralina, che hanno un po' di entrate proprie, ma ci sono altre
realtà che non possono avere né centraline, né entrate proprie, e
che stanno lentamente naufragando. Ho visto un po' di articoli in
cui venivano pubblicate delle foto di gruppo di consorzi che
avevano indetto le
corvées
, si vedevano gruppi di 50-100
persone. Questo è il valore aggiunto della Valle d'Aosta e su
questo dobbiamo dare alcune certezze, perché noi rischieremo, se
non mettiamo risorse in disponibilità, di demotivare, di non
trovare più gente che dà la disponibilità per gestire questi
consorzi, poiché sono solo delle responsabilità, e con nessuna
certezza di avere risorse. Lo ripeto: con questo emendamento viene
fissata solo una disponibilità di 2 milioni all'anno per un
triennio, il che vuol dire 6.000.000 per una fase di programmazione
che - come lei ha detto - avete comunque intenzione di mettere in
campo.
Vengo alla parte legata al canone: per quello che riguarda il
discorso delle centraline con più di 3.000 kilowatt di produzione,
viene finanziato col sovracanone. Considerato che una parte viene
già comunque utilizzata nella variazione di bilancio, mi è stato
detto che passare da 38,99 euro per kilowatt a 43,07 sarebbe un
canone troppo elevato. Io voglio citare quello della Regione
Piemonte, che è vicina a noi, la quale, per quel che riguarda le
grandi derivazioni, fissa un canone di 44,05. Pertanto siamo
assolutamente in linea e saremmo ancora sotto quel canone fissato
dal Piemonte.
Io penso davvero che questa sia una grande occasione per dare il
segnale che noi al territorio ci teniamo, che teniamo a quelle
realtà che in questo momento sono al servizio e a tutela del
territorio, e per il Governo sarebbero comunque delle disponibilità
economiche in più. Per quello che riguarda il discorso dei
finanziamenti, è vero che con quello che mettete in disponibilità
c'è comunque la possibilità di finanziare ulteriori consorzi in
graduatoria, ma è pur vero che ci sono ancora altri consorzi in
questa graduatoria; magari qualcuno avrà rinunciato, ma qualcuno in
questo momento non sarebbe finanziabile. Sarebbe soprattutto utile
aprire una campagna per vedere se magari in questo periodo sono
sorte altre esigenze per altri consorzi.
Presidente -
Le chiedo se vuole illustrare anche gli
altri emendamenti, perché, così come da relazione col parere
favorevole, il Coordinatore Peter Bieler precisa però che gli
emendamenti sono tra loro finanziariamente inscindibili e
correlati; quindi, qualora venisse cassato il primo, gli altri
decadono. Se vuole illustrarli già adesso... fino al 7, ma non
quelli che partono dalla numerazione n. 1a), bensì quelli che
partono dalla numerazione n. 1. Prego.
Gerandin (MOUV') -
Sono emendamenti consequenziali, nel
senso che, qualora passasse questo emendamento, vanno ad allocare
le somme nelle varie leggi. Pertanto lo ritengo del tutto inutile
perché, se non passa questo emendamento, è inutile che vada a dirvi
dove dovete allocare le risorse, sarebbe comunque del tutto inutile
illustrare gli altri sei.
Presidente -
La parola all'Assessore Viérin.
Viérin (AV) -
Solo per dire che questa previsione è
superata, e proprio a seguito dell'approvazione dell'emendamento
proposto dalla maggioranza che va a prevedere il finanziamento per
i consorzi. Noi ci impegniamo a mettere i fondi per il lavoro dei
consorzi per il triennio 2020/2022, ma il collega Gerandin sa
benissimo che non si può fare una campagna di programmazione e
spendere tutti i soldi sul 2019, è impossibile. È un lavoro che
intanto va a chiudere i riordini, e poi sarà già difficile spendere
tecnicamente entro il 2019 queste ulteriori risorse che abbiamo
messo, con un piano triennale che preveda le risorse aggiuntive che
concorderemo da qui in avanti con i consorzi, la quantità, quali
interventi fare e, soprattutto, con che priorità. Così si può
programmare, altrimenti questi fondi li avreste già messi anche voi
nella previsione del bilancio 2019/2021, invece non sono stati
messi ed evidentemente proprio per queste motivazioni.
Noi pertanto ci asteniamo perché, con l'approvazione dell'ordine
del giorno presentato e illustrato dal collega Nogara, vengono già
previsti i finanziamenti per i consorzi.
Presidente -
Possiamo mettere in votazione? Prego,
collega Gerandin.
Gerandin (MOUV') -
Questo non vuole essere sicuramente un
dialogo con l'Assessore, ma voglio semplicemente dire che la
valenza è totalmente diversa: un emendamento con risorse
finanziarie certe è molto diverso rispetto ad un impegno a
reperirle in fase di assestamento. Torno a dire che è una cosa
assolutamente diversa dal punto di vista legislativo. L'Assessore
ha detto: "Come mai non l'avete previsto voi". Il motivo è
semplice: noi abbiamo approvato sulla base delle risorse che
avevamo e abbiamo anche dato un'indicazione su un eventuale
discorso di sovracanoni, la cui valutazione sarebbe stata
sicuramente da fare in sede di variazione di bilancio,
null'altro.
Per il resto io penso che quella disponibilità - se c'è una
disponibilità - ad aprile permetta comunque l'utilizzo di queste
risorse, perché credo - come è stato detto da più parti - che ci
siano delle situazioni in cui c'è necessità e urgenza di
intervenire. A volte gli stessi consorzi non fanno neanche delle
domande perché hanno davvero poche disponibilità e certezze di
risorse a bilancio.
Comunque, se non viene approvato questo emendamento, speriamo
che in fase di assestamento ci siano davvero tali
disponibilità.
Presidente -
La parola all'Assessore Viérin.
Viérin (AV) -
Anche qui, ad onor del vero, collega
Gerandin - lo ricordava la collega Rini -, se non viene approvata
questa previsione tecnica del sovracanone, decadono tutti gli
emendamenti, compreso quello che prevede i soldi al consorzio;
pertanto ha la stessa valenza dell'ordine del giorno che è stato
approvato. È un impegno a reperire dei fondi che già da qua a fine
primavera - quindi prima dell'estate - saranno immessi, ma, viste
le progettazioni, non è che si apre un cassetto e si mettono in
campo dei lavori. I fondi AREV e i fondi reali che possono essere
spesi dai consorzi vengono immessi subito, così come quelli di
programmazione, ma li mettiamo in termini di programmazione.
Presidente -
Possiamo mettere in votazione l'emendamento.
La votazione è aperta. La votazione è chiusa.
Presenti: 35
Votanti: 12
Favorevoli: 12
Astenuti: 23 (Baccega, Barocco, Bertschy, Bianchi, Borrello,
Certan, Chatrian, Daudry, Farcoz, Fosson, Marquis, Morelli, Mossa,
Nasso, Nogara, Pulz, Restano, Rini, Rollandin, Russo, Testolin,
Vesan, Viérin)
Il Consiglio non approva. Pertanto decadono gli emendamenti fino
all'emendamento n. 7.
Metto in votazione l'articolo 4. La votazione è aperta. La
votazione è chiusa.
Presenti: 35
Votanti: 18
Favorevoli: 18
Astenuti: 17 (Aggravi, Bertin, Cognetta, Distort, Ferrero,
Gerandin, Luboz, Lucianaz, Manfrin, Minelli, Mossa, Nasso, Pulz,
Russo, Sammaritani, Spelgatti, Vesan)
Il Consiglio approva.
Articolo 5. Qui c'è un emendamento. La parola al collega Aggravi
per l'illustrazione dell'emendamento n. 2a.
Aggravi (LEGA VDA) -
Come ho già preannunciato,
l'emendamento vuole abrogare l'articolo 5 che stabilisce
l'applicazione di un canone di concessione per il complesso
funiviario conducente a Punta Helbronner. Voglio specificare e lo
voglio ridire: è un canone per la gran parte retroattivo, in
particolare sui 3 milioni. È un canone di cui non abbiamo compreso
quale
ratio
abbia alla sua base, sia durante i lavori in II
Commissione e neanche oggi. È un canone per cui di fatto andiamo a
stabilire anche un precedente, perché c'è una convenzione che
prevede già le risorse che la società deve mettere da parte per
restituire gli impianti nella loro funzionalità.
È una società - e qui sono d'accordo con l'Assessore Testolin -
che beneficia di un impianto realizzato con ingenti risorse da
parte dell'Amministrazione regionale. Proprio per questo riteniamo
che questa società abbia bisogno di proseguire l'attività di
investimento e di produzione per il bene di tutta la Valle. Non
bastano tre anni, abbiamo anche già discusso di alcuni numeri che
sembrano dimostrare come questa società abbia bisogno di maggiori
investimenti in termini di promozione e di competitività. Sappiamo
che ci sono altre realtà in cui i soci "di maggioranza" - e lo
sottolineo - investono moltissimo e sicuramente non vanno ad
applicare canoni che sono sicuramente delle entrate certe, ma vanno
a spolpare le possibilità di investimento di questa società.
Voteremo convintamente contro nel caso in cui poi l'emendamento
non dovesse passare.
Presidente -
Ci sono altre richieste? La parola
all'Assessore Testolin.
Testolin (UV) -
Solo per due concetti.
Ribadisco l'opportunità di introdurre anche questo canone per
motivi amministrativi e sottolineo - condividendo quello che dice
il collega Aggravi - che probabilmente nel tempo l'azienda avrà
bisogno di risorse per poter sviluppare delle politiche commerciali
importanti. Da quel punto di vista questo non va ad inficiare le
risorse che sono state trattenute all'interno dell'azienda in
questi anni; da un punto di vista finanziario non pregiudicano le
disponibilità dell'azienda ad operare in quel senso, che
evidentemente è indispensabile man mano che ci si allontana
dall'effetto novità. Questo solo per rassicurare sul tipo di
percorso. Dall'altra parte va comunque sottolineato che
l'abrogazione di questo articolo pregiudicherebbe anche altri
interventi: quelli a favore dei Comuni, quelli a favore degli
impianti di risalita per un milione e mezzo, e quelli a favore
della mobilità sostenibile.
Per quanto ci concerne, voteremo contro questo emendamento.
Presidente -
Altri interventi? La parola al collega
Mossa.
Mossa (M5S) -
Nonostante sia d'accordo sull'abrogazione
dell'articolo 5, che prevede appunto l'applicazione di un canone di
concessione del complesso funiviario conducente a Punta Helbronner
del Comune di Courmayeur, di 3 milioni di euro di mancato incasso
per l'anno 2019, più 500.000 per l'anno 2020, e altri 500.000 per
l'anno 2021 - perché anche a me, come il collega Aggravi, questa
richiesta pare poco sensata e le audizioni avvenute in II
Commissione a tal proposito non sono state utili per far chiarezza
in merito -, non sono affatto d'accordo sul reperire questi fondi
attraverso la diminuzione di ben un milione e mezzo di euro
previsti per gli incentivi per lo sviluppo della mobilità
sostenibile sul nostro territorio. Che proprio LEGA e MOUV'
chiedano di reperire le risorse da un settore così importante come
quello della mobilità sostenibile mi lascia veramente basito.
Gli investimenti per migliorare l'ambiente, per ridurre lo smog,
per combattere il cambiamento climatico riducendo le emissioni di
CO2, sono fondamentali e assolutamente non vanno ridotti ma, anzi,
andrebbero incrementati. L'unica cosa che traspare da questo
emendamento è una totale mancanza di sensibilità da parte di LEGA e
MOUV' nei riguardi della tutela dell'ambiente, dei cambiamenti
climatici e della qualità dell'aria che respiriamo, noi e i nostri
figli. Di questo sono veramente dispiaciuto, e non scherzo.
Ripeto: avrei anche votato a favore di questo emendamento,
perché non si può mettere una società in ginocchio con una
richiesta così significativa, ma, viste l'insensibilità e la
mancanza di scrupoli nell'andare a reperire risorse proprio da un
settore così delicato e fondamentale per il nostro futuro come
quello che ci permetterà di contribuire per diventare virtuosamente
una regione
carbon free
, voteremo convintamente contrari a
questo emendamento. In più vorrei mandare anche un messaggio alle
nuove generazioni, per far capire chi realmente ha a cuore la lotta
ai cambiamenti climatici e la ricerca di un ambiente migliore e
chi, invece, sta remando contro tutto questo.
Presidente -
Altri interventi in dichiarazione di voto?
Possiamo mettere in votazione l'emendamento n. 2a. La votazione è
aperta. La votazione è chiusa.
Presenti: 35
Votanti: 34
Favorevoli: 10
Contrari: 24
Astenuti: 1 (Pulz)
Il Consiglio non approva.
Metto ora in votazione l'articolo 5. La votazione è aperta. La
votazione è chiusa.
Presenti: 35
Votanti: 28
Favorevoli: 18
Contrari: 10
Astenuti: 7 (Bertin, Minelli, Mossa, Nasso, Pulz, Russo,
Vesan)
Il Consiglio approva.
Articolo 6. Vi sono gli emendamenti n. 1 e n. 2 dell'Assessore
Testolin. Vuole illustrarli? Li dà per illustrati. Colleghi, posso
mettere in votazione l'articolo 6 emendato dagli emendamenti
dell'Assessore? La votazione è aperta. La votazione è chiusa.
Presenti: 35
Votanti: 19
Favorevoli: 19
Astenuti: 16 (Aggravi, Bertin, Cognetta, Distort, Ferrero,
Gerandin, Luboz, Lucianaz, Manfrin, Minelli, Mossa, Nasso, Russo,
Sammaritani, Spelgatti, Vesan)
Il Consiglio approva.
Articolo 7. Posso dare lo stesso risultato? No, allora apriamo
la votazione. La votazione è aperta. La votazione è chiusa.
Presenti: 35
Votanti: 35
Favorevoli: 33
Astenuti: 2 (Mossa, Vesan)
Il Consiglio approva.
Articolo 8. La votazione è aperta. La votazione è chiusa.
Presenti: 35
Votanti: 18
Favorevoli: 18
Astenuti: 17 (Aggravi, Bertin, Cognetta, Distort, Ferrero,
Gerandin, Luboz, Lucianaz, Manfrin, Minelli, Mossa, Nasso, Pulz,
Russo, Sammaritani, Spelgatti, Vesan)
Il Consiglio approva.
Articolo 9. Posso dare lo stesso risultato? Stesso
risultato.
Articoli 10, 11 e 12: stesso risultato.
Dopo l'articolo 12 c'è l'emendamento n. 1 della II Commissione,
che introduce l'articolo 12bis più l'allegato. Posso dare lo stesso
risultato? Stesso risultato.
Articolo 13. Stesso risultato.
L'emendamento n. 2 della II Commissione introduce l'articolo
13bis. Stesso risultato.
Articolo 14. Vi è l'emendamento n. 3a della LEGA e MOUV'. Chi lo
illustra? Poi vi erano gli altri emendamenti che sono decaduti, che
rispettivamente sono il n. 3, il n. 4 e il n. 5. Ha chiesto la
parola il collega Lucianaz.
Lucianaz (LEGA VDA) -
C'est sur l'alpage, sur les vaches
(poi traduco nella lingua di Dante).
(intervento in patois): "
Donque, dacor avouì la volontoù
d'èdjié l'elevatzo valdoten e surtoù de soutegnì la qualetoù de la
race valdoténa blantse-nèyer, blantse-rodze, ou tsatagnéye, no
profitén de cé eungadzemen pe euntroduire les eidzo i vatse a lacé
eungnarpaye
".
[traduzione dal patois: "Dunque, concordando con la volontà di
aiutare l'allevamento valdostano e soprattutto di sostenere la
qualità della razza pezzata bianca-nera valdostana, la pezzata
bianca-rossa o castana (vedi race d'Hérens), approfittiamo di
questo impegno per introdurre gli aiuti alle vacche produttive che
salgono in alpeggio"].
Et donc, là où en italien il y a écrit "
possono essere
concessi aiuti a fondo perduto per la monticazione dei capi bovini
negli alpeggi di proprietà o condotti da terzi
", abbiamo
aggiunto la locuzione: "
la monticazione dei capi bovini di razza
valdostana
", giusto per qualificare, "
negli alpeggi di
proprietà o condotti da terzi, nella misura massima prevista con
deliberazione della Giunta regionale
".
Presidente -
La parola all'Assessore Viérin Laurent.
Viérin (AV) -
Au-delà de la langue je crois que ce
soit la substance qui compte
, quindi la sostanza è una norma
che qui noi abbiamo previsto, è una cosa che non esisteva in questi
ultimi anni e va a rilanciare la pratica della monticazione. Oggi,
in merito alla monticazione - e ringrazio il collega Lucianaz che
ci dà la possibilità di illustrarlo ?, dato il periodo di crisi,
tanti allevatori sono stati impossibilitati a praticare questa
monticazione, proprio perché d'estate, tenendo le mucche in
pianura, si dà la possibilità di avere anche un reddito, seppur
limitato, e quindi si rompeva questo che nell'ecosistema peraltro
valdostano e nella nostra ruralità dava la possibilità di
"
inarpé
" [traduzione dal patois: "monticare"], come si dice
in patois. Questo ha creato problemi di compatibilità in estate con
tutto ciò che un periodo estivo presuppone, anche nei confronti
della qualità del nostro prodotto principe, che è la fontina, che
nasce in alpeggio, è stato un qualcosa che la crisi e il settore
che è in difficoltà ha dovuto subire.
Abbiamo quindi pensato di introdurre una pratica di sostegno a
chi montica e spiegheremo perché non abbiamo... peraltro so che
qualcuno si è anche informato presso gli uffici e gli è stato detto
che non è stato previsto di scrivere "razza valdostana", che sarà
previsto in delibera perché questa deve essere notificata in
Europa, e non abbiamo la certezza - a dire dei tecnici - che questo
venga approvato se scriviamo "valdostana".
Ça va sans dire
,
collega Lucianaz, io condivido appieno, il sostegno andrà
esclusivamente per la razza valdostana e aggiungeremo "e affine",
perché sappiamo
de la race d'Hérens, nous qui nous sommes
intramontagnards: la race d'Hérens est valdôtaine, ma elle est
aussi valaisanne, elle se voit autour du Mont Blanc, donc elle est
même un peu savoyarde... nos vaches sont assimilées.
Il collega Gerandin nell'illustrazione aveva detto che tale
pratica non andava a cumulare con quelle dell'AREV... sono due
misure diverse. Perché l'abbiamo messo sul 2020? Perché non abbiamo
certezza che la notifica arrivi per questa monticazione. Se dovesse
arrivare già per questa monticazione nei 60 giorni che noi ci siamo
dati, ci sarà la previsione per finanziare già quest'anno la
monticazione. La certezza non c'è, però riteniamo che tra le misure
di questa variazione di bilancio questa sia fondamentale per il
settore agricolo, perché va a rilanciare tale pratica, perché la
PAC e tutte le previsioni... la PAC, peraltro, spesso non arriva, e
quindi è stata anche vanificata. La politica europea ha sostenuto
gli alpeggi, i proprietari di alpeggi, anche se con tutte le
difficoltà, ma non ha sostenuto chi invece doveva monticare in
questi alpeggi, quindi il fondovalle è stato molto penalizzato.
Siamo particolarmente lieti di presentare questo perché
l'avevamo proposto già nel 2017 in concertazione con gli
allevatori, quindi oggi si concretizza ciò che avevamo messo in
termini di impegno. Questo per dire che gli impegni, quando vengono
mantenuti, si inseriscono nelle leggi, quindi questo articolo è
molto importante.
Presidente -
Ci sono altre richieste di intervento?
Poniamo in votazione l'emendamento n. 3a. La votazione è aperta. La
votazione è chiusa.
Presenti: 35
Votanti: 12
Favorevoli: 12
Astenuti: 23 (Baccega, Barocco, Bertschy, Bianchi, Borrello,
Certan, Chatrian, Daudry, Farcoz, Fosson, Marquis, Morelli, Mossa,
Nasso, Nogara, Pulz, Restano, Rini, Rollandin, Russo, Testolin,
Vesan, Viérin)
Il Consiglio non approva.
Mettiamo ora in votazione l'articolo 14. La votazione è aperta.
La votazione è chiusa.
Presenti: 35
Votanti: 18
Favorevoli: 18
Astenuti: 17 (Aggravi, Bertin, Cognetta, Distort, Ferrero,
Gerandin, Luboz, Lucianaz, Manfrin, Minelli, Mossa, Nasso, Pulz,
Russo, Sammaritani, Spelgatti, Vesan)
Il Consiglio approva.
Articolo 15. Posso dare lo stesso risultato? No. Apriamo la
votazione. La votazione è aperta. La votazione è chiusa.
Presenti: 35
Votanti: 30
Favorevoli: 30
Astenuti: 5 (Mossa, Nasso, Pulz, Russo, Vesan)
Il Consiglio approva.
Articolo 16. Stesso risultato? No, allora apriamo la votazione.
La votazione è aperta. La votazione è chiusa.
Presenti: 35
Votanti: 31
Favorevoli: 31
Astenuti: 4 (Mossa, Nasso, Russo, Vesan)
Il Consiglio approva.
Articolo 17. La votazione è aperta. La votazione è chiusa.
Presenti: 35
Votanti: 18
Favorevoli: 18
Astenuti: 17 (Aggravi, Bertin, Cognetta, Distort, Ferrero,
Gerandin, Luboz, Lucianaz, Manfrin, Minelli, Mossa, Nasso, Pulz,
Russo, Sammaritani, Spelgatti, Vesan)
Il Consiglio approva.
Articolo 18: stesso risultato.
Articolo 19: stesso risultato.
Articolo 20. C'è l'emendamento n. 3 della Commissione. Lo diamo
per illustrato? Mettiamo quindi in votazione l'articolo 20,
emendato dall'emendamento n. 3 della II Commissione. La votazione è
aperta. La votazione è chiusa.
Presenti: 35
Votanti: 30
Favorevoli: 18
Contrari: 12
Astenuti: 5 (Mossa, Nasso, Pulz, Russo, Vesan)
Il Consiglio approva.
Articolo 21. La votazione è aperta. La votazione è chiusa.
Presenti: 35
Votanti: 18
Favorevoli: 18
Astenuti: 17 (Aggravi, Bertin, Cognetta, Distort, Ferrero,
Gerandin, Luboz, Lucianaz, Manfrin, Minelli, Mossa, Nasso, Pulz,
Russo, Sammaritani, Spelgatti, Vesan)
Il Consiglio approva.
Vi è poi l'emendamento di Rete Civica, Movimento 5 Stelle... no,
scusate, non l'avevo cancellato.
Articolo 22: stesso risultato.
Articoli 23, 24 e 25: stesso risultato.
Passiamo all'esame degli allegati.
Allegato A. Posso dare lo stesso risultato, tenendo presente che
è comprensivo dell'emendamento n. 4 della II Commissione? Siete
tutti d'accordo? Stesso risultato.
Allegato B. Lo votiamo. La votazione è aperta. La votazione è
chiusa.
Presenti: 35
Votanti: 28
Favorevoli: 18
Contrari: 10
Astenuti: 7 (Bertin, Minelli, Mossa, Nasso, Pulz, Russo,
Vesan)
Il Consiglio approva.
Allegato C. La votazione è aperta. La votazione è chiusa.
Presenti: 35
Votanti: 18
Favorevoli: 18
Astenuti: 17 (Aggravi, Bertin, Cognetta, Distort, Ferrero,
Gerandin, Luboz, Lucianaz, Manfrin, Minelli, Mossa, Nasso, Pulz,
Russo, Sammaritani, Spelgatti, Vesan)
Il Consiglio approva.
Allegato D. Vi sono gli emendamenti n. 4a e n. 5a. La parola al
collega Cognetta per l'illustrazione.
Cognetta (MOUV') -
Questi due emendamenti li abbiamo già
in qualche modo introdotti, ma è giusto per riepilogare.
L'emendamento n. 4 prevede una variazione in aumento agli
stanziamenti in conto capitale per la manutenzione delle strade
regionali di 750.000 euro per gli anni 2020 e 2021 a fronte della
diminuzione, di analogo importo e per ciascuna delle rispettive
annualità, prevista al fondo speciale di parte investimenti per il
finanziamento del nuovo provvedimento legislativo recante "Misure
integrate per l'incentivazione dello sviluppo della mobilità
sostenibile sul territorio". Lo ripetiamo ancora una volta: la
legge non esiste, quindi non è possibile secondo noi mettere da
parte tali fondi in questo modo, e quindi li abbiamo previsti per
la manutenzione delle strade regionali.
L'emendamento n. 5, invece, prevede una variazione in aumento
agli stanziamenti di spese correnti per la fornitura di vestiario
ed equipaggiamento per la componente volontaria del Corpo
valdostano dei Vigili del fuoco di 140.000 euro l'anno per il 2019,
a fronte della diminuzione di 70.000 euro di trasferimenti correnti
per imprese per il ripristino funzionale dei campi da golf, e di
ulteriori 70.000 euro per trasferimenti correnti e istituzionali
sociali privati per il ripristino funzionale dei campi da golf.
Ovvero: togliamo i soldi dai campi da golf e li diamo ai componenti
volontari dei Vigili del fuoco, anche perché se i Vigili del fuoco
vanno a Roma forse è il caso che miglioriamo le dotazioni dei
Vigili del fuoco volontari. Mi sembra che i campi da golf di soldi
negli anni ne abbiamo presi talmente tanti che forse sarebbe il
caso, una volta tanto, di non fare questo tipo di operazione.
Presidente -
Qualcuno vuole intervenire o mettiamo in
votazione? Mettiamo in votazione i due emendamenti separati, uno
per volta. Prima l'emendamento n. 4a. La votazione è aperta. La
votazione è chiusa.
Presenti: 35
Votanti: 11
Favorevoli: 11
Astenuti: 24 (Baccega, Barocco, Bertin, Bertschy, Bianchi,
Borrello, Certan, Chatrian, Daudry, Farcoz, Fosson, Marquis,
Minelli, Morelli, Mossa, Nasso, Nogara, Restano, Rini, Rollandin,
Russo, Testolin, Vesan, Viérin)
Il Consiglio non approva.
Emendamento n. 5a. Chiede la parola l'Assessore Testolin.
Testolin (UV) -
Solo per sottolineare come uno non
esclude l'altro, nel senso che ci prendiamo in questa sede
l'impegno di finanziare come richiesto, con la variazione di
bilancio, a breve, le istanze in merito ai Vigili del fuoco
volontari.
Ci asteniamo, ma ci prendiamo l'impegno a reperire le risorse in
fase di assestamento.
Presidente -
La parola al collega Aggravi.
Aggravi (LEGA VDA) -
Volevo soltanto controbattere alla
proposta dell'Assessore. Lo ringraziamo dell'impegno, ma vale
quello che ho detto anche al collega Baccega: penso che l'impegno
possa essere sottoscritto con il voto favorevole di questo
emendamento.
Presidente -
Possiamo mettere in votazione l'emendamento
n. 5a. La votazione è aperta. La votazione è chiusa.
Presenti: 35
Votanti: 17
Favorevoli: 17
Astenuti: 18 (Baccega, Barocco, Bertschy, Bianchi, Borrello,
Certan, Chatrian, Daudry, Farcoz, Fosson, Marquis, Morelli, Nogara,
Restano, Rini, Rollandin, Testolin, Viérin)
Il Consiglio non approva.
Mettiamo in votazione ora l'allegato D. La votazione è aperta.
La votazione è chiusa.
Presenti: 35
Votanti: 18
Favorevoli: 18
Astenuti: 17 (Aggravi, Bertin, Cognetta, Distort, Ferrero,
Gerandin, Luboz, Lucianaz, Manfrin, Minelli, Mossa, Nasso, Pulz,
Russo, Sammaritani, Spelgatti, Vesan)
Il Consiglio approva.
Allegati E, F e G. Posso dare lo stesso risultato? Stesso
risultato.
Allegato H. Posso dare lo stesso risultato, tenendo presente che
è comprensivo dell'emendamento n. 5 della II Commissione? Stesso
risultato.
Allegato I. Stesso risultato.
Poniamo ora in votazione la legge nel suo complesso. Ha chiesto
la parola il Presidente Fosson.
Fosson (GM) -
Per ringraziare il relatore, tutta la II
Commissione, l'Assessorato del bilancio e gli interventi che ci
sono stati. È una variazione di bilancio che non aveva grandi
numeri - come ha detto qualcuno -, ma che ha voluto comunque dare
indicazioni di un impegno e di un progetto. Sottolineo i fondi dati
al turismo con gli impianti a fune, ai Comuni, alla sanità, alla
scuola di Pont-Saint-Martin. Non si poteva fare tutto, ma
un'indicazione è stata data. Si sta lavorando anche per
pianificazioni future, si stanno analizzando questi grandi progetti
con serietà e con determinazione. Io penso che sia positivo avere
una progettualità di ampio respiro, così come vorrei sottolineare
che nel collegato ci siano state diverse norme che riorganizzano in
modo positivo tutto il lavoro dell'Amministrazione. Questo è stato
comunque il frutto di un grande lavoro. Non risponde a tutte le
gravi difficoltà di questa Regione - l'ha detto Bertin - e non
poteva che essere così, ma ci proveremo, sperando di avere più
risorse.
Presidente -
Ci sono altre richieste di intervento? Non
ci sono richieste, quindi possiamo procedere alla votazione della
legge nel suo complesso. La votazione è aperta. La votazione è
chiusa.
Presenti: 35
Votanti: 18
Favorevoli: 18
Astenuti: 17 (Aggravi, Bertin, Cognetta, Distort, Ferrero,
Gerandin, Luboz, Lucianaz, Manfrin, Minelli, Mossa, Nasso, Pulz,
Russo, Sammaritani, Spelgatti, Vesan)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK