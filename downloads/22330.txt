Consiglio Regionale della Valle d'Aosta - Oggetto del Consiglio n. 1945 del 24 maggio 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
OPERE PUBBLICHE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1945 del 24 maggio 2006 - Resoconto
OGGETTO N. 1945/XII - Costruzione di un ponte pedonale in Comune
di Montjovet. (Interrogazione)
Interrogazione
Vista l'interrogazione presentata in Consiglio il 7 aprile
ultimo scorso riguardante la costruzione di un ponte pedonale sulla
Dora in Comune di Montjovet fr. Bourg;
Verificato che l'autorizzazione alla costruzione dell'opera
rilasciata dalla Regione al Sindaco del Comune di Montjovet in data
30 dicembre 2005 non prevede autorizzazione all'esporto di
materiale di alveo;
Constatato nuovamente che nel periodo di esecuzione
dell'opera risulta prelevato un notevole volume di materiale
dall'alveo;
il sottoscritto Consigliere regionale
Interroga
l'Assessore regionale Territorio Ambiente e Opere Pubbliche
per sapere:
1) se sono state date disposizioni agli Organi competenti per
la verifica di quanto sopra rilevato;
2) a quali risultati hanno portato le verifiche e, in caso
affermativo, se sono stati individuati gli autori dell'accaduto e
quali provvedimenti o iniziative sono stati intrapresi.
F.to: Bortot
Presidente - La parola all'Assessore al territorio, ambiente e
opere pubbliche, Cerise.
Cerise (UV) - En réponse aux questions qui me sont posées, je
peux vous dire qu'il n'a été signalé aucun prélèvement de matériaux
inertes dans le lit de la Doire Baltée. Les contrôles effectués par
les techniciens du bureau compétent n'ont pas permis de relever la
moindre anomalie par rapport à la situation ordinaire d'un
chantier, ni de détecter des signes d'excavations ou de
transformations non autorisées dans le lit du fleuve ou sur ses
berges. Puisque les engins de chantier ne pouvaient pas accéder
directement au site des travaux, l'entreprise a dû construire une
rampe d'accès au lit du fleuve, qui part d'un point situé
légèrement en aval de la conduite de la "CVA" et longe la rive
droite jusqu'au chantier du pont. Cette rampe a été réalisée à
partir de matériaux rapportés, l'état du lit du cours d'eau ne
permettant pas de les prélever sur place. Durant les travaux,
l'entreprise a stocké à proximité les déblais des excavations
effectuées pour mettre en place les fondations du pont, ainsi que
les matériaux qui ont servi à dévier les eaux de la Doire en vue de
l'assèchement de la fouille. Les seuls matériaux qui aient été
déplacés ou excavés sont ceux qui sont visés par les travaux, ceux
qui servent au contrôle du flux de l'eau à proximité des fouilles
effectuées dans le lit de la Doire ou à proximité de ce dernier et
à la réalisation, ainsi qu'à l'élimination de la rampe d'accès.
Presidente - La parola al Consigliere Bortot.
Bortot (Arc-VA) - Ho fatto un'ulteriore verifica dopo la
risposta dell'Assessore nel Consiglio del 7 aprile e ho richiesto
all'Assessore l'autorizzazione rilasciata; nell'autorizzazione, al
punto 3, è scritto:
"Il materiale da utilizzare per la
realizzazione delle piste di accesso e transito all'interno
dell'alveo della Dora e per l'eventuale temporanea deviazione del
corso d'acqua, deve provenire da fuori alveo"
; punto 5:
"L'intervento dovrà essere eseguito senza compromettere la
stabilità delle difese spondali della Dora Baltea attualmente
esistenti"
; punto 6 (aggiungo io!): "vorrei sapere meglio quali
sono questi tecnici, perché forse bisogna portarli da un oculista"!
Ripeto, per l'ennesima volta, che si deve approfondire la
questione, perché sono stati asportati decine di migliaia di metri
cubi di materiale. Capisco che l'impresa che ha fatto i lavori può
essere un'impresa vicina a questo Governo, ma che dei tecnici non
siano in grado... quanto è stato asportato dall'alveo...
(interruzione dell'Assessore Cerise, fuori microfono)
... la Procura? Non spetta a me andare in Procura, spetta a chi
ha la responsabilità di tutelare il bene pubblico, caro signor
Assessore, non giochiamo sulle parole! Sarò anche un po'
"fessacchiotto" e l'ultimo arrivato, ma non giochiamo sulle parole,
per essere chiaro! Spetta a "lei" andare in Procura e spetta a
"lei" sentire dai tecnici che ha inviato, se li ha inviati, perché
c'è anche un altro fatto di una gravità estrema: il 7 aprile lei ha
dichiarato, qui, che dall'alveo è stato prelevato quanto
compatibile con l'opera. Non c'era alcuna autorizzazione a
prelevare materiale dall'alveo e questa è la convenzione che io ho
chiesto e che lei mi ha inviato; allora la invito nuovamente ad
attivarsi nelle sedi necessarie per questa ulteriore verifica. La
invito anche eventualmente a parlare con i progettisti di
quell'opera; la invito anche ad andare a vedere, perché se sono
favole che io mi invento, io non sono un tecnico, allora potrà
dire: "guardi, Consigliere Bortot, non venga più in Consiglio a
farmi perdere tempo"!
Le anticipo fin d'ora che questa cosa non finisce qui, ma in
Procura non ci vado io, questo deve essere chiaro, ci va
l'istituzione "Regione Valle d'Aosta", che lei rappresenta, tanto
più che poi in un colloquio con gli amministratori di Montjovet
tutto sommato questa opera è anche passabile, perché in Valle
d'Aosta dopo l'alluvione è stato fatto molto di peggio! Parliamo di
Nus: è stato fatto il ponte da Mazod che collega il paese con il
marciapiede, e a 100 metri a valle è stata fatta una passerella
pedonale - questo problema è già stato sollevato in Consiglio dalla
collega Squarzino - che è costata alla Regione 400mila euro,
completamente inutili!
Se non si comincia a fare attenzione nell'inventare opere
pubbliche che non sono assolutamente necessarie a nessuno, a questo
punto gioco anch'io al rialzo; in quel torrente Saint-Barthélemy -
quando c'è un po' d'acqua, perché tornando al discorso di prima, ne
è rimasta ben poca ed è stato tutto asfaltato - gioco al rialzo e
chiedo alla Regione che ci installi anche un traghetto, perché c'è
il rischio che 2 ponti a distanza uno dall'altro non siano
sufficienti! Aggiungiamoci un traghetto e, magari, diamo del lavoro
a qualche impresa nostra amica!
Ripeto: la invito ad intervenire sull'asportazione di questo
materiale dall'alveo, sentendo tutti gli attori interessati a
questa opera, dal Comune ai progettisti, all'impresa, alla
Forestale - e chi più ne ha più ne metta! -, anche perché se il
Consiglio lascia passare queste cose, chiunque operi nella Dora o
in un alveo di un qualsiasi torrente della Regione, sarà
autorizzato a fare il bello e cattivo tempo "in barba" al bene
pubblico!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK