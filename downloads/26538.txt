Consiglio Regionale della Valle d'Aosta - Oggetto del Consiglio n. 234 del 9 ottobre 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 234 del 9 ottobre 1972 - Resoconto
OGGETTO N. 234/72 - Sostituzione del defunto Consigliere
regionale Rollandoz Roberto - Assessore ai Lavori pubblici -
mediante attribuzione del seggio vacante al Sig. De Vecchi Roberto.
Convalida dell'elezione del Consigliere neo-eletto.
Montesano (P.S.D.I.) -
Dobbiamo sostituire il defunto e
compianto Consigliere Rollandoz, in base all'articolo 16 della
legge 5/8/1962, nella quale è stabilito che il seggio che rimanga
vacante per nullità dell'elezione di un Consigliere, o durante il,
quinquennio, per qualsiasi causa, anche se sopravvenuta, è
attribuita al candidato che nella medesima lista segue
immediatamente l'ultimo eletto.
Nella lista n. 7 della Democrazia Cristiana, dopo il Consigliere
Rollandoz, viene il Consigliere De Vecchi, e quindi bisogna
addivenire alla convalida del Consigliere De Vecchi per il quale
sussiste però una causa attuale di ineleggibilità, a meno che
l'interessato non la sciolga nel termine prescritto di otto giorni.
Comunque lo scioglimento di questa riserva è di diritto del
Consigliere Sig. De Vecchi e quindi il Consiglio è chiamato a
convalidare la sua nomina, lasciando all'interessato poi gli otto
giorni di tempo per poter comunicare la sua opzione o per il
Consiglio regionale, o per la carica di Sindaco di Aosta.
La convalida del Consigliere De Vecchi viene fatta a mezzo di
palline; chi convalida mette pallina bianca, chi non convalida
mette pallina nera; quindi si provvede a questa votazione...
(Si
procede alla votazione)
(Si sentono voci in lontananza - Richiamo del Presidente)
...
siamo in votazione, per favore un po' di silenzio...
Risultato della votazione: presenti 29 - astenuti 6, votanti 23,
favorevoli 22, contrari 1 - Il Consiglio regionale convalida la
nomina a Consigliere regionale del Sig. De Vecchi Roberto.
Se il Sig. De Vecchi Roberto è presente nella Tribuna, oppure
nei corridoi può fare ingresso nella sala consiliare. Siccome mi
risulta che non c'è, io ripeto che il Consigliere De Vecchi il
quale attualmente riveste la carica di Sindaco di Aosta, in base
all'articolo 8 della citata legge statale sull'elezione del
Consiglio regionale, ha un periodo di tempo di 8 giorni per
l'opzione alla carica, all'una o all'altra carica.
Quindi questa mattina sarà data comunicazione ufficiale da parte
della Presidenza al Sig. De Vecchi della nomina, sopravvenuta in
questa seduta.
Si passa al n. 4 bis, che è contenuto nell'ordine del giorno
aggiuntivo, inviato ai Signori Consiglieri il 2 ottobre e che
riguarda le dimissioni del Consigliere Fosson.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK