Consiglio Regionale della Valle d'Aosta - Oggetto del Consiglio n. 2007 del 23 maggio 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula
Oggetto del Consiglio n. 2007 del 23 maggio 2001 - Resoconto
OGGETTO N. 2007/XI Problematiche concernenti
l’attività chirurgica odontostomatologica in Valle
d’Aosta. (Interrogazione)
Interrogazione A conoscenza che l’USL non ha
ritenuto di procedere alla sostituzione del "Primario del Servizio
di Odontoiatria e Chirurgia maxillo-facciale", in quanto
l’attività chirurgica odontostomatologica può essere
effettuata in forme ambulatoriali e non di ricovero;
A conoscenza, inoltre, che l’USL ritiene
antieconomica la presenza di personale a tempo pieno nel suddetto
servizio;
il sottoscritto Consigliere regionale
Interroga
la Giunta regionale e l’Assessore competente per
sapere:
1) se, e come, da parte dell’USL è stata valutata
l’incidenza della malattia odontoiatrica nella
popolazione valdostana;
2) quanti sono i cittadini valdostani che vanno ad operarsi
fuori Valle;
3) quanti sono i traumi maxillo-facciali (incidenti stradali, di
montagna, eccetera) incorsi nella nostra Regione e trattati fuori
in altre città e Regioni.
F.to: Beneforti
Président
La parole à l’Assesseur à la
santé, au bien-être et aux politiques sociales, Vicquéry.
Vicquéry (UV)
Rispetto all’interrogazione
sopra indicata, si evidenzia che la problematica è già stata
oggetto di discussione in una precedente interrogazione presentata
dal collega, in data 22 marzo 2001.
L’aspetto rilevante però è che i contenuti non
sono stati ripresi in modo corretto. Nella seduta del Consiglio
regionale del 4 aprile scorso, infatti, ho affermato che solo larga
parte dell’attività chirurgica odontostomatologica,
e quindi non tutta, può essere effettuata in forma ambulatoriale e
non di ricovero. Riporto parte del mio intervento dove dico,
testualmente, che
"larga parte dell’attività
chirurgica odontostomatologica può attualmente essere effettuata in
forme ambulatoriali non di ricovero, quindi si stima che siano
sufficienti per i bisogni della popolazione due sole sedute
operatorie al mese, rendendo ridondante ed antieconomica in questa
fase la presenza di personale specialistico dedicato a tempo
pieno".
Per cui non ho parlato di tutta l’attività, ma di
larga parte dell’attività. Di conseguenza, non è
esatta l’affermazione riportata
nell’interrogazione in oggetto, secondo la quale
l’azienda non ha previsto la sostituzione del
Primario, è più corretto tra l’altro chiamarlo
"Direttore di struttura complessa del servizio di odontoiatria e
chirurgia maxillofacciale", in quanto l’attività
chirurgica può essere effettuata in forma ambulatoriale.
Rispetto al punto 1, si evidenzia che non esiste una malattia
odontoiatrica. È opportuno specificare, quindi, cosa si vuole
intendere con esattezza: se è la frequenza di ricorsi ad una
struttura odontoiatrica, ciò non coincide necessariamente con un
problema clinico. L’incidenza di malattia, ovvero la
sua frequenza, può esprimersi a fronte di una definizione univoca
di malattia espressa come diagnosi clinica, ad esempio: incidenza
di tumori, di diabete, oppure incidenza di portatori di protesi
d’anca nella popolazione, eccetera.
Secondo l’Associazione Nazionale Dentisti
Italiani, il quoziente di visite per 1000 abitanti registra per la
Valle d’Aosta un valore del 53,2 per mille, con un
"range" sui valori nazionali che varia dal 22,7 della Campania al
76,9 della Provincia autonoma di Bolzano, Piemonte 58,4, Trento
52,4, Friuli Venezia Giulia 49,4. Il valore nazionale è di 45
visite, non malattie, odontoiatriche ogni 1000 abitanti, secondo i
dati del 1999.
Rispetto ai punti 2 e 3, i dati riguardanti la fuga attualmente
a disposizione dell’ufficio riguardano gli anni fino
al 1999. Fornisco di seguito i dati concernenti i cittadini
valdostani che si sono rivolti fuori Valle negli anni
1997-1998-1999. Nel 1997 sono state 57 le persone che si sono
rivolte a strutture extraregione tutte per sottoporsi a intervento
chirurgico. Nel 1998 sono 53 i Valdostani che si sono rivolti fuori
Valle, di cui 48 sottoposti a intervento chirurgico. Infine,
riguardo al 1999, sono 65 i cittadini valdostani che si sono
rivolti fuori Valle, di cui 64 hanno subito un intervento
chirurgico: 57 in Regione Piemonte, 6 in Lombardia e 1 in Sicilia.
Tale mobilità ha interessato solo la Regione Piemonte.
Riguardo ai traumi maxillofacciali incorsi nella nostra regione
e trattati fuori Valle, elenco i dati relativi agli anni
1997-1998-1999, che sono stati, rispettivamente: 11, 10 e 17. Dati,
come si vede, molto limitati.
Questo è quanto chiedeva l’interpellanza, nella
speranza che non mi si dica che non ho risposto compiutamente,
perché, Consigliera Squarzino, lei non mi ha chiesto di presentare
il piano di attività dell’Osservatorio
epidemiologico, mi ha chiesto di dire cosa ha fatto.
Presidente
? l’interpellante è il
Consigliere Beneforti?
Vicquéry (UV)
? per correttezza, la correttezza deve
essere reciproca? so già che il Consigliere Beneforti prepara
antecedentemente le risposte alle interpellanze, quindi contesterà
i dati che gli ho fornito.
Président
La parole au Conseiller Beneforti.
Beneforti (PVA-cU) Vede, Assessore, non è che i dati che lei mi
dà glieli contesto io! Glieli contestano gli odontoiatri, i quali,
vista la risposta che mi era stata data a fine marzo
all’interrogazione che avevo presentato, hanno detto
che la situazione è ben diversa dalla risposta che era stata fatta
pervenire all’Assessore dall’USL.
I dati raccolti dagli odontoiatri dimostrano la validità del
mantenimento del servizio, non del mezzo servizio, come si vuol far
rimanere, ambulatoriale, ma dimostrano la validità del servizio.
Gli odontoiatri conoscono qual è l’incidenza della
malattia più da vicino, credo, del sottoscritto e forse anche
dell’Assessore, se non ce lo vengono a raccontare,
perché credo a quello che gli odontoiatri hanno detto sulla
malattia che oggi esiste in Valle. Anche quelli che vanno fuori
Valle a spese loro non sono stati considerati nei numeri che
l’Assessore ci ha dato, ma sia per i servizi
dentistici come per la chirurgia maxillofacciale c’è
tanta gente che va fuori Valle a proprie spese. Questa è una
realtà.
Credo che gli odontoiatri non abbiano nessun interesse a mentire
o a falsare i dati che sono stati forniti, per cui, Assessore, pur
con tutte le attenuanti che ci possono essere, prima di eliminare
un primariato occorrerebbe pensarci un momento. A parte questo, se
il servizio era divenuto ridondante e antieconomico, perché si è
atteso che il Primario andasse in pensione per trasformarlo in
servizio ambulatoriale?
Se era antieconomico, si doveva avere il coraggio di dire:
"i
dati sono questi, c’è antieconomicità, si devono
prendere dei provvedimenti".
Ma non si aspetta che il Primario
vada in pensione per chiudere il servizio! Si è ripetuta la stessa
cosa con l’antitubercolare di via Guido Rey: si è
aspettato che la persona andasse in pensione per chiudere un
servizio. Quando si è nel giusto, non si dovrebbe aver timore di
confrontarsi anche con i Primari!
Dato che lei, Assessore, ha richiamato la risposta
all’interrogazione che avevo fatto a marzo, torno
sull’argomento per chiedere come mai non sono state
pubblicate le ore a dicembre 2000, quando si sapeva che il Primario
sarebbe andato in pensione.
Le 30-34 ore sono state pubblicate la settimana successiva alla
nostra interrogazione. Perché non sono state esperite tutte le
procedure previste per gli incarichi a tempo determinato dal
contratto di lavoro?
Perché si è voluto arrivare alla nomina di un odontoiatra
chiamato dal Direttore sanitario dell’USL, perché
prendesse servizio dall’indomani, senza neanche aver
stabilito prima le ore che avrebbe dovuto fare nel servizio
ambulatoriale?
Queste sono le procedure che si seguono nell’USL
e io ritengo che queste procedure non siano corrette. Così non si
fa l’interesse della collettività valdostana, perché
molta gente deve uscire dalla Valle, e i dati che lei, Assessore,
mi ha fornito relativamente al 1997-1998-1999 non sono quelli
esatti, a parere degli odontoiatri.
Allora, caro Assessore, fate?
(interruzione dell’Assessore Vicquéry, fuori
microfono)
? ma quelli che vanno a pagamento per conto proprio, ma cosa
viene a dire, Assessore! Lei mi interrompe sempre e quando le dico
la verità si arrabbia!
Termino qui, Assessore; mi riservo di presentare qualche altra
iniziativa.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK