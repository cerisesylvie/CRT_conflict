Consiglio Regionale della Valle d'Aosta - Oggetto del Consiglio n. 16 del 14 gennaio 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 16 del 14 gennaio 1982 - Resoconto
OGGETTO N. 16/VII - ALLARGAMENTO DEL TRATTO DI STRADA
REGIONALE DI ACCESSO AL COMUNE DI SAINT-MARCEL -
(Interpellanza).
PRESIDENTE
:
Do lettura dell'interpellanza
presentata dai Consiglieri Minuzzo e Tonino:
INTERPELLANZA
SENTITA la risposta fornita dall'Assessore ad una interpellanza
con la quale si chiedeva l'allargamento del tronco di strada che va
dalla SS. 26 a Saint-Marcel;
CONSTATATO che ancora nulla è stato fatto;
INTERPELLANO
l'Assessore ai Lavori Pubblici per sapere:
a) i motivi per i quali tali lavori non sono stati ancora
iniziati;
b) quando è intenzione dell'Assessore dare avvio ai menzionati
lavori.
PRESIDENTE
:
Ha chiesto di illustrare
l'interpellanza il Consigliere Minuzzo, ne ha facoltà.
MINUZZO
: (P.S.D.I.) -
C'è poco da dire perché
questa interpellanza è stata fatta successivamente ad un'altra
presentata da alcuni colleghi del Gruppo comunista, circa un anno
fa, alla quale l'Assessore competente aveva risposto che era già
stato dato incarico ad uno studio tecnico di progettare
l'allargamento del ponte che poi era il problema più grosso.
A distanza di un anno e forse più questi lavori non sono stati
iniziati e non si hanno notizie a tutt'oggi di come stanno andando
avanti i lavori di questo ufficio tecnico incaricato di studiare
l'allargamento del tronco di strada in oggetto.
Con questa interpellanza si chiedono all'Assessore i motivi per
i quali i lavori non sono stati ancora iniziati e quando è sua
intenzione dare avvio ai summenzionati lavori, se mai ve ne è la
possibilità.
PRESIDENTE
:
Ha chiesto di parlare l'Assessore ai
Lavori Pubblici Borbey, ne ha facoltà.
BORBEY
: (D.C.)
- E' vero che un anno fa circa la
Giunta regionale ha commissionato la progettazione
dell'allargamento di un tratto della strada regionale in oggetto
ma, in modo particolare, la verifica di stabilità del ponte di
Pollein a causa di alcune lesioni rilevatevi.
Il progetto è stato commissionato ad un ufficio di progettazione
di Torino specializzato e, l'Ing. Corona e Perazzone hanno fatto
già tutte le prove di carico.
Il progetto è pervenuto venti giorni fa all'Assessorato dei
Lavori Pubblici come progetto esecutivo.
Il costo dell'opera con l'allargamento del ponte ed il
consolidamento, che è la spesa maggiore, è di L. 330.000.000, di
cui circa L. 250.000.000 sono inerenti al ponte, in modo
particolare per il consolidamento delle pile dove si prevedono
delle palificazioni, dei micro pali.
Il fatto, se nel 1982 partiranno i lavori di allargamento di
questa strada, sarà oggetto di discussione, prima in Giunta per il
piano lavori, poi in Consiglio, nella Commissione competente,
infine in Consiglio regionale, perché in Consiglio il sottoscritto
ha sempre sentito dire che, purtroppo, la Regione Valle d'Aosta
spende troppi soldi per le strade e poiché sono di parere contrario
spero di avere molti colleghi vicini in questo anno 1982.
PRESIDENTE
:
Ha chiesto di parlare per la replica
il Consigliere Tonino, ne ha facoltà.
TONINO
: (P.C.I.) -
Siamo parzialmente soddisfatti
della risposta dell'Assessore Borbey; siamo critici verso la
costruzione indiscriminata di nuove strade, mentre non lo siamo per
la sistemazione di punti esistenti in località come quella di
Saint-Marcel.
Ci auguriamo che questa opera sia inserita nel piano lavori e
nella Commissione in Consiglio sosterremo la necessità di questo
tipo di intervento.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK