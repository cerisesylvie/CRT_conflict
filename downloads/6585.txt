Consiglio Regionale della Valle d'Aosta - Oggetto del Consiglio n. 1068 del 28 gennaio 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1068 del 28 gennaio 1985 - Resoconto
OGGETTO N. 1068/VIII - ESPOSTO ALLA MAGISTRATURA SU
DISFUNZIONI DEL SERVIZIO OSPEDALIERO DIPARTIMENTO DI EMERGENZA E
ACCETTAZIONE. - (Interpellanza)
PRESIDENTE
: Do lettura dell'interpellanza presentata dai
Consiglieri Mafrica e Millet:
INTERPELLANZA
Avendo appreso di un esposto al Procuratore della Repubblica,
inviato da un gruppo di medici del Dipartimento di Emergenza ed
Accettazione, i quali denunciano gravi disfunzioni in tale
essenziale servizio;
i sottoscritti Consiglieri regionali
INTERPELLANO
l'Assessore alla Sanità ed Assistenza Sociale per
sapere:
1)
qual'è la situazione
attuale
del
Dipartimento di Emergenza;
2)
come viene garantita l'emergenza notturna presso
l'ospedale di Beauregard;
3)
come si intendono affrontare i disservizi
denunciati
e
garantire un efficace coordinamento al
Dipartimen to di Emergenza.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
I problemi sanitari in Valle d'Aosta
sono numerosi e ogni tanto, attraverso interpellanze,
interrogazioni o mozioni, cerchiamo di intervenire su qualcuno di
essi. In questo caso abbiamo preso in esame il problema del
dipartimento di emergenza. Nel mese di dicembre c'è stato un
esposto sottoscritto da un congruo numero di medici che lamentavano
una disposizione presa dall'U.S.L.. Il Comitato di gestione
dell'U.S.L., non appena all'Ospedale di Beauregard si è aperto il
reparto di Geriatria, ha dato disposizioni al personale di
emergenza di seguire contemporaneamente sia l'emergenza presso il
Presidio Ospedaliero di Viale Ginevra che presso quello del
Beauregard. Ne sono derivate, quindi, forti lamentele da parte dei
medici i quali dicono di non poter garantire un adeguato servizio
di Pronto soccorso per i cittadini. Per quello che riguarda
l'Ospedale, c'è infatti una guardia medica di medicina generale che
in caso di chiamata urgente dal Beauregard, deve abbandonare di
notte il proprio reparto ed i propri malati. A noi sembra che
questa sia una disfunzione a cui bisogna porre rimedio e in questo
senso chiediamo se la Giunta regionale ha dato indicazioni
all'U.S.L. e se ha preso in esame dei provvedimenti che possono
favorire una soluzione del problema stesso.
Una seconda questione riguarda il funzionamento del dipartimento
di emergenza. Esso doveva avere un proprio comitato di dipartimento
che avrebbe dovuto dare anche delle indicazioni tecniche per la
gestione del servizio. Questo comitato di dipartimento è
dimissionario, almeno per quello che ne sappiamo, e quindi le cose
procedono un pochino per routine, senza che vengano date nuove
disposizioni e senza che si faccia uno sforzo complessivo per
migliora re la situazione del dipartimento di emergenza. In questo
senso ci risulta che esistono dei letti, predisposti per la degenza
temporanea delle persone che si recano al pronto soccorso, che non
vengono utilizzati. Questo ci sembra uno spreco non facilmente
giustificabile. Un terzo elemento riguarda la geriatria del
Beauregard che non può funzionare di notte, se non esiste un
servizio che lo riguardi appositamente, a cui affidare questo
reparto in cui possono arrivare, sempre di notte, persone anziane
con crisi acute. Se si lascia questo reparto così mal servito non
si va incontro alle esigenze di una popolazione particolarmente
bisognosa. Vorremmo sapere dall'Assessore se, per ciò che riguarda
il dipartimento di emergenza, il comitato di dipartimento, i letti
di degenza ed il Beauregard, si sono prese delle iniziative o si
intendono risolvere queste disfunzioni.
PRESIDENTE
: Ha chiesto la parola l'Assessore alla Sanità
ed Assistenza Sociale Voyat; ne ha facoltà.
VOYAT (U.V.):
Innanzitutto bisogna premettere che il
dipartimento, di per se stesso, è un modello operativo, cioè è un
modo di funzionare di più reparti coordinati tra di loro per
raggiungere un certo fine. Questo mancato funzionamento del
dipartimento non vuole dire che non debba funzionare il Pronto
soccorso. Bisogna poi dire che il dipartimento di emergenza è
disciplinato, in Valle d'Aosta, da un regolamento del mese di
agosto dell'81 che doveva scade re dopo due anni ma è stato
mantenuto in vigore per forza della legge
che ci ha dato il
piano sanitario regionale. Le dimissioni che ha dato il comitato
direttivo e, di conseguenza, anche il suo coordinatore non hanno
compromesso il funzionamento del Pronto soccorso. Rifare, adesso,
il DEA, cioè questo comitato direttivo, diventa difficile in quanto
il piano sanitario ha dato un'al tra organizzazione all'ospedale.
Non ci sono più come prima le divisioni e le sezioni, ma le unità
operative e le unità dipartimentali. Quando l'U.S.L. avrà
deliberato l'istituzione di tutte queste unità operative e unità
dipartimentali, saranno fatte anche delle opzioni e si potrà,
allora, fare il DEA raggruppando tutti i responsabili dei diversi
servizi che fanno parte dell'emergenza.
Dicevo prima che il funzionamento del Pronto soccorso non è mai
stato compromesso perchè in esso c'è un medico 24 ore su 24, un
chirurgo dalle 8 di sera alle 8 del mattino e un traumatologo dalle
8 del mattino alle 8 di sera. Diciamo, quindi, che ci sono sempre
almeno due medici. In più, nel complesso ospedaliero, per quanto
concerne l'emergenza, di sera c'è un medico dell'unità coronarica,
un medico anestesista, un medico di laboratorio, e un medico della
chirurgia oltre quello di radiologia. Evidentemente sono medici
specializzati che non devono essere espressamente al Pronto
soccorso, ma, in caso di estrema urgenza, si può fare capo anche a
costoro. Diciamo, quindi, che non è vero quello che ci dicono
alcuni di questi medici. Inoltre l'art. n. 2 del Regolamento del
Pronto soccorso prevede che il medico di questo servizio debba fare
l'urgenza sia dell'esterno sia dell'interno. Pertanto, avendo un
solo ospedale anche se diviso in due strutture, questi medici
devono fare le urgenze, come erano fatte prima per la geriatria in
Maternità, tanto all'Ospedale di Via Ginevra che al Beauregard. Se
le facevano prima quando la geriatria era nel complesso della
Maternità, perchè non possono farle ora che la geriatria è al
Beauregard?
Per quanto riguarda la seconda domanda confermo che attualmente
si interviene tramite il Pronto soccorso dell'ospedale di Via
Ginevra; quando saranno spostate la pediatria e il resto della
maternità ci saranno anche al Beauregard delle urgenze interne,
alcune delle quali già ci sono, e si avrà un servizio più
completo.
Per quanto riguarda la terza domanda dico che è già stato
costituito da tempo, un gruppo di lavoro che deve rivedere il
regolamento sul funzionamento del dipartimento di emergenza ed
accettazione. E' in via di costituzione anche l'unità operativa di
medicina d'urgenza con vari posti letto anche al Pronto soccorso,
cioè quello che chiedeva anche il Consigliere Mafrica. Mi si chiede
cosa succede quando arriva un malato acuto in geriatria. Se è un
esterno deve andare al Pronto soccorso, perchè la destinazione per
il ricovero non può essere fatta dal reparto. Pertanto una persona
anziana, anche in cri si acuta, deve andare al Pronto soccorso per
essere poi destinato al reparto di degenza. Credo che sia superfluo
e ridicolo chiedere che si possa fare anche al Beauregard un centro
di Pronto soccorso come quello che c'è all'Ospedale. I costi,
infatti, sarebbero enormi; inoltre noi siamo convinti che con il
Pronto soccorso che c'è ora si possa fare fronte alle urgenze sia
per l'Ospedale che per il Beauregard.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Mi sembra che l'Assessore alla Sanità
ed Assistenza Sociale abbia trovato il sistema per risolvere il
problema negandone l'esistenza: è un modo di rispondere piuttosto
semplicistico. Si dice che il Pronto soccorso viene comunque
garantito ad un cittadino che ha avuto un incidente anche se il
Comitato di dipartimento è dimissionario. Certo che se uno si
presenta tutto insanguinato al Pronto soccorso, in qualche modo
viene assistito. Questo però non significa che il servizio
funzioni. Se dobbiamo aspettare che vengano realizzate tutte le
unità operative per poter nominare i primari, perchè questi a loro
volta costituiscano il Comitato di dipartimento, non so quando
riusciremo a risolvere il problema. Ricordo che ci sono anche
richieste da parte del personale paramedico e medico vero e
proprio, anche se non si tratta di primari, di fare parte di questo
Comitato, in quanto personale interessato direttamente alla
gestione del servizio.
Inoltre, come ha detto l'Assessore alla Sanità ed Assistenza
Sociale, si può considerare la sede di Viale Ginevra e quella del
Beauregard come un unico Ospedale, ma questo non toglie che siano
due sedi distinte e che una persona per trasferirsi. dall'una
all'altra impieghi un certo tempo. Se c'è un'emergenza notturna al
Beauregard il medico deve abbandonare l'Ospedale di Viale Ginevra,
ma il rianimatore o il cardiologo non possono abbandonare i reparti
dei quali sono responsabili. Pertanto a me sembra che il problema
venga risolto solo in modo formale e che non si dia una risposta
esauriente alla richiesta dei tecnici interessati. La richiesta non
ha carattere polemico o politico: i medici interessati al servizio
hanno posto questo problema che credo debba essere preso nella
dovuta considerazione.
Lo stesso regolamento è stato, a volte, interpretato in modo
diverso: ci sono infatti degli ordini di servizio che parlano di
un'unica sede, e altri che considerano le due sedi come distinte.
Noi sollecitiamo nuovamente la Giunta regionale e l'Assessore
competente a tener presente questo problema perchè, qualora si
verificassero contemporaneamente due emergenze, di chi sarebbero le
responsabilità? La funzione del medico esperto in medicina generale
è diversa da quella del chirurgo, del traumatologo, del rianimatore
e del cardiologo. Questi ultimi sono presenti nei reparti mentre il
medico generico ha una funzione indispensabile nel Pronto
soccorso.
Si dà atto che alle ore 11,40 assume la Presidenza il Vice
Presidente DOLCHI.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK