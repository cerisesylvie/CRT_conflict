Consiglio Regionale della Valle d'Aosta - Oggetto del Consiglio n. 681 del 24 settembre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Assistenza socio-sanitaria
Disabili
Famiglia, tutela dell'infanzia
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 681 del 24 settembre 2014 - Resoconto
OGGETTO N. 681/XIV - Interrogazione: "Mancata corresponsione
di contributi regionali relativi ad aiuti a favore di persone
anziane, disabili e minori".
Presidente
- La parola all'Assessore Perron.
Perron (UV) -
Merci Monsieur le Président.
Collega, per quello che riguarda i contributi relativi ai
minori, voglio precisare che, in relazione agli articoli 8 e 11
della legge 23, gli stessi sono stati liquidati rispettando le
scadenze previste sin dall'inizio dell'anno 2014.
Dettaglio: per quanto riguarda il quesito 1, il ritardo
nell'erogazione dei contributi è stato causato dalla necessità di
ridefinire i criteri applicativi degli articoli suddetti, il che è
stato possibile solamente dopo lo sblocco di tutte le somme
iscritte a bilancio per competenza. Per quello che riguarda i
finanziamenti rivolti a favorire la vita di relazione delle persone
con disabilità e a favorire la vita indipendente delle stesse,
rileviamo dei ritardi nella corresponsione sino all'approvazione
delle nuove disposizioni applicative delle norme richiamate, che
sono state rispettivamente adottate dalla Giunta regionale con
deliberazione - se vuole poi le do gli estremi - ad aprile 2014 e a
giugno 2014. A partire da queste date, gli uffici hanno
immediatamente provveduto alla liquidazione degli importi dovuti e
attualmente non vi sono pratiche giacenti.
Sul punto 2, considerato che solamente nei mesi di giugno e
luglio sono state approvate le deliberazioni di Giunta competenti,
si è deciso di procedere contestualmente alla valutazione delle
domande e all'erogazione dei contributi riferiti a tutto il periodo
documentato. Per quello che riguarda il pagamento di rette in
strutture socio-assistenziali e socio-sanitarie riabilitative, il
numero delle domande comprensive dei rinnovi è di 57. Al momento
sono state valutate 52 domande di cui 3 hanno avuto un esito
negativo e 3 domande sono in sospeso, in attesa di integrazione di
documentazione. Voglio informare che la liquidazione del contributo
avviene soltanto in seguito alla ricezione della idonea
documentazione, attestante l'avvenuto pagamento della retta e
pertanto, al momento attuale, 31 utenti hanno presentato
documentazione di avvenuto pagamento della retta e si è provveduto
quindi alla liquidazione del contributo. Sugli assegni di cura per
interventi alternativi alla istituzionalizzazione, il numero delle
domande comprensivo dei rinnovi è di 215; al momento sono state
valutate 64 domande di cui 11 hanno avuto esito negativo, 10
domande sono sospese in attesa di integrazione, e sulle altre 151 è
stata fatta la prima fase di istruttoria: è stata richiesta la
documentazione integrativa e, in base alla data di protocollo,
viene ultimata la fase istruttoria e, contestualmente, liquidato il
contributo. Voglio sottolineare la complessità dell'istruttoria
delle domande suddette, che richiede una verifica sia delle
componenti tecnico-professionali e progettuali sia delle componenti
amministrative. Voglio sottolineare che una liquidazione può
comprendere anche 6 mesi di contributo e, al momento attuale, 35
utenti hanno presentato la documentazione richiesta e si è
provveduto alla liquidazione del contributo. Per quello che
riguarda l'anticipazione dell'assegno di mantenimento, il numero di
domande comprensivo dei rinnovi è di 21; al momento sono state
valutate tutte le domande di cui soltanto una ha avuto esito
negativo e, dopo la numerazione di 8 provvedimenti dirigenziali,
sono quindi state liquidate le 8 anticipazioni in un'unica
soluzione per l'anno 2014.
Per quanto riguarda il punto 3, ritengo di poter dire che gli
uffici hanno garantito un'adeguata informazione agli utenti e nel
mese di aprile di quest'anno è stata inviata a tutti gli
interessati una comunicazione con la quale venivano informati della
momentanea sospensione dell'erogazione dei contributi, come
previsto dalla delibera di Giunta n. 12 del 2014. Successivamente,
dopo l'approvazione di due delibere - se vuole le do gli estremi -
è stata inviata una nuova comunicazione che conteneva le
informazioni relative alle disposizioni previste dalle delibere e
le modalità e i tempi di valutazione delle domande.
Per quello che riguarda i
bon de
chauffage
, per
poter garantire l'erogazione dei contributi in riferimento alle
disponibilità di bilancio che, ricordo, sono variate rispetto
all'anno scorso (era previsto in legge finanziaria), si è reso
necessario - e su questo si sta lavorando - rimodulare i criteri di
assegnazione. L'iter prevede che, dopo una prima discussione da
parte della Giunta, i criteri siano sottoposti all'esame della
commissione competente, che è la II, e successivamente, a seguire,
una nuova approvazione definitiva da parte della Giunta. In Giunta
è già stato fatto un primo esame della questione; io credo che
nelle prossime sedute della Giunta è prevista, su proposta
dell'Assessore Marquis, l'approvazione della proposta definitiva da
inoltrare alla commissione competente.
Un ultimo tema riguarda i contributi sui consumi elettrici:
voglio dirle che dal 10 settembre sono state avviate le procedure
di erogazione del contributo relativo allo sconto, cioè lo sconto
sulle bollette, e l'accreditamento è stato effettuato nei giorni
seguenti. Il numero di interessati è molto alto, sono 38.508 per un
importo complessivo di più di 2 milioni e 500 mila euro. In
funzione delle modalità di pagamento prescelte da ogni singola
famiglia, c'erano diverse opzioni, l'importo è stato accreditato
automaticamente sul conto corrente bancario, mentre per gli
assegni, laddove era stato richiesto, è stato utilizzato il
servizio postale. Sperando di aver risposto nel dettaglio, vi
ringrazio per l'attenzione.
Si dà atto che dalle ore 9,51 assume la presidenza il
Vicepresidente Rosset.
Rosset (Presidente) -
Ha chiesto la parola il Consigliere
Ferrero; ne ha facoltà.
Ferrero (M5S) -
Grazie Presidente. Ringrazio l'Assessore
per la puntualità nelle risposte.
Dobbiamo però fare...diciamo una puntualizzazione su quella che
è la politica degli annunci e delle rassicurazioni; rassicurazioni
che vengono date in "pompa magna" un po' seguendo quella che è la
moda attuale del Presidente del Consiglio Renzi, e quindi si parla,
si parla, anche qui si vede ha molti estimatori, però poi alla fine
le cose che si fanno sono poche, vengono rimandate e non si sa
quando vengono fatte. Allora, vanno bene i comunicati stampa della
Giunta, anche di recente ne sono usciti, però poi, se andiamo a
vedere effettivamente quello che interessa i cittadini, al di là di
quando vengono fatte le delibere con i criteri, è quando vengono
emessi i mandati di pagamento, vale a dire quando i soldi arrivano
materialmente o sul conto corrente o nella tasca dei cittadini.
In quest'aula avevamo avuto anche delle rassicurazioni, ad
esempio quelle dell'Assessore alla sanità sulla rapidità che
sarebbe stata...diciamo utilizzata nella liquidazione dei
contributi a favore di chi deve corrispondere lo stipendio alla
badante; però, a tutt'oggi...è ormai la fine di settembre...io ho
sentito ancora ieri tre persone che conosco, e nessuna delle tre
persone (spero che non siano proprio le uniche tre, ma ho dei
dubbi), nessuna delle tre ha ancora ricevuto quanto dovuto. Il
problema è che le persone poi devono fare la spesa materialmente
con i soldi, e se i soldi non ci sono, questo è grave.
Quindi quello che noi chiediamo è semplicemente il diritto dei
valdostani a sapere quando verranno pagati, che non è poco in
questo periodo! Quando si tratta soprattutto di aiuti alla
famiglia, ecco, noi pensiamo che, al di là di tutta la questione
che poi affronteremo anche in seguito sul fatto che potevano essere
fatti dei tagli in altri settori e non in questo settore...insomma,
bisogna anche un po' smettere di raccontare barzellette sul fatto
che i soldi non ci sono. Mi sembra che da parte della Giunta ci sia
ancora una difficoltà a comprendere qual è l'effettiva difficoltà
in cui versano molte famiglie valdostane: ormai qualcuno è stato
costretto, ad esempio per la questione badanti o integrazione di
quelle che sono le rette nelle strutture di accoglienza, ad andare
ad intaccare i propri risparmi, qualcun altro si è fatto prestare i
soldi dai genitori e qualcuno sta aspettando i soldi del
bon de
chauffage
come veramente una piccola boccata d'ossigeno perché
comunque quelli rappresentano un piccolo gruzzoletto. E allora
bisogna avere comunque il coraggio, deve avere il coraggio chi
governa, di dire effettivamente come stanno le cose.
Sulla questione della comunicazione...beh, anche per esperienza
personale, troppo spesso i dipendenti regionali - e io sono stato
dipendente regionale - vengono mandati allo sbaraglio agli
sportelli senza avere delle informazioni precise, oppure sono al
telefono a rispondere alle telefonate dei cittadini che,
ovviamente, sono arrabbiati, e che alla fine, poi, identificano nel
dipendente regionale il responsabile di chi non gli eroga i
fondi...così non è! Molte volte non si sa, molte volte chi è
addetto alle liquidazioni addirittura va a vedere in bilancio,
c'era 100 e però in cassa ce ne sono 40, e quindi si trova
completamente spiazzato...quindi non è che noi chiediamo dei
provvedimenti eccezionali, però bisogna avere la garanzia,
garantire alle persone che se c'è una legge che prevede un aiuto,
ecco, questo aiuto venga dato nei tempi stabiliti; la persona si sa
organizzare e non fa conto sui soldi che, magari, come succede
quest'anno per il
bon de chauffage
, per i contributi alle
badanti, per i contributi per le rette, invece di essere erogati
all'inizio dell'anno o comunque a
tranche
...ormai noi siamo
a settembre-ottobre...in molti casi, nella maggioranza dei casi, le
persone non hanno ancora ricevuto niente.
Noi sollecitiamo quindi veramente una maggiore sensibilità
riguardo a questo problema.
Presidente -
Grazie. Siamo al punto 6 dell'ordine del
giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK