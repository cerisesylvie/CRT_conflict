Consiglio Regionale della Valle d'Aosta - Oggetto del Consiglio n. 2022 del 22 aprile 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2022 del 22 aprile 1991 - Resoconto
OGGETTO N. 2022/IX Concessione al Comune di Quart di un
contributo di lire 82.162.000 nelle spese sostenute per la
sistemazione della strada comunale di Vianoz - Chariette - Ramoise
- Mordin - Valenzana.
Presidente
Do lettura del testo della
delibera:
Deliberazione Il Consiglio regionale
delibera
- di approvare la concessione al Comune di Quart di un
contributo di Lire 82.162.000
(ottantaduemilionicentosessantaduemila) nelle spese sostenute per
la sistemazione della strada comunale di Vianoz - Chariette -
Ramoise - Mordin - Valenzana, conseguentemente alla visita del Papa
al nuovo monastero, pari al 70 per cento.
- di impegnare la somma di Lire 82.162.000
(ottantaduemilionicento-sessantaduemila) con imputazione al
Capitolo 20720 del bilancio preventivo della Regione per l'anno
1991 "Contributo ai Comuni in spese di investimento, eccetera" che
presenta la necessaria disponibilità;
- di stabilire che alla liquidazione del contributo di cui si
tratta provveda, anche a rate, ai sensi dell'articolo 58 della
Legge re­gionale 90/1989 il competente Ufficio dell'Assessorato dei
Lavori Pubblici.
Presidente
Ha chiesto di parlare l'Assessore ai
Lavori Pubblici, Martin.
Martin (ADP)
Si tratta di spese sostenute
dall'Amministrazione comunale di Quart due anni fa, in occasione
della visita del Santo Padre al Monastero di Quart.
C'era stato a suo tempo un impegno da parte
dell'Ammi-nistrazione regionale di intervenire con la concessio­ne
di un contributo per la sistemazione di questa strada. In effetti
con il tempo, l'Assessore Fosson aveva scritto una lettera al
Comune di Quart, nella quale si specificava che l'Amministrazione
regionale sarebbe intervenuta con un impe­gno di 50 milioni già nel
1989 e con un successivo intervento, che per il momento non era
possibile in quanto si aspettava un assestamento di bilancio.
Poi, immagino per problemi finanziari, questa richiesta non ha
potuto essere evasa, ed è per questo motivo che su sollecitazio­ne
del Comune di Quart si è pensato di proporre un contributo nella
misura del 70 per cento dell'ammontare dell'opera.
E' per questo che si propone un contributo di 82 milioni al
comune di Quart.
Presidente
Pongo in votazione la delibera in
oggetto:
Esito della votazione
Presenti, votanti e favorevoli: 33
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK