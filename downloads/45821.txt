Consiglio Regionale della Valle d'Aosta - Oggetto del Consiglio n. 2433 del 10 maggio 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2433 del 10 maggio 2023 - Resoconto
OGGETTO N. 2433/XVI - Interrogazione a risposta immediata:
"Notizie in merito alle interlocuzioni con il Ministero del Turismo
relativamente alla campagna promozionale "Italia: open to
meraviglia"".
Bertin (Presidente) -
Punto n. 15.04. Per illustrare
l'interrogazione, ha chiesto la parola la consigliera Erika
Guichardaz, ne ha facoltà.
Guichardaz E. (PCP) -
È notizia recente quella della
campagna promozionale realizzata dal Ministero del turismo "Italia:
open to meraviglia", che riportava tantissimi strafalcioni rispetto
alla nostra regione, quindi il solito strafalcione di chiamarci
"Val d'Aosta", quando sappiamo bene che dal 2001 non siamo neanche
più solo Valle d'Aosta ma anche Vallée d'Aoste, strafalcioni di
tipo geografico: dove viene identificato il Castello di Cly
allineato a Montjovet e Ussel nei tre punti più elevati della Val
d'Ayas, strafalcioni di tipo storico: dove "L'unica Provincia dove
si parla del Castello di Fénis dicendo che è trasformato nel 1869
nella residenza di caccia del Re Vittorio Emanuele II" e immagini
piuttosto brutte, direi, e di bassa qualità, immagini del lato
svizzero del Cervino... di segnalazioni ne avremmo "N" e non stiamo
qui a riportarle.
Quello che noi chiediamo e che vorremmo capire è se in qualche
modo il Ministero aveva interloquito prima con l'Assessore al
turismo, comunque con il Governo, e se c'è stata un'evoluzione, se
non prima almeno per dopo, rispetto alla sistemazione dei molti
errori e magari anche alla messa a disposizione d'immagini un po'
più belle che, magari, hanno l'effetto contrario rispetto a una
campagna promozionale, effettivamente alcune erano proprio
bruttine.
Presidente -
Risponde l'assessore Grosjacques.
Grosjacques (UV) -
Per la realizzazione della campagna
pubblicitaria "Open to meraviglia", né il Ministero del turismo, né
l'Agenzia nazionale del turismo, l'ENIT, hanno coinvolto in alcun
modo l'Amministrazione regionale. In particolare la Regione non è
stata invitata a esprimere alcun parere in merito all'idea
comunicativa sviluppata dall'agenzia creativa che ha curato la
campagna, né a fornire, controllare o validare testi, immagini o
altri contenuti relativi alla Valle d'Aosta prima della loro
pubblicazione sul portale turistico italia.it in occasione della
campagna pubblicitaria.
Infatti, sebbene alcuni testi e informazioni siano stati inviati
al Ministero del turismo nel corso degli scorsi mesi - in risposta
a specifiche richieste pervenute nell'ambito del progetto "Touring
digital hub", un progetto ministeriale che, a regime, prevede
l'invio automatizzato di contenuti al portale italia.it da parte
delle banche dati turistiche locali - non c'è evidenza che i testi
inviati siano stati pubblicati sul portale turistico nazionale in
occasione della compagna "Open to meraviglia", che si è avvalsa
invece di altri contenuti autonomamente prodotti dalla redazione
incaricata dal Ministero.
Abbiamo riscontrato che, anche a seguito delle nostre
segnalazioni, alcuni degli errori e delle imprecisioni presenti
nelle pagine del portale italia.it dedicate alla Valle d'Aosta sono
già stati corretti. Abbiamo comunque comunicato formalmente al
Ministero la disponibilità dell'Amministrazione regionale a
collaborare, anche in futuro, alla verifica dei contenuti del
portale italia.it relativi alla nostra regione, pur nella
consapevolezza che la dinamicità dei contenuti pubblicati, che sono
frequentemente rinnovati e modificati dalla redazione incaricata,
rende difficile rilevare e segnalare tempestivamente eventuali
inesattezze.
A tale proposito, nell'obiettivo comune di migliorare la qualità
dei contenuti pubblicati sul portale turistico nazionale, abbiamo
anche suggerito al Ministero di condividere con le Regioni e con le
Province autonome le notizie messe in evidenza e i contenuti
editoriali prima della loro pubblicazione.
Presidente -
Replica la consigliera Erika Guichardaz.
Guichardaz E. (PCP) -
Il problema della Valle d'Aosta non
era, bisogna sottolinearlo, un problema solo della Valle d'Aosta,
perché basta vedere quante altre Regioni hanno sottolineato le
problematiche che lei ha evidenziato.
Come dico, purtroppo molti degli errori però ancora permangono
su quel sito, quindi magari fra un po' le faremo una nuova
iniziativa qualora questi non vengano sistemati, visto che mi
sembra che in maniera piuttosto celere siate intervenuti, quindi
speriamo che lato Ministero qualcuno vi ascolti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK