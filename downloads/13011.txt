Consiglio Regionale della Valle d'Aosta - Oggetto del Consiglio n. 3967 del 25 novembre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3967 del 25 novembre 1992 - Resoconto
OGGETTO N. 3967/IX Concessione di un contributo straordinario
di lire 100.000.000 all'"Association valdôtaine pour la protection
des animaux", per interventi migliorativi e di manutenzione presso
il canile regionale.
Presidente
Do lettura del testo della deliberazione:
Deliberazione Il Consiglio
- Rilevato che il canile regionale ospita attualmente un numero
di animali eccedente la capacità di ricovero della struttura;
- atteso che tale sovrappopolamento, oltre a causare grandi
disagi nella gestione del canile e a modificarne in senso negativo
l'immagine, così da rendere difficoltose eventuali adozioni, può
gravemente compromettere le condizioni igienico-sanitarie della
struttura e dei suoi ospiti;
- considerato che l'entrata in vigore della legge quadro n. 281
del 14 agosto 1991, concernente gli animali di affezione e la
prevenzione del randagismo, prevede, tra l'altro, il divieto di
abbattimento dei cani selvatici e conferisce ai canili oneri
maggiori; considerato altresì che è allo studio un disegno di legge
regionale relativo alla costituzione di un’anagrafe
canina e al tatuaggio degli animali schedati, e che con la futura
applicazione di tale legge è ipotizzabile, sulla base di esperienze
analoghe di altre regioni italiane, un iniziale aumento degli
abbandoni, con conseguente ulteriore prevedibile incremento degli
animali ospitati dal canile;
- rilevato che l'A.VA.P.A., ente gestore del canile, come
disposto da apposita convenzione approvata dalla Giunta regionale
con deliberazione n. 6512 in data 14 luglio 89, ha presentato una
proposta migliorativa delle strutture esistenti, consistente nella
posa di n. 30 nuovi box prefabbricati, nella ristrutturazione del
settore isolamento e in alcuni interventi manutentivi straordinari
atti a ripristinare le condizioni di manufatti quali muri,
canaline, pavimentazioni, pareti divisorie e cancelli, altamente
deteriorati dall'usura;
- rilevato altresì che gli interventi sopra citati comportano
una spesa complessiva orientativa di lire 100.000.000 (cento
milioni) I.V.A. compresa, e che l'A.VA.P.A. non è in grado di
sostenere tale spesa, vista la sua natura straordinaria che, in
quanto tale, compete all'amministrazione regionale;
- considerato il carattere di urgenza che rivestono tali
interventi, vista la necessità di garantire agli animali ricoveri
adeguatamente coperti e riparati durante la stagione invernale;
Delibera
1) di approvare la concessione di un contributo straordinario di
lire 100.000.000 (cento milioni) all'Association Valdôtaine pour la
Protection des Animaux, al fine di finanziare alcuni interventi
migliorativi, consistenti nella posa di n. 30 nuovi box
prefabbricati e in lavori di manutenzione straordinaria delle
strutture in dotazione al canile regionale;
2) di impegnare e liquidare la relativa spesa di lire
100.000.000 (cento milioni), con l'imputazione della medesima al
cap. 67390 del bilancio di previsione della Regione per l'anno 1992
("Spese per la tutela ed il recupero dell'ambiente, l'educazione,
la propaganda ed informazione del settore") che presenta la
necessaria disponibilità;
3) di ordinare l'emissione del relativo mandato di pagamento da
intestare all'A.VA.P.A., con sede in loc. Croix-Noire in comune di
Saint-Christophe, C.F. e P.I. 91012800074, con quietanza al Sig.
Daniele Bellandi in qualità di Presidente dell'associazione e
Direttore del canile.
Presidente
Pongo in votazione la deliberazione in
oggetto:
Esito della votazione:
Presenti: 25
Votanti: 24
Favorevoli: 24
Astenuti: 1 (Gremmo)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK