Consiglio Regionale della Valle d'Aosta - Oggetto del Consiglio n. 3889 del 9 novembre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3889 del 9 novembre 1992 - Resoconto
OGGETTO N. 3889/IX Presa di posizione dei comuni riguardo al
comportamento dell'Amministrazione regionale sul problema
dell'assetto dell'area autoportuale.
(Interpellanza)
Presidente
Do lettura della interpellanza presentata
dai consiglieri Bondaz e Chiofalo:
Interpellanza Venuti a conoscenza della delibera del Comune
di Pollein in data 14 ottobre 92, con la quale si stigmatizza il
comportamento dell'Amministrazione regionale in ordine al problema
dell'assetto dell'area aeroportuale;
Preoccupati dell'insensibilità della Giunta regionale nei
confronti degli Enti locali e della violazione delle direttive
C.E.E.;
i sottoscritti consiglieri regionali
Interpellano
la Giunta regionale per sapere se tutte le procedure inerenti
all'iniziativa Interreg sono state rispettate e quali intendimenti
vi sono per ovviare simili prese di posizione da parte dei
comuni.
Presidente
Ha chiesto di illustrare l'interpellanza il
Consigliere Bondaz, ne ha facoltà.
Bondaz (DC)
In effetti c'è stato un errore di
battitura nella interpellanza: non è area "aeroportuale" ma area
"autoportuale".
Ci è pervenuta una delibera del Comune di Pollein, che
stigmatizzava il comportamento dell'Amministrazione regionale sul
problema dell'assetto successivo dell'area autoportuale. Fra le
altre rivendicazioni, o giustificazioni, che dava il comune per
fare una deliberazione consiliare (unanime fra l'altro) nei
confronti dell'Amministrazione, si era individuato il fatto che
nelle direttive CEE era previsto il confronto con gli enti locali e
la necessità di far intervenire l'ente locale interessato per
queste procedure, specialmente per le procedure che riguardano
l'iniziativa "Interreg". Questo per ragioni anche di opportunità,
determinate dal fatto che, essendo la Regione orientata oggi a dire
che ci deve essere una riconversione dell'area, tale riconversione
potrebbe avvenire solamente con un accordo con il comune, anche per
vedere se ci sono da fare delle modifiche di carattere urbanistico
che comportano tempi piuttosto dilatati.
Per cui abbiamo ritenuto di presentare questa interpellanza, per
sapere dalla Giunta se è intendimento dell'Amministrazione di
prendere contatti con l'ente locale interessato, per evitare che ci
siano delle prese di posizione di questo genere da parte di altri
comuni.
Presidente
Ha chiesto di parlare il Presidente della
Giunta, ne ha facoltà.
Lanivi (GM)
In data 23 ottobre avevo già risposto al
Sindaco del comune di Pollein e ai componenti del consiglio
comunale di Pollein, tranquillizzandoli sulle preoccupazioni che
avevano. A sostegno delle cose che sto dicendo, potrei consegnare
al Consigliere Bondaz copia della lettera che ho spedito al comune
di Pollein, in cui rassicuro il sindaco che ogni decisione in
merito all'area sarà presa sentendo il comune stesso.
Leggo testualmente la lettera, di cui eventualmente sono
disponibile a dargli una copia:
"Nell'esprimere ancora una volta
il mio personale convincimento che tutti i progetti, in modo
particolare quelli articolati e complessi, debbono vedere
congiuntamente impegnati sia nella fase di impostazione, ideazione
e progettazione, sia in quelle realizzative, tutte le componenti
interessate, voglio precisare che a tutt'oggi il lavoro svolto
dall'Amministrazione regionale in relazione al programma Interreg
si è limitato a definire gli ambiti di progetto su cui richiedere
l'intervento della CEE. Ed è comunque stato condotto con il massimo
coinvolgimento possibile dalle parti interessate, tant'è che in
seno alla commissione Interreg è presente anche un rappresentante
dei comuni della Valle. Resta inteso, e su questo punto mi sento di
condividere lo spirito di alcune delle affermazioni contenute nella
vostra deliberazione, che nella fase, ormai imminente, di
realizzazione dell'impianto progettuale riguardante l'area in
oggetto, l'amministrazione comunale interessata verrà coinvolta a
pieno titolo nel gruppo di lavoro che verrà appositamente
costituito"
.
Presidente
Ha chiesto di parlare il Consigliere
Bondaz, ne ha facoltà.
Bondaz (DC)
Prendo atto di quanto ha detto il
Presidente della Giunta, anche se non mi posso sentire soddisfatto
di quanto lui ha detto. Il fatto che nella commissione fosse
presente un rappresentante dei comuni lascia l'amaro in bocca,
perché si tratta di problemi che riguardano il comune di Pollein,
quindi è necessario l'inserimento di un rappresentante del comune
interessato a queste opere.
D'altra parte il comune era preoccupato di questa presa di
posizione, perché quando si è parlato dell'area autoportuale, per
cui ci sarebbe dovuto essere un acquisto da parte della Regione di
quest'area e si è parlato anche di riconversione per quanto
riguarda tutti i posti di lavoro, il Comune ha detto di non voler
avere delle responsabilità in ordine a dei tempi che si dilatano
per problemi di cui non era mai stato messo a conoscenza.
Anche perché credo che la riconversione dell'area, se avverrà,
dovrà avvenire in tempi ristretti per venire incontro a quelle che
sono le esigenze dei lavoratori che sono attualmente senza
lavoro.
Che queste cose succedano lascia l'amaro in bocca, e il fatto
che il Presidente abbia tranquillizzato il comune, diciamo che è
una pillola per addormentare gli interessi del comune, ma gli
interessi del comune vanno tutelati anche da parte della Regione in
modo diverso, per evitare che succedano delle cose di questo
genere. Come, ad esempio, un ordine del giorno votato unanimemente
dal consiglio comunale, che non denota niente di positivo da parte
di questa Amministrazione nei confronti degli enti locali.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK