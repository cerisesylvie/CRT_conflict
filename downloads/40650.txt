Consiglio Regionale della Valle d'Aosta - Oggetto del Consiglio n. 11 del 27 giugno 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
GIUNTA REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 11 del 27 giugno 2018 - Resoconto
OBJET N° 11/XV - Élection du Président de la Région.
Fosson (Presidente) -
Non ci sono altri interventi,
possiamo procedere con il punto 5 all'ordine del giorno. Ricordo
che l'elezione del Presidente della Regione si effettua a scrutinio
segreto, a maggioranza assoluta dei Consiglieri assegnati,
indicando il nome sulla scheda del candidato alla Presidenza della
Giunta. Si può indicare con cognome e nome, è sufficiente il
cognome perché non c'è omonimia.
Gli uffici mi sollecitano, sollecitano i vari Consiglieri a
compilare la scheda personale e a restituirla agli stessi.
Invito il Consigliere Segretario a procedere all'appello
nominale dei Consiglieri.
Appello nominale
Comunico l'esito della votazione:
Presenti: 35
Votanti: 35
Schede valide: 34
Schede nulle: 1
Schede bianche: 16
Ha riportato voti:
- Nicoletta Spelgatti: 18
Proclamo pertanto eletta Presidente delle Regione la consigliera
Nicoletta Spelgatti. A nome di tutto il Consiglio regionale della
Valle d'Aosta, pongo le felicitazioni al nuovo Presidente, a cui
auguro un buon lavoro.
Le Conseil prend acte et le Président de la Région, Mme
Nicoletta Spelgatti, sur invitation du Président du Conseil, prend
place à la table du Gouvernement.
Presidente -
La parola alla Presidente della Regione.
Spelgatti (LEGA VDA) -
Ho voluto ringraziare in
particolar modo tutti i colleghi della maggioranza dei gruppi ALPE,
Area Civica Stella Alpina-Pour Notre Vallée, MOUV' e Rini per
questa nuova squadra che è potuta partire. Ho voluto poi
velocizzare, visto e considerato che bisogna partire, e salutare
dando una mano velocemente alle colleghe di minoranza, mentre, un
ringraziamento collegiale passa attraverso tutti gli altri colleghi
della minoranza e quindi dico grazie a chi ha voluto darci fiducia
e ha accettato di metterci alla prova, perché ogni governo deve
dimostrare continuamente al suo elettore, il Consiglio, di essere
degno della sua fiducia.
Sono perfettamente cosciente che serpeggiano in merito numerosi
dubbi: una maggioranza risicata, volti nuovi, una situazione di
crisi, chi non ne avrebbe? Starà a noi, starà a me, per il mio
ruolo, provare a fugarli. Il nostro impegno sarà comunque totale,
lo richiedono le circostanze, ce lo richiede il momento. Vogliamo
essere il governo del fare.
Mi rivolgo a chi invece non ritiene di appoggiarci. Come è stato
chiaro durante il dibattito, per alcuni si tratterà di una
opposizione a prescindere senza se e senza ma, simili chiusure,
prima di tutto mentali, spiegano forse meglio di altro il perché,
isolati nel palazzo, abbiano finito per perderlo. Ne prendiamo
atto. Altri invece, indipendentemente dalle distanze, talvolta
notevoli, che ci separano, si sono detti disponibili a valutare
alcuni provvedimenti sulla base del solo interesse della Valle
d'Aosta e dell'urgenza di adottarli. So che proprio da loro
arriveranno spesso gli attacchi più duri sui punti che ci dividono,
ma, proprio perché ne stimo coerenza e onestà intellettuale, mi
autorizzo a sperare che su quanto invece siamo d'accordo sarà
possibile ritrovarci, perché tutti qui (e soprattutto fuori)
sappiamo quanto la situazione sia grave.
Non siamo più in campagna elettorale e non uso comunque questi
termini alla leggera. Prendete un indicatore a scelta, quello della
disoccupazione, per esempio, oppure quello delle persone che si
avvicinano o vivono sotto la soglia di povertà, i dati sono già
preoccupanti, ma quanto lo è (molto di più) la tendenza al
peggioramento sistematica che registriamo ormai da anni. A fronte
di questo stanno le notevoli risorse naturali, culturali,
economiche, ma soprattutto umane della Valle d'Aosta; a noi
attivarle, a noi permettere loro di esprimersi al meglio, a noi
imprimere quel colpo di reni che ci permetterà di invertire la
tendenza per poter dirci di nuovo fieri di essere valdostani.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK