Consiglio Regionale della Valle d'Aosta - Oggetto del Consiglio n. 507 del 6 ottobre 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 507 del 6 ottobre 1982 - Resoconto
OGGETTO N. 507/VII - DISEGNO DI LEGGE CONCERNENTE: "NORME
SULLA COMMISSIONE DI DISCIPLINA DELL'U.S.L.".
PRESIDENTE:
Si tratta del disegno di legge n. 417,
presentato dalla Giunta regionale in data 26 agosto 1982.
La parola all'Assessore alla Sanità ed Assistenza Sociale
Rollandin; ne ha facoltà.
ROLLANDIN - (UV):
Ce projet de loi est en application de
l'art. 61 de l'arrête du P.R. du 20 décembre 1979 et constitue même
l'objet d'une interpellation présentée par M. Minuzzo à propos des
Commissions des U.S.L.
Je pense que la relation est assez claire; il s'agit de prévoir,
de nommer les membres de cette Commission.
PRESIDENTE: E'
aperta la discussione generale. Se nessuno
chiede la parola possiamo passare all'articolato. Nessuno chiede la
parola?
Do lettura dell'art. 1:
Art. 1
(Composizione)
Ai sensi e per gli effetti dell'articolo 61 del decreto del
Presidente della Repubblica 20.12.1979, n. 761, nell'Unità
Sanitaria Locale della Valle d'Aosta è istituita una Commissione di
disciplina composta di 6 membri titolari, di cui 3 nominati dal
Comitato di Gestione e 3 designati dalle organizzazioni sindacali
del personale.
Per ciascun membro titolare e con le stesse modalità, è
rispettivamente nominato o designato un membro supplente.
Tutti i membri - effettivi e supplenti - devono essere
dipendenti dell'Unità Sanitaria Locale. L'incarico di componente
della Commissione di disciplina rientra fra i compiti del personale
dell'U.S.L. ed è obbligatorio.
Nei procedimenti disciplinari a carico dei dipendenti per i
quali è richiesta l'iscrizione agli albi professionali, la
Commissione è integrata da un membro, con voto consultivo,
designato, entro il termine di giorni 30 decorrenti dalla data di
ricevimento della richiesta, dal competente Ordine o Collegio
professionale. In caso di mancata designazione entro il termine
indicato, la Commissione provvede nella sua composizione
ordinaria.
Il Presidente del Comitato di Gestione, all'inizio del triennio,
può richiedere a ciascun ordine o collegio professionale, la
designazione di un membro effettivo e di un supplente, che abbia
validità per il triennio.
Metto in approvazione l'art. 1 nel testo suddetto:
ESITO DELLA VOTAZIONE
Presenti, votanti e favorevoli: 19
Il Consiglio approva all'unanimità.
PRESIDENTE:
Do lettura dell'art. 2:
Art. 2
(Nomina dei membri da parte dell'USL)
Alla nomina dei tre membri effettivi di sua spettanza il
Comitato di Gestione provvede con votazione unica e segreta, con
voto limitato a due nomi. In caso di parità di suffragio risulta
eletto il più anziano di età.
All'avvenuta nomina dei tre membri effettivi, il Comitato di
Gestione provvede nella stessa seduta e con le stesse modalità di
cui al precedente comma alla nomina dei tre membri supplenti di sua
pertinenza, avendo cura di abbinare ad ogni nominativo di questi
ultimi ciascuno dei membri effettivi già nominati; a tal fine,
prima della distribuzione ai votanti, devono essere riportati sulle
schede di votazione i nominativi dei membri effettivi.
Metto in approvazione l'art. 2:
ESITO DELLA VOTAZIONE
Presenti, votanti e favorevoli: 19
Il Consiglio approva all'unanimità.
PRESIDENTE:
Do lettura dell'art. 3:
Art. 3
(Designazione dei membri da parte delle organizzazioni
sindacali)
Le designazioni dei membri effettivi e supplenti vengono
richieste dal Presidente del Comitato di Gestione a tutte le
Organizzazioni sindacali firmatarie dell'accordo contrattuale,
mediante lettera raccomandata con avviso di ricevimento da inviarsi
alle rappresentanze aziendali di dette organizzazioni.
Le organizzazioni sindacali provvedono alle designazioni
congiuntamente.
La designazione deve obbligatoriamente contenere, accanto a
quello del membro effettivo, il nominativo del corrispondente
membro supplente e deve essere fatta pervenire al Presidente del
Comitato di Gestione entro 30 giorni da quello di ricevimento della
richiesta di cui al precedente comma.
Scaduto inutilmente il predetto termine, il Presidente del
Comitato di Gestione assegna, a pena di scadenza, un ulteriore
termine di giorni 15, trascorso inutilmente il quale provvede in
merito al Comitato di Gestione con le modalità di cui all'art.
2.
Metto in approvazione l'art. 3:
ESITO DELLA VOTAZIONE
Presenti, votanti e favorevoli: 19
Il Consiglio approva all'unanimità.
PRESIDENTE:
Do lettura dell'art. 4:
Art. 4
(Costituzione della Commissione)
La Commissione di disciplina è costituita con delibera del
Comitato di Gestione.
Con lo stesso provvedimento il Comitato di Gestione affida le
funzioni di segretario della Commissione ad un dipendente
dell'Unità Sanitaria Locale appartenente al ruolo del personale
amministrativo con posizione funzionale non inferiore a
collaboratore amministrativo.
Metto in approvazione l'art. 4:
ESITO DELLA VOTAZIONE
Presenti, votanti e favorevoli: 19
Il Consiglio approva all'unanimità.
PRESIDENTE:
Do lettura dell'art. 5:
Art. 5
(Insediamento della Commissione)
Il Presidente del Comitato di Gestione insedia la Commissione
di disciplina assumendone provvisoriamente la Presidenza. Indi,
coadiuvato dal segretario, ne verifica la regolare composizione ed
invita i presenti a procedere all'elezione del Presidente con le
modalità di seguito indicate.
Il Presidente della Commissione di disciplina è eletto a
scrutinio segreto e a maggioranza assoluta dei componenti.
In caso di esito negativo il Presidente del Comitato di Gestione
indice una seconda e, occorrendo, una terza votazione; dopo di che,
persistendo il risultato negativo, rinvia la votazione ad una
seduta successiva, da tenersi entro 30 giorni, dandone
comunicazione scritta ai membri assenti. In tale seduta si procede
al ballottaggio fra i due componenti che nella precedente tornata
abbiano ottenuto il maggior numero di suffragi.
Della seduta di insediamento viene redatto apposito verbale
firmato dal Presidente del Comitato di Gestione, dal Presidente
della Commissione di disciplina e dal segretario. In caso di
mancata elezione sottoscrive il verbale il componente più anziano
di età fra i presenti.
Metto in approvazione l'art. 5:
ESITO DELLA VOTAZIONE
Presenti, votanti e favorevoli: 19
Il Consiglio approva all'unanimità.
PRESIDENTE:
Do lettura dell'art. 6:
Art. 6
(Durata in carica e rinnovo)
La Commissione di disciplina dura in carica tre anni che
decorrono dalla data della sua costituzione.
I poteri della Commissione sono prorogati per il tempo
necessario alla conclusione dei procedimenti in corso alla data di
scadenza avanti alla stessa.
L'iniziativa per il rinnovo della Commissione spetta al
Presidente del Comitato di Gestione il quale è tenuto ad avviare le
procedure, previste dagli artt. 2 e 3, entro il IV mese precedente
quello di scadenza del triennio.
Oltre alla normale scadenza, si procede al rinnovo totale della
Commissione di disciplina in caso di dimissione di tre membri
effettivi presentate contestualmente a quelle dei tre supplenti. In
questo caso il Presidente del Comitato di Gestione dichiara
ufficialmente sciolta la Commissione ed avvia le procedure di
rinnovo.
Il Presidente ed i componenti effettivi della Commissione non
possono essere confermati per più di una volta. Tale divieto
permane anche in caso di anticipato scioglimento o di dimissioni
volontarie.
Metto in approvazione l'art. 6:
ESITO DELLA VOTAZIONE
Presenti, votanti e favorevoli: 19
Il Consiglio approva all'unanimità.
PRESIDENTE:
Do lettura dell'art. 7:
Art. 7
(Incompatibilità)
Non possono far parte della Commissione di disciplina i
dipendenti che da meno di 5 anni siano incorsi in una sanzione
disciplinare superiore alla censura. Non possono, del pari, far
parte della Commissione i dipendenti che siano fra loro parenti od
affini di primo o secondo grado.
Non possono partecipare alle sedute relative al procedimento
disciplinare i componenti effettivi o supplenti della Commissione
che nell'espletamento delle mansioni connesse alla propria
posizione funzionale abbiano, anche per delega, compiuto
accertamenti, esperito indagini, assolto incarichi inerenti alle
infrazioni per cui si procede.
Non possono, inoltre, partecipare alle sedute del procedimento i
componenti effettivi o supplenti che siano parenti od affini entro
il quarto grado del dipendente sottoposto a procedimento
disciplinare.
La decisione e gli atti adottati in violazione del presente
articolo sono nulli di diritto.
Metto in approvazione l'art. 7:
ESITO DELLA VOTAZIONE
Presenti, votanti e favorevoli: 19
Il Consiglio approva all'unanimità.
PRESIDENTE:
Do lettura dell'art. 8:
Art. 8
(Decadenza)
Il componente effettivo o supplente della Commissione decade di
diritto dall'incarico qualora venga egli stesso sottoposto a
procedimento disciplinare o nei casi di cessazione del rapporto di
impiego.
Metto in approvazione l'art. 8:
ESITO DELLA VOTAZIONE
Presenti, votanti e favorevoli: 19
Il Consiglio approva all'unanimità.
PRESIDENTE:
Do lettura dell'art. 9:
Art. 9
(Ricusazione)
Il componente della Commissione di disciplina può essere
ricusato:
a)
se ha interesse personale nel procedimento o se il
dipendente giudicabile è debitore o creditore di lui, del coniuge o
dei figli;
b) se ha dato consigli o manifestato il suo parere sull'oggetto
del procedimento fuori dall'esercizio delle sue funzioni;
c) se vi è una inimicizia grave tra lui od alcuni dei suoi
prossimi congiunti e l'impiegato sottoposto a procedimento;
d) se alcuno dei prossimi congiunti di lui o del coniuge è
offeso dall'infrazione disciplinare o ne è l'autore;
e) se è parente od affine di primo o secondo grado del
funzionario istruttore o del consulente tecnico.
La ricusazione è proposta con dichiarazione notificata dal
giudicabile, comunicata al Presidente della Commissione prima
dell'adunanza, od inserita nel verbale della seduta in cui il
giudicabile sia personalmente comparso.
Sull'istanza di ricusazione decide in via definitiva il
Presidente, sentito il ricusato. Se sia stato ricusato il
Presidente questi trasmette la dichiarazione con le proprie
controdeduzioni dl Presidente del Comitato di Gestione che decide
definitivamente.
Il provvedimento che respinge l'istanza di ricusazione può
essere impugnato soltanto insieme con il provvedimento che infligge
la punizione.
Il Presidente ed il membro della Commissione ricusabili a
termini del primo comma hanno l'obbligo di astenersi anche quando
non sia stata proposta istanza di ricusazione.
I vizi della composizione della Commissione di disciplina
possono essere denunciati con il ricorso contro il provvedimento
definitivo che infligge sanzione disciplinare anche se il
giudicabile non li abbia rilevati in precedenza.
Metto in approvazione l'art. 9:
ESITO DELLA VOTAZIONE
Presenti, votanti e favorevoli: 19
Il Consiglio approva all'unanimità.
PRESIDENTE:
Do lettura dell'art. 10:
Art. 10
(Presidente)
Il Presidente convoca e presiede la Commissione, ne firma gli
atti e le deliberazioni e, coadiuvato dal segretario, ne esegue le
decisioni e provvede in generale all'espletamento di tutti i
compiti connessi al buon funziona mento della Commissione stessa o,
comunque, richiesti dalla presente legge.
In particolare il Presidente:
a)
fissa la data della trattazione orale;
b)
riferisce sui casi sottoposti a giudizio;
c)
può nominare un relatore;
d)
decide sulla ricusazione dei membri effettivi e
supplenti;
e)
cura che l'ordine e le modalità di votazione dei
componenti la Commissione avvenga in armonia con il dettato
dell'art. 112, lett. a), b), e d) del decreto del Presidente della
Repubblica 10.1.1957, n. 3;
f)
raccoglie le volontà dei membri della
Commissione.
All'inizio del triennio di carica il Presidente, ai sensi e per
gli effetti dell'art. 61 del decreto del Presidente della
Repubblica 20.12.1979, n. 761, designa, nella prima seduta, il suo
sostituto scegliendolo tra i membri effettivi eletti dal Comitato
di Gestione. La designazione è valida per tutta la durata in carica
del disegnante salvo sua diversa determinazione. Il membro
designato nelle sedute in cui esercita le funzioni di Presidente è
sostituito dal supplente.
In caso di dimissioni del Presidente, se questi conserva la
carica di componente della Commissione, si fa luogo soltanto ad una
nuova elezione con i criteri indicati nel secondo comma dell'art.
5, ma sotto la Presidenza del Presidente uscente, in caso
contrario, si procede anche come previsto dall'ultimo comma del
successivo articolo mentre, per la nomina del nuovo Presidente, la
Commissione è presieduta dal membro effettivo più anziano di
età.
Metto in approvazione l'art. 10:
ESITO DELLA VOTAZIONE
Presenti, votanti e favorevoli: 19
Il Consiglio approva all'unanimità.
PRESIDENTE:
Do lettura dell'art. 11:
Art. 11
(Membri)
I membri effetti e supplenti devono astenersi dal compiere atti,
esperire indagini o manifestare pareri in ordine a procedimenti
disciplinari, al di fuori dell'esercizio delle loro funzioni di
componenti della Commissione.
Ogni membro effettivo ha il suo sostituto nel corrispondente
membro supplente; quest'ultimo può intervenire a tutte le riunioni
della Commissione, ma la sua presenza assume rilevanza ad ogni
conseguente effetto soltanto in caso di assenza o di legittimo
impedimento del titolare. Il membro supplente sostituisce altresì
l'effettivo decaduto o cessato, fino alla nomina o alla
designazione del nuovo titolare, fermo restando quanto previsto dal
terzo comma del precedente art. 6.
La comunicazione delle dimissioni deve essere fatta pervenire al
Presidente della Commissione ed al Presidente del Comitato di
Gestione.
Il membro dimissionario, effettivo o supplente, rimane in
carica fino alla nomina o designazione del successore; a tal fine
si procede con le modalità ed i criteri indicati all'art. 2, se
trattasi di un membro nominato, ed all'art. 3 in caso di membro
designato.
Metto in approvazione l'art. 11:
ESITO DELLA VOTAZIONE
Presenti, votanti e favorevoli: 19
Il Consiglio approva all'unanimità.
PRESIDENTE:
Do lettura dell'art. 12:
Art. 12
(Segretario)
Il Segretario assiste alle sedute della Commissione e ne redige
e firma i verbali, coadiuva il Presidente nell'espletamento delle
sue funzioni, assolve a tutte le incombenze di segreteria e
provvede, tra l'altro, alla tenuta obbligatoria:
- di un registro protocollo per la corrispondenza in arrivo o in
partenza;
- di un registro di spedizioni;
- di un registro originale dei verbali delle sedute.
Il Segretario è responsabile della conservazione degli atti,
della spedizione e della corrispondenza, della trasmissione dei
plichi, della notifica di avvisi, convocazioni, ordinanze,
decisioni. Egli, inoltre, autentica le copie dei documenti e compie
tutti gli atti che il decreto del Presidente della Repubblica
10.1.1957, n. 3, demanda al segretario della Commissione di
disciplina per i dipendenti civili dello Stato.
In caso di dimissioni o di decadenza per i motivi indicati al
precedente art. 8, alla sostituzione del segretario provvede il
Comitato di Gestione ai sensi del secondo comma dell'art. 4.
In caso di legittimo impedimento del segretario, provvede alla
sua sostituzione il Presidente del Comitato di Gestione.
La segreteria della Commissione di disciplina ha sede
nell'ufficio dove il segretario esplica le mansioni di servizio
connesse alla sua posizione funzionale.
Metto in approvazione l'art. 12:
ESITO DELLA VOTAZIONE
Presenti, votanti e favorevoli: 19
Il Consiglio approva all'unanimità.
PRESIDENTE:
Do lettura dell'art. 13:
Art. 13
(Validità delle adunanze e delle deliberazioni)
Per la validità delle riunioni è necessaria la presenza di
almeno 4 componenti e del segretario. Non concorre a formare la
predetta maggioranza qualificata il componente di cui al quarto
comma dell'art. 1.
La convocazione delle adunanze deve essere notificata a tutti i
membri mediante raccomandata a mano o raccomandata postale con
avviso di ricevimento, almeno 8 giorni prima di quello fissato per
la seduta.
Salvo quanto disposto all'art. 5, la Commissione delibera a
maggioranza assoluta di voti dei presenti.
Metto in approvazione l'art. 13:
ESITO DELLA VOTAZIONE
Presenti, votanti e favorevoli: 19
Il Consiglio approva all'unanimità.
PRESIDENTE:
Do lettura dell'art. 14:
Art. 14
(Rinvio ad altre normative)
Per quanto non previsto dalla presente legge si fa rinvio alla
vigente normativa per gli impiegati civili dello Stato, nonché alla
normativa di cui al decreto del Presidente della Repubblica
20.12.1979, n. 761.
Metto in approvazione l'art. 14:
ESITO DELLA VOTAZIONE
Presenti, votanti e favorevoli: 19
Il Consiglio approva all'unanimità.
PRESIDENTE:
Do lettura dell'art. 15:
Art. 15
(Disposizioni transitorie e finali)
In sede di prima applicazione, il Presidente del Comitato di
Gestione deve avviare le procedure previste dagli artt. 2 e 3 entro
due mesi dalla data di entrata in vigore della presente
legge.
Metto in approvazione l'art. 15:
ESITO DELLA VOTAZIONE
Presenti, votanti e favorevoli: 19
Il Consiglio approva all'unanimità.
PRESIDENTE:
Do lettura dell'art. 16:
Art. 16
(Disciplina dei procedimenti in corso)
I procedimenti disciplinari a carico del personale trasferito
ai ruoli nominativi regionali, ai sensi della legge 23.12.1978, n.
833, in corso alla data di entrata in vigore della presente legge,
sono definiti dalla Commissione di disciplina già investita del
procedimento.
Metto in approvazione l'art. 16:
ESITO DELLA VOTAZIONE
Presenti, votanti e favorevoli: 19
Il Consiglio approva all'unanimità.
PRESIDENTE:
Do lettura dell'art. 17:
Art. 17
(Organizzazioni sindacali interessate alla designazione dei
componenti)
Fino all'entrata in vigore dell'accordo nazionale unico di
lavoro del personale delle Unità Sanitarie Locali di cui all'art.
47 della legge 23.12. 1978, n. 833, le Organizzazioni sindacali
interessate alla designazione dei componenti di cui all'art. 61 del
decreto del Presidente della Repubblica 761/79 sono quelle
firmatarie dei singoli accordi di lavoro del personale trasferito
alle Unità Sanitarie Locali ai sensi della richiamata legge 23.12.
1978, n. 833.
Metto in approvazione l'art. 17:
ESITO DELLA VOTAZIONE
Presenti, votanti e favorevoli: 19
Il Consiglio approva all'unanimità.
PRESIDENTE:
Do lettura dell'art. 18:
Art. 18
(Procedura d'urgenza)
La presente legge è dichiarata urgente ai sensi del terzo
comma dell'articolo 31 dello Statuto speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
Metto in approvazione l'art. 8 relativo all'urgenza:
ESITO DELLA VOTAZIONE
Presenti e votanti: 19; maggioranza: 18; favorevoli: 19
Il Consiglio approva all'unanimità.
PRESIDENTE:
Se non ci sono dichiarazioni di voto, il
Consiglio è chiamato ad esprimersi per votazione segreta sul
complesso della legge.
ESITO DELLA VOTAZIONE
Presenti e votanti: 23; favorevoli: 21; contrari: 2
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK