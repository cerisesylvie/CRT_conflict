Consiglio Regionale della Valle d'Aosta - Oggetto del Consiglio n. 490 del 24 marzo 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Amministrazione della giustizia
NOMINE E INCARICHI DI CONSULENZA E SPECIALI
Incarichi di consulenza e speciali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 490 del 24 marzo 2004 - Resoconto
OGGETTO N. 490/XII - Conferimento di un incarico ad un avvocato
del Foro di Torino quale difensore di parte offesa in un
procedimento penale presso il Tribunale di Aosta.
(Interpellanza)
Interpellanza
Richiamato il contenuto della deliberazione n. 530/2004 della
Giunta regionale avente per oggetto la nomina di un difensore di
persona offesa della Regione Autonoma Valle d'Aosta nel
procedimento penale n. 1160/02 GIP (n. 735/02 R.G.N.R.);
Preso atto che detta delibera si limita sostanzialmente ad
autorizzare la nomina di un avvocato del Foro di Torino quale
difensore della parte offesa nel procedimento penale sopra
indicato;
Letto sul quotidiano LA STAMPA del 26/2/2004 che il suddetto
avvocato ha dichiarato di dover studiare la vicenda "per poter
fornire quanto mi è stato richiesto e cioè un parere tecnico" circa
la costituzione di parte civile o altra iniziativa
processuale;
Osservato che di tale specifico mandato, consistente nel dare
un parere tecnico alla Giunta in ordine ai profili risarcitori
della vicenda non c'è traccia nel dispositivo della citata
delibera;
Ritenuto opportuno avere chiarimenti sull'effettivo mandato
conferito al professionista torinese;
I sottoscritti Consiglieri regionali
Interpellano
Il Presidente della Regione per sapere:
1) se è vero o no che all'avvocato indicato nella
deliberazione n. 530/2004 della Giunta regionale è stato conferito
l'incarico di esprimere un parere tecnico sui profili risarcitori
della vicenda penale che vede coinvolti politici e dirigenti
regionali;
2) da quale atto risulta il conferimento di detto specifico
incarico;
3) se l'Amministrazione abbia ricevuto offerte risarcitorie
da parte di alcuno degli imputati;
4) se la Regione intenda o meno costituirsi parte civile nei
confronti degli imputati del procedimento penale in
discussione.
F.to: Curtaz - Riccarand - Squarzino Secondina
Président - La parole au Conseiller Curtaz.
Curtaz (Arc-VA) - La vicenda è nota, è delicata, ed è nota!
La nostra iniziativa si inquadra in un'esigenza di comprensione
nel senso che, rispetto a questa vicenda, quanto meno a noi, non è
chiaro quali sono gli intendimenti del Governo regionale. Non sono
chiari, perché occorre fare un ragionamento sugli antefatti, e
l'antefatto è una deliberazione della Giunta regionale del 23
febbraio 2004, con la quale la Giunta regionale delibera
unanimemente di approvare la nomina di un noto e bravo avvocato di
Torino, quale difensore di persona offesa dalla Regione autonoma
Valle d'Aosta nel procedimento in discussione e, pertanto, di
autorizzare il Presidente della Regione a nominarlo in questa veste
di difensore della persona offesa.
Praticamente, contestualmente alla deliberazione, uno o due
giorni dopo o forse tre, un noto quotidiano locale pubblica la
notizia e, nell'articolo, l'avvocato incaricato dichiara qualcosa
di diverso, qualcosa in più di quanto non appaia nella
deliberazione, perché dice (virgolettato):
"Nei prossimi giorni
chiederò gli atti e poi studierò la vicenda, per poter fornire
quanto mi è stato richiesto e cioè un parere tecnico"
, e poi si
intuisce, dal contesto dell'articolo, "in riferimento ai profili
risarcitori e all'eventuale costituzione di parte civile". Qui una
prima curiosità ed esigenza di chiarezza rispetto a questo scarto
fra il deliberato, che non fa alcun riferimento ad alcuna richiesta
di parere - perché si limita a decidere la nomina di un difensore
di persona offesa - e un mandato che, invece, sembra più ampio
all'avvocato in questione, il quale dichiara di essergli stata
conferita la redazione - non so in che forma - di un parere,
relativamente ai profili risarcitori di questa vicenda.
La prassi, rispetto a situazioni analoghe del passato, è stata
una prassi innovativa, legittima, intendiamoci, ma innovativa,
perché perlomeno, per quanto ne sappiamo noi, in passato la Regione
decideva esclusivamente se costituirsi parte civile o meno e, io
direi, "decideva doverosamente di costituirsi parte civile", il che
non implica di per sé un atteggiamento di persecuzione nei
confronti di alcuno, ma un ente pubblico deve doverosamente
chiedere al giudice di accertare se siano stati provocati danni o
meno dal comportamento di un imputato piuttosto che di un altro:
questo mi sembra doveroso dal punto di vista di un ente pubblico.
Invece, in questo caso, si usa una prassi inconsueta, legittima, ma
inconsueta. Andrebbe spiegato perché invece di fare la solita
scelta, si preferisce nominare precedentemente all'eventuale
costituzione in parte civile il difensore di persona offesa. Può
darsi che sia per le ragioni esposte dall'avvocato, ma allora non
si capisce perché non sono state riportate nella deliberazione!
Secondo me andrebbe chiarito se si tratta di una mancanza non
solo di motivazione, ma proprio di contenuto della deliberazione,
perché lo stesso, ripeto, è molto più ristretto rispetto a quello
che sembrerebbe il mandato reale! Chiediamo allora da dove deriva
il mandato più ampio, anche perché l'Amministrazione non può
parlare attraverso telefonate o scambi verbali, ma deve predisporre
atti pubblici, degli atti scritti, delle deliberazioni. Ci dovrebbe
dunque essere una documentazione che dimostra qual è il mandato
reale più ampio conferito all'avvocato!
Visto che si parla dei "profili risarcitori", chiediamo se la
Regione ha ricevuto offerte risarcitorie. Altrimenti, non si
capirebbe! Perché lo si fa? Perché si incarica un avvocato -
sembrerebbe, da quello che lui dice - per approfondire i profili
risarcitori, quando offerte risarcitorie non ci sono? Questo è un
punto che va chiarito: non ci sono offerte, quanto meno a nostra
conoscenza!
Chiediamo al Presidente della Regione se, invece, queste offerte
risarcitorie ci sono state oppure da cosa derivi la preoccupazione
della Regione, ovvero perché ci si preoccupa di far valutare
all'avvocato eventuali quantificazioni dei danni per la Regione, se
non c'è l'esigenza di rispondere a qualche richiesta in questo
senso. Infine, chiediamo - anche perché l'incarico (che si assume
ampio) dato all'avvocato dovrebbe essere stato ultimato almeno in
questa sua prima parte di approfondimento, di studio, di
elaborazione di un parere - se l'Amministrazione regionale intende
o meno costituirsi parte civile nel procedimento in
discussione.
Président - La parole au Président de la Région, Perrin.
Perrin (UV) - La nomination - par la délibération du
Gouvernement régional - de l'avocat chargé de défendre les intérêts
de la Région est liée à la nécessité de disposer d'une assistance
technique qualifiée, afin que l'Administration puisse décider, en
toute connaissance, les initiatives à entreprendre dans le cadre de
l'action pénale en question, aussi pour ce qui concerne le
remboursement des dommages. C'est une question très délicate, qui
peut avoir aussi des implications de nature politique de cette
Assemblée; nous avons donc retenu opportun de disposer de cette
assistance technique: voilà pourquoi la décision a été prise. Cela
est d'ailleurs expliqué par ladite délibération du Gouvernement,
dont le préambule précise qu'afin d'évaluer, en connaissance de
cause, les éventuels délits et les remboursements auxquels elle
pourrait prétendre, la Région nomme un avocat chargé de défendre
ses intérêts, conformément aux articles 96, 2
e
alinéa,
et 101, du Code de procédure pénale.
L'avocat devra donc fournir à l'Administration tous les éléments
de connaissance et d'évaluation ressortissant des actes de
l'Autorité judiciaire et conclura son travail par la rédaction d'un
avis technique, notamment pour ce qui regarde les initiatives à
entreprendre et les éventuels remboursements.
Pour ce qui est de la 3
e
question posée par
l'interpellation, à l'heure actuelle l'Administration n'a reçu
aucune proposition de remboursement de la part des accusés.
Enfin, la décision de se porter partie civile ne pourra être
adoptée par l'Administration qu'au moment où l'avocat en question
aura remis les résultats de son analyse. D'ailleurs, l'objet de
cette assistance va dans cette direction: à ce moment,
l'Administration aura pleine connaissance de tous les éléments liés
à l'action pénale, même si avec les limites probatoires de
l'enquête préliminaire, ainsi que des options qu'elle pourra
poursuivre, y compris la constitution de partie civile.
Président - La parole au Conseiller Curtaz.
Curtaz (Arc-VA) - Mi dichiaro totalmente insoddisfatto della
risposta del Presidente e mi dispiace rilevarlo perché, ripeto, lo
scopo della nostra iniziativa - e il Presidente lo avrà potuto
apprezzare, sia dal testo dell'interpellanza, sia dal tono che
ritengo pacato, rispettoso anche della delicatezza della vicenda -
meritava una risposta un po' meno "pilatesca".
La sua è una risposta "pilatesca" ed è una risposta brutta,
perché ogni tanto le risposte pilatesche fanno presumere che allora
vi sia "qualcosa che bolle sotto la pentola coperta", perché se si
dicessero le cose in maniera chiara e trasparente, in maniera che
ciascuno le possa giudicare, a seconda delle idee che si è fatto su
questo tema, secondo me sarebbe meglio; altrimenti, si è
autorizzati a ritenere che tale risposta voglia eludere i quesiti
veri che erano stati espressi e a cui non è stata data
risposta.
Voglio soffermarmi un attimo, perché una replica è doverosa. Non
discuto che la Regione avesse il diritto, ma non solo il diritto,
potesse valutare l'opportunità di nominare un difensore di persona
offesa, ma non capisco perché si faccia una deliberazione così
generica; questo me lo dovete spiegare! Una risposta plausibile
potrebbe essere: "ma, tanto, queste deliberazioni le facciamo
sempre con i piedi, una in più…",
perché ogni volta siamo qui a dire che le deliberazioni non sono
motivate, non sono scritte le ragioni che stanno alla loro base, e
potremmo fare decine di esempi, in questo senso!
Mi immaginavo la risposta del Presidente su questo punto:
"guardate che in premessa c'è un cenno molto, ma molto generico
alle problematiche risarcitorie". L'ho letto anch'io, questo cenno,
ma la deliberazione non fa invece alcun riferimento, il deliberato
è nella parte dispositiva, è quella che conta, non è la premessa, e
nella deliberazione non vi è alcun riferimento all'incarico, che
pure era legittimo, è questo che non riesco a capire: perché non lo
avete detto! Lo dico io, per primo, che è del tutto legittimo che
la Regione abbia gli elementi per decidere!
Vi è poi una cosa non convincente: il fatto che si dia un
incarico in ordine ad una quantificazione - eventuale, è chiaro! -
di un risarcimento, quando nessuno l'ha chiesto! Mi viene difficile
crederlo: mi pare che la Giunta sia nelle condizioni di quel
commerciante che prepara un preventivo senza che nessuno lo abbia
chiesto! Mi si perdoni il paragone forse un po' azzardato, ma siamo
vicini alla realtà, perché nessuno dà un incarico per preparare un
preventivo, senza che qualcuno si sia dichiarato interessato
all'esito di tale vicenda!
Ribadisco, oggi non mi sembra di aver avuto - limitatamente a
questa risposta - dal Presidente quel comportamento trasparente che
spesso chiediamo. È stato un comportamento tendente, più che a
rispondere alle domande, ad eluderle, e questo ci fa pensare che su
detta vicenda dovremo tenere gli occhi bene aperti, cosa che
faremo! Ritorneremo sul tema quando il parere, da nessuno richiesto
in via ufficiale, all'avvocato di Torino, verrà depositato. Quindi
vi saranno elementi di valutazione migliori.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK