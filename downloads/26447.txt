Consiglio Regionale della Valle d'Aosta - Oggetto del Consiglio n. 335 del 20 dicembre 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 335 del 20 dicembre 1972 - Resoconto
OGGETTO N. 335/72 - Rilievi sull'ordine del giorno
dell'adunanza.
Ramera (D.C.)
- Io chiedo al Presidente del Consiglio di
voler sospendere i lavori per un attimo e indire una riunione dei
Capigruppo e del Presidente della Giunta, in quanto non ritengo
logico quest'ordine del giorno che è stato presentato, in quanto è
una presa in giro per chi partecipa alla riunione preparatoria del
Consiglio con i gruppi.
Il sottoscritto ha partecipato a una riunione in cui era stato
fissato un Consiglio il giorno 15 e un altro per il 18 e seguenti
per il bilancio.
Non è che voglia adesso chiederle delle giustificazioni, però
sono stato una settimana a letto, rientrando in ufficio, mi trovo
un malloppo del genere con venti punti all'ordine del giorno e al
15° punto il bilancio.
Quindi io ritengo di chiedere una riunione dei Capigruppo con
l'Ufficio di Presidenza e il Presidente della Giunta per vedere se
non si possa addivenire ad un accordo sulla discussione dell'ordine
del giorno.
Siggia (P.C.I.)
- La Presidenza del Consiglio non ha
niente di incontrario.
Il Presidente della Giunta?
Dujany (D.P.)
- Ma, a me pare che abbiamo bisogno di
lavorare, di concretizzare e di realizzare le cose possibili nei
tempi possibili; quindi non ritengo che un'interruzione per
esaminare l'ordine del giorno possa apportare un contributo valido
nell'interesse della generalità della popolazione.
Mi pare che sia più opportuno proseguire celermente e all'esame
degli oggetti che sono stati fissati all'ordine del giorno di
questo Consiglio, per cercare di deliberare più atti possibili e
per cercare di portare avanti un maggior numero di problemi
possibili.
Ci sono all'ordine del giorno oggetti estremamente importanti e
su questo concordo con il Consigliere Ramera, oggetti anche di
discussione pesante, però dobbiamo pure affrontarli, e, se non li
affronteremo in un giorno, se ne metteranno due, tre, però dovete
aver pazienza di fare questo sforzo nell'interesse, naturalmente,
dell'amministrazione pubblica e della popolazione.
Ramera (D.C.)
- Discuto l'interesse della popolazione,
Presidente della Giunta, noi, da sei-sette mesi, ci riuniamo in
Consiglio regionale per atti di ordinaria amministrazione, per cui,
se non ci fossero interpellanze o mozioni, non si giustificherebbe
neppure la convocazione del Consiglio regionale.
Ora, qui ci sono degli argomenti che provocheranno una
discussione, perché se non la provocheranno vuol dire allora che si
è cercato di fare un ordine del giorno così pedante alla vigilia di
Natale, con la speranza che non ci siano discussioni.
Io non sono in condizioni di voce molto buone, però, se si vuole
allora provocare l'opposizione a ostruzionismo, io, per conto mio,
l'avevo già detto l'anno scorso, sono dispostissimo a stare qui
anche fino a capodanno, però, dato che questo non è interesse di
nessuno, io ritenevo che una riunione proprio con il Presidente
della Giunta, si sarebbero trattati gli argomenti di urgenza,
lasciando il resto alla prima seduta di gennaio, e, proprio per una
collaborazione tra Governo regionale e Consiglio regionale, perché
altrimenti sembra quasi che si voglia imporre una discussione o
evitare la discussione.
Manganoni (P.C.I.)
- Noi abbiamo sempre sollecitato,
invece, scusa Ramera, non per spirito di contraddizione, affinché
gli argomenti vengano portati all'ordine del giorno, vengano
discussioni, se non è sufficiente una giornata di seduta, se ne
facciano tre, quattro, 5-6-10 al mese, e in questo caso si parla
dei giorni seguenti, pertanto io, come principio, non condivido la
proposta di Ramera di rinviare. Se il collega Ramera propone di
rinviare un argomento, due argomenti, qualche argomento, lo dica,
possiamo anche discuterlo. Si può anche accettare la sua richiesta,
in caso di argomenti particolari, che rivestono un'importanza
particolare, ma come principio, cioè quello di rinviare, noi siamo
assolutamente contrari.
Siggia (P.C.I.)
- Io vorrei fare una proposta
conciliativa: sono le dieci e un quarto, invece di perdere del
tempo a fare delle discussioni di questo genere, procediamo nella
mattinata, anche perché ci rendiamo meglio conto di quanti
argomenti riusciamo a trattare nel corso di questa mattina.
Il Consigliere Ramera, semmai, chieda una riunione dei
Capigruppo all'inizio del pomeriggio eventualmente, secondo
l'andamento dei lavori, ma vediamo alla fine della mattinata, a
seconda a che punto siamo, di trovare un'intesa per discutere
qualche argomento da lasciare da parte o qualche sostituzione di
argomenti più urgenti; ma direi, stamattina, pregherei il
Consigliere Ramera di ritirare la sua proposta. Andiamo avanti.
La ringrazio.
Oggetto n. 4.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK