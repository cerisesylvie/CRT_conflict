Consiglio Regionale della Valle d'Aosta - Oggetto del Consiglio n. 2739 del 19 dicembre 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2739 del 19 dicembre 2012 - Resoconto
OGGETTO N. 2739/XIII - Interpellanza: "Interventi per il
riutilizzo dell'ex palazzo dell'Assessorato regionale del turismo
di Piazza Narbonne in Aosta".
Interpellanza
Premesso, come noto, che con lo scorso mese di novembre è
avvenuto il trasferimento definitivo del Dipartimento del Turismo
dalla sede di Piazza Narbonne nella nuova struttura di
Pollein;
Considerata l'elevata spesa sostenuta dall'Azienda USL di
Aosta per l'affitto di sedi territoriali (anche nel solo ambito
della
Plaine) destinate all'erogazione di servizi
socio-sanitari ma anche a deposito e logistica (magazzini di
Saint-Christophe e di via Piccolo San Bernardo);
Ritenuto opportuno cercar di capire quale sarà il futuro
dell'ex palazzo del Turismo di Piazza Narbonne;
Ritenuto utile, in questa fase, valutare l'opportunità di
accorpare (se possibile) taluni uffici e servizi socio-sanitari
nell'ex palazzo del Turismo onde favorire l'utenza;
i sottoscritti Consiglieri regionali
Interpellano
l'Assessore competente per conoscere in maniera chiara e
certa:
1) cosa si intende fare dell'attuale ex palazzo del Turismo
di Piazza Narbonne;
2) come si possono, eventualmente, raccordare le esigenze di
abbattimento dei costi della sanità valdostana con il riutilizzo
del palazzo di cui trattasi.
F.to: Carmela Fontana - Donzel
Président
- La parole à la Conseillère Carmela
Fontana.
Fontana (PD)
- Grazie Presidente.
Come è noto, con lo scorso mese di novembre è avvenuto il
trasferimento definitivo del Dipartimento del turismo dalla sede di
Piazza Narbonne nella nuova struttura di Pollein; considerata
l'elevata spesa sostenuta dall'Azienda USL di Aosta per l'affitto
di sedi territoriali, anche nel solo ambito della
plaine
,
destinate all'erogazione di servizi socio-sanitari, ma anche a
deposito e logistica - penso ai magazzini di Saint-Christophe e di
via Piccolo San Bernardo -; ritenuto opportuno cercare di capire
quale sarà il futuro dell'ex palazzo del turismo di Piazza
Narbonne; ritenuto utile in questa fase valutare l'opportunità di
accorpare, se possibile, taluni uffici e servizi socio-sanitari
nell'ex palazzo del turismo onde favorire l'utenza, volevamo sapere
dall'Assessore - per conoscere in maniera chiara e certa - cosa si
intende fare dell'attuale ex palazzo del turismo di Piazza
Narbonne. Grazie.
Président
- La parole à l'Assesseur au budget, aux
finances et au patrimoine, La Torre.
La Torre (FA)
- Innanzitutto confermo che tra gli
obiettivi della maggioranza, e in questo caso del patrimonio, c'è
la razionalizzazione ed ottimizzazione di tutte le strutture della
regione, nonché la ricerca del risparmio energetico: queste sono
cose che le confermo. In tale senso vanno molti dei lavori che
iniziamo nelle varie proprietà, perché cerchiamo di andare alla
ricerca di quel risparmio e di quella condizione di vivibilità, per
chi ci lavora di miglioramento: in questo senso va la
ristrutturazione del palazzo del turismo di Piazza Narbonne.
C'è un'inesattezza nella sua interpellanza quando si dice:
"trasferimento definitivo..."
presso l'ex caserma della
finanza, in realtà, per quella che è la nostra volontà - successive
legislature potrebbero cambiare le decisioni -, è nostra intenzione
di riportare in quella struttura l'Assessorato del turismo una
volta che questi lavori saranno completati. Fra l'altro, non è
possibile neanche oggi andare ad occupare in parte quegli edifici,
perché già al loro interno stanno lavorando la Sovrintendenza per
le attività e i beni culturali, che sta occupando i piani
interrati, il piano terreno e l'ammezzato tra il primo e il secondo
piano. In tale senso questi uffici lavorano lì, si sposteranno in
seguito gli uffici della Sovrintendenza quando sarà pronto il loro
dipartimento, ma lei capisce che si sono iniziati i lavori, man
mano che andranno avanti verranno liberate altre parti
dell'edificio, quando tutto l'edificio sarà ristrutturato, il
Turismo rientrerà.
Per quel che riguarda la sanità, rispondo sotto un profilo di
tipo logistico-organizzativo, credo che l'obiettivo della
ristrutturazione dell'ospedale con l'ampliamento vada nella
direzione di rendere efficace in un'unica struttura e quindi
semplificando per i cittadini gli accessi, ma anche risparmiando i
costi di avere delle sedi operative sul territorio, che ormai sono
dei costi non più sopportabili.
Président
- La parole à la Conseillère Carmela
Fontana.
Fontana (PD)
- Ringrazio l'Assessore per i chiarimenti,
pensavo che fosse una sistemazione fissa: per quello mi ero
preoccupata, anche perché parliamo tanto di risparmi e abbiamo
tantissimi locali che non sono utilizzati. Secondo me, bisognava
fare un censimento, perché si pagano tantissimi affitti e si
potrebbe andare a risparmiare e quei risparmi utilizzarli nei
servizi alla persona. Penso all'ultimo piano della vecchia
maternità, c'è un piano enorme inutilizzato, ci sono tantissime
strutture, ma mi rendo conto che non è una discussione da fare in
questo Consiglio, magari più avanti si potrebbe fare una seduta
dedicata per vedere tutti i locali liberi, se si possono
riutilizzare. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK