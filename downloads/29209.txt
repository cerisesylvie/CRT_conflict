Consiglio Regionale della Valle d'Aosta - Oggetto del Consiglio n. 236 del 24 ottobre 1967 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 236 del 24 ottobre 1967 - Resoconto
OGGETTO N. 236/67 - Costruzione della strada di allacciamento
del nuovo Quartiere Dora alla Circonvallazione Sud di Aosta.
Richiesta di informazioni. (Interrogazione)
Manganoni (P.C.I.)
- Il Consiglio regionale, nella seduta
del 6 giugno 1967, approvava una relazione al disegno di legge
regionale concernente l'intervento della Regione per il
finanziamento di spesa relativa a lavori di pubblica utilità da
eseguirsi nella città di Aosta.
La Regione si impegnava di intervenire finanziariamente, per 19
anni, per pagare il mutuo, cioè per 40 milioni all'anno; di questi
40 milioni, già la prima quota decorreva dal 1967 cioè dall'anno in
corso, anno che scade fra due mesi.
Nel piano che ci è stato allegato vi figurano un certo numero di
opere da eseguirsi.
Io, in quella occasione, ho chiesto se esistevano dei progetti,
mi si è risposto che erano in allestimento e che quanto prima
sarebbero stati pronti.
Allora la domanda che io pongo all'Assessore è questa: fra tutte
queste opere, a mio giudizio, una delle più urgenti è il
collegamento stradale del nuovo quartiere Dora con la strada di
circonvallazione sud, perché oggi, chi abita nel quartiere Dora,
deve passare su quel ponte, sopra la ferrovia, che è l'unica via di
uscita da Aosta, mentre, più avanti, per esempio, sul Buthier,
abbiamo due ponti, tre ponti, circonvallazione nord, Arco
d'Augusto, e circonvallazione sud. Laggiù tutto il transito
confluisce in quel cavalcavia strettissimo, e, anche le donne che
vengono a fare la spesa, bambini, ecc. devono andare a piedi e noi
sappiamo il pericolo, specialmente nel periodo estivo, di
transitare su questo ponte.
Allora, io chiedo, primo, di quante di queste opere sono stati
allestiti i progetti? Secondo, questa opera, cioè il collegamento
stradale del quartiere Dora, alla strada di Circonvallazione sud,
il progetto è stato allestito? Terzo, se posso, se io posso
prenderne visione, di quel progetto e degli eventuali altri che
sono stati fatti. Nel caso che nessuno di questi sia pronto, sia
già stato allestito, e, osservate, sono passati quattro mesi,
cinque mesi, d'altronde io penso che quando un Ente, in questo caso
il Comune di Aosta inoltra delle richieste per delle cifre del
genere e per delle opere da realizzare già a partire dal 1967,
dovrebbe già avere qualche cosa in mano, in questo caso, nel caso
non lo avesse, quand'è che s'intende presentare almeno alcuni di
questi progetti e con quale ordine di precedenza?
Colombo (P.S.I.)
- In un primo tempo il Comune aveva
trasmesso quell'elenco di opere da farsi tramite quel mutuo che è
stato concesso da parte dell'Amministrazione regionale, che
comprendeva anche l'allacciamento del quartiere Dora. L'intenzione
del Comune allora era quello di allacciare il quartiere Dora
attraverso il sottopasso del voltino della Cogne, che avrebbe poi
dopo seguito l'andamento della ferrovia e avrebbe allacciato il
quartiere Dora.
Successivamente però sono intervenuti gli accordi con il
Ministero dei Lavori Pubblici per l'ampliamento della strada
statale 26 in quanto raccorda tutto il problema del flusso
autostradale; a seguito di quello e quindi, dico della costruzione
della strada statale 26 con due carreggiate, il problema,
naturalmente, lo studio fatto dal Comune non avrebbe risolto il
problema dell'allacciamento del quartiere Dora; quindi sono stati
fatti ulteriori studi per allacciare il quartiere Dora, sembra a
destra, attraverso, appunto, una circolare che partendo prima della
caserma dei Vigili del fuoco, sottopassa la ferrovia Aosta-Torino e
collega quindi il quartiere Dora, riportando poi fuori, sempre a
destra, il traffico del quartiere stesso.
Con questo, naturalmente, è previsto anche l'allacciamento per
la Nazionale Cogne, in proseguimento, sempre a fianco della
ferrovia, che inserisce il traffico pesante alla Nazionale Cogne;
il tutto, naturalmente, è stato oggetto di studio da parte del
Comune di Aosta, presentato poi alla SAV, perché noi sappiamo che
la progettazione, per quanto concerne l'allargamento della strada
statale 26 viene fatta da parte della SAV e sono in corso da parte
del Comune delle trattative per fare sì che... (
voce in
lontananza
) ...sì, la progettazione dell'allargamento viene
fatta da parte dell'autostrada, è stato dato l'incarico alla SAV...
Comunque, per ultimare, Germano, ci sono in corso delle trattative
da parte del Comune per fare sì che anche questa opera venga
eseguita a cura dello Stato, in sede appunto dell'allargamento
della statale 26.
Questi sono i motivi del ritardo addotti da parte del Comune,
interpellato da parte nostra.
Manganoni (P.C.I.)
- Io avevo posto diverse domande: a
questo mi si è risposto, cioè mi si è detto "lì si variano i
progetti", d'accordo.
Qui, io vi ho chiesto "quanti di questi progetti sono stati
allestiti", perché allora, in giugno, mi si è detto "sono in via di
allestimento" - uno - domanda che io ho fatto e non mi è stato
risposto.
Secondo, io ho detto "questi 40 milioni di contributo del 1967,
che naturalmente implicano la spesa di una cifra maggiore dovuta al
mutuo, per quale opera è stata spesa, nel 1967, cioè noi abbiamo
impegnato dei fondi da spendere nel 1967", qui, su questo, allora
mi si è detto "non sappiamo, sarà il Comune che decide, si vedrà,
siamo in giugno"; bene, adesso siamo quasi in novembre, siamo in
ottobre, quindi alla fine dell'anno, qui, questi soldi sono stati
spesi o destinati a quali di queste opere? Questa la domanda che io
faccio e alla quale chiederei che mi si risponda.
Colombo (P.S.I.)
- Naturalmente io sono preparato per
rispondere a quelli che sono gli oggetti dell'interrogazione, non è
che in questo momento io posso rispondere a quanti progetti sono
stati fatti da parte del Comune, su quante opere sono state
finanziate e deliberate. Così, ad occhio e croce conosco un po'
quello che è avvenuto al Comune di Aosta, però dei particolari non
sono assolutamente in grado di rispondere.
Alle domande ulteriori che sono state poste in questo Consiglio,
eventualmente io risponderò per iscritto al Consigliere Manganoni.
Ritengo anche che, però il partito comunista sia rappresentato al
Comune di Aosta e quindi abbia tutte le carte per poter sapere
esattamente e sulle domande che sono state poste qui al Consiglio
regionale.
Comunque, se il Consigliere Manganoni ritiene di aver risposta
sulle opere che sono state progettate, sulle opere che sono state
finanziate e su quello che è l'attuale stato, diciamo così, dei
lavori, io posso sentire il Comune e farli avere tutti questi dati,
perché proprio in questo momento io non sono in grado, io rispondo
esattamente a quella che era, naturalmente, il tenore di quella
interrogazione.
Manganoni (P.C.I.)
- Mi dichiaro naturalmente non
soddisfatto di questo, e non è che io rivolgo una grave accusa,
perché noi sappiamo cosa succedeva nel Comune di Aosta e quindi,
con quel po' po' di caos che c'è nel Comune di Aosta, io capisco
che la posizione dell'Assessore ai Lavori Pubblici della Regione
non sia facile perché non è facile districarsi con quello che
succede là dentro.
Però, però e questa è la domanda che io pongo, non più solamente
all'Assessore, ma alla Giunta, come stanziamo dei fondi da
finanziare già nel 1967 e poi per i 19 anni seguenti e la Giunta
non sa dove, cosa il Comune ne fa di questi milioni che noi,
Regione, cacciamo fuori nel 1967.
Montesano (P.S.D.I.)
- Consigliere Manganoni, io La
prego, guardi, Lei può dire, è soddisfatto, non è soddisfatto,
perché altrimenti...
Manganoni (P.C.I.)
- ...non è facile capirci là
dentro...
Montesano (P.S.D.I.)
- D'accordo Consigliere Manganoni,
presentate poi una mozione...
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK