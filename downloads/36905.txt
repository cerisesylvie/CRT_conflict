Consiglio Regionale della Valle d'Aosta - Oggetto del Consiglio n. 807 del 22 ottobre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FORMAZIONE PROFESSIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 807 del 22 ottobre 2014 - Resoconto
OGGETTO N. 807/XIV - Interpellanza: "Problematiche relative
alla fruizione di buoni formativi per l'alta formazione e la
formazione permanente".
Presidente
- Per l'illustrazione, la parola al
Consigliere Viérin Laurent.
Viérin L. (UVP)
- Merci Monsieur le Président.
Nous parlons de formation, la formation est une partie
importante pour notre région; nous parlons souvent et nous avons
souvent misé comme Vallée d'Aoste sur ce dossier. On se réjouit
quand il y a des jeunes et des moins jeunes de valdôtains qui
peuvent accéder à des financements, à des aides, à un soutien, à
tout ce qu'est le panorama de la formation, surtout pendant une
période de crise nous croyons que c'est quelque chose de
fondamental.
Assessore, da due anni sul sito dell'Amministrazione regionale
troviamo la stessa frase, troviamo la frase che l'accoglimento
delle richieste su questi buoni formativi è sospeso perché si è in
attesa della nuova programmazione, in sostanza, che di fatto è
stata però approvata dalla parte europea, recepita
dall'Amministrazione e di cui abbiamo in parte discusso in
quest'aula. Quindi abbiamo e viviamo in una situazione di limbo da
circa due anni e tantissime sono state negli anni le richieste che
sono state evase in questo campo. Ricordo che l'obiettivo di questi
buoni formativi che sono cofinanziati dal Fondo sociale europeo
erano e sono stati molto importanti, perché hanno ampliato la
possibilità e l'opportunità di accesso delle persone alla
formazione, quindi il fatto di migliorare l'occupabilità. Si parla
molto di disagio, si parla molto di disoccupazione, si parla molto
di crisi, ma soprattutto, in un momento di difficoltà...scusi,
Presidente, è molto fastidioso parlare con questo brusio...
Presidente -
Un po' di silenzio, per cortesia,
colleghi.
...è vero che forse sono argomenti che non interessano tutti, ma
la gente fuori da questo palazzo forse è interessata più a queste
cose dei tanti argomenti di cui trattiamo spesso...allora chiederei
veramente ai colleghi un po' di attenzione, perché diventa
difficile esprimere concetti se non c'è l'attenzione già da parte
delle istituzioni.
Questi buoni formativi, cercavo di spiegare (forse il concetto
non è così facilmente spiegabile), sono buoni che, soprattutto in
un momento di difficoltà, danno la possibilità alle persone di
accedere a percorsi di formazione. Allora, Assessore, lei saprà che
i buoni formativi sono e si dividono in buoni di formazione
permanente e in buoni per l'alta formazione. Sono buoni e sono
misure che, correlati con la Presidenza della Regione e soprattutto
con l'Assessorato istruzione e cultura, hanno dato nel tempo la
possibilità di aiutare dei giovani a formarsi in tantissimi campi,
post universitario in parte, ma anche pre-laurea. Quindi con la
formazione permanente si sostengono corsi di formazione e tirocini
pre-post laurea, moduli integrativi di specializzazione, e con
quelli invece per l'alta formazione si è lavorato tantissimo per la
partecipazione a percorsi formativi come la formazione
professionale post laurea, ma anche i master di 1° e 2° livello, la
specializzazione e il perfezionamento o la qualificazione, i moduli
professionalizzanti integrativi ai percorsi universitari...insomma,
tutte misure che, in questo momento, potrebbero essere veramente
utili ai giovani, ai ragazzi, ai disoccupati che avrebbero la
possibilità di accedere a questi fondi che, ripeto, tra l'altro
sono finanziati con parte del Fondo sociale europeo.
Allora, quello che succede oggi è che non abbiamo, spesso, nelle
informazioni che l'Amministrazione veicola alla comunità, una
certezza di quello che succede. Allora, ci possono essere delle
difficoltà, ci possono essere delle sospensioni, viviamo ogni
giorno dei momenti di difficoltà, però quello che la comunità oggi
non riconosce come giusto all'Amministrazione è che non si sappiano
dare risposte. Allora, se l'utenza chiama e purtroppo chi è agli
sportelli non ha gli elementi per rispondere perché la parte
amministrativa e soprattutto la parte politica non ha veicolato
queste informazioni o magari non ha neanche le informazioni da
veicolare, succede che la comunità è disorientata. Allora, ci
troviamo nella situazione di avere dei giovani che scrivono, e
scrivono - glielo citerò, Assessore, magari poi le farò anche avere
lo scritto di questo ragazzo, un ragazzo di trent'anni disoccupato,
che scrive dicendo che si è rivolto...probabilmente si è rivolto
alle istituzioni in generale, anzi, sicuramente lei compreso... -
che:
"Ho provato a chiedere di mia iniziativa informazioni
ovunque, anche perché, in un periodo dove il lavoro per noi giovani
di trent'anni disoccupati è all'ordine del giorno (eh sì, sono
disoccupato), puntare sulla formazione è una possibilità per
trovare lavoro. È una scommessa, ma qualche risultato positivo
porta sempre. Ad oggi l'ultima informazione che abbiamo ricevuto e
che, ahimè, non rassicura è questa..."
e poi c'è l'informazione
dove si dice che con rammarico non siamo ancora nelle condizioni di
emettere nuovi bandi per i buoni formativi perché...insomma, ci
sono dei tempi di attesa, non si sa, i soldi dell'Europa, la
Regione...e questa è la situazione in cui viviamo.
Allora, Assessore noi vorremmo capire, visto che di questo
argomento abbiamo cercato già di dibattere in questa legislatura e
avevamo dato anche il tempo, dato che era nuovo e che era
all'inizio di una legislatura, avevamo anche un po' soprasseduto a
fare inutili polemiche. Oggi non vogliamo fare polemica, ma
vogliamo chiedere a che punto è questa cosa, perché effettivamente
oggi noi abbiamo formulato nell'interpellanza...comunque, al di là
dell'interpellanza, vorremmo sapere quali sono gli intendimenti in
merito in attesa della nuova programmazione che, di fatto...non so
adesso tecnicamente il trasferimento, ma al di là del trasferimento
materiale dei fondi ci sono delle questioni legate a degli
indirizzi, cioè oggi bisognerà costruire quello che è una
programmazione su questo campo dei buoni formativi per far capire
alla comunità in che direzione si potrà investire, quindi i privati
cercheranno di investire nella direzione di formazione che
l'Amministrazione indica, e poi i motivi per cui questa
problematica oggi non ha ancora una soluzione.
Allora, noi abbiamo approvato in quest'aula, a giugno e a
settembre, circa 1 miliardo di fondi europei tra l'FSE, il FESR e
tutta la questione dei programmi: ALCOTRA, ALP-MED, Europa
centrale. Adesso l'ultima ratifica è stata da parte del Consiglio
perché eravamo in ritardo, eravamo in ritardo tutti, nel senso che
l'Europa aveva programmato in ritardo, l'Amministrazione regionale
si è trovata in commissione (abbiamo ricevuto dei malloppi da
approvare in fretta e furia), ma adesso noi ci aspettiamo che
questi fondi siano effettivamente messi a disposizione, accanto a
tutto quello che è la parte agricola di cui abbiamo già discusso in
quest'aula e sollecitiamo la rapidità di queste misure. Ci
ricordiamo - e avevamo sollevato il fatto in quest'aula - che certi
ragazzi avevano addirittura già speso in formazione non sapendo che
poi sarebbe stata sospesa, e quindi quella è una parte pregressa di
persone che hanno subito danni rispetto ad una mancata
programmazione dell'Amministrazione.
Oggi, al di là del pregresso, noi vorremmo capire se c'è un'idea
di programmazione in questo campo e se le strutture, soprattutto la
parte politica, si sta interfacciando, se c'è una sinergia tra
Presidenza, Assessorato istruzione e cultura e il suo Assessorato,
perché se non c'è sinergia, come sempre ci saranno dei bandi che
mettono a disposizione un tot di fondi che magari non collimano con
le esigenze che, da un punto di vista formativo di orientamento
lavoro, esiste invece da un punto di vista dell'azione di
programmazione futura della nostra Valle. Quindi sono tre le
sfaccettature, tre sfaccettature per dire che oggi c'è estremo
bisogno di rilanciare l'occupazione, di rilanciare il lavoro. È
chiaro che non sarà quella parte che risolve l'intero problema
occupazionale della Valle d'Aosta, però veramente oggi può essere
una piccola prospettiva che apre le porte a degli sviluppi futuri
per questi ragazzi che oggi, purtroppo, si vedono in una situazione
drammatica, ma non vedono la Regione che li accoglie o li ha visti
nascere dare delle risposte neppure minime, come questa della
questione dei buoni formativi. Assessore, ci aspettiamo quindi da
lei delle risposte precise. Grazie.
Presidente
- Per la risposta, la parola all'Assessore
Marquis.
Marquis (SA) -
Grazie Presidente.
Collega Viérin, la ringrazio per aver posto questa questione
all'ordine del giorno, perché ci consente tra l'altro di fare il
punto della situazione sulle politiche della formazione in Valle
d'Aosta. Il tema sollevato della sospensione dell'attività dei
buoni formativi di cui si tratta è una sospensione che è stata
attivata a fine 2012. Il 2012 è stato un anno particolare perché, a
riscontro della richiesta di adesione al piano di azione e coesione
nazionale, la Valle d'Aosta ha varato il Piano giovani, un piano
che si prefiggeva e si prefigge di migliorare la formazione di
questo
target
di popolazione e di creare maggiori
possibilità di occupabilità a tutti i giovani. Questa è stata un
po' l'occasione per rivisitare l'FSE, e quindi di ridefinire le
priorità alla luce delle esigenze sopravvenute di potenziare gli
investimenti verso questo
target
di popolazione; quindi,
nell'ambito di questo intervento, a fine 2012 si è dato luogo alla
rimodulazione dell'offerta formativa continua e alle iniziative che
erano state poste in essere e da porre in essere da parte della
pubblica amministrazione. Come dicevo, è stato varato il Piano
giovani che è stato ritenuto una misura di transizione per arrivare
alla programmazione FSE 2014-2020 e per anticipare delle azioni in
un momento di particolare difficoltà. Come ha sottolineato e
auspicato lei sulla collaborazione tra i vari settori, devo
evidenziare che alla definizione delle azioni del Piano giovani
hanno concorso il Dipartimento del lavoro unitamente
all'Assessorato dell'istruzione e anche, per alcune azioni,
l'Assessorato della sanità e delle politiche sociali, quindi si
tratta di uno strumento che è stato predisposto con una regia
interassessorile. Riguardo alle iniziative che sono state poste in
essere dal 2012 ad oggi nell'ambito della formazione, volevo
sottolineare che sono stati avviati dei bandi che interessano in
particolare la popolazione disoccupata, sono state attivate
iniziative che hanno coinvolto circa 1.830 soggetti che sono ancora
interessati oggi a dei corsi che non sono terminati, così come sono
state attivate delle iniziative a favore della popolazione occupata
e, in questo ambito, sono stati varati circa 600 progetti.
"Quali sono gli intendimenti in merito alla questione in
attesa della nuova programmazione FSE"
; con riferimento a
questa domanda, mi preme in particolare sottolineare che è
importante per noi valorizzare il capitale umano di eccellenza
affinché sia in grado di recepire e sviluppare nuovi saperi e
innovazioni. Si tratta di saperi e competenze necessari per operare
e per sostenere la crescita attraverso la promozione e
l'ampliamento delle opportunità di accesso ai percorsi di alta
formazione. La nuova programmazione FSE pertanto riproporrà delle
iniziative per la valorizzazione del capitale umano, per un importo
che è indicato oggi in circa 3 milioni e 500 mila euro. Ad oggi
però la nuova programmazione FSE è in ritardo, e questo nostro
malgrado, perché abbiamo definito, nei tempi che ci erano stati
dati, la predisposizione degli atti documentali in Valle d'Aosta,
ma siamo in attesa che l'Italia sottoscriva l'accordo di
partenariato con la Commissione europea, che è condizione
preliminare alla negoziazione del programma FSE con l'Europa.
Pertanto, a oggi, si stima un ritardo rispetto alla fine dell'anno
di tre mesi, e quindi, se tutto dovesse andare per il meglio, è
prevedibile che la nuova programmazione possa partire a decorrere
dalla fine del primo trimestre 2015. Purtroppo, rispetto alle
passate programmazioni, la Regione non ha potuto anticipare le
risorse necessarie per l'avvio della nuova programmazione e, di
conseguenza, si è resa necessaria l'approvazione formale della
Commissione europea per iscrivere a bilancio le risorse
assegnate.
Per quanto concerne la seconda domanda:
"i motivi per cui, da
quasi due anni, la problematica non sia stata ancora
affrontata"
, in riferimento a questo rilievo del perché la
problematica non sia stata affrontata negli ultimi anni, va
sottolineato che tale affermazione non risulta del tutto precisa,
in quanto nel corso di questi anni il Governo regionale ha
destinato le risorse ad iniziative finalizzate alla valorizzazione
del capitale umano di eccellenza e quindi paragonabili alla valenza
dei buoni formativi. Per citare alcune delle iniziative che sono
state espletate e poste in essere in accordo, come dicevo prima,
anche con l'Assessorato dell'istruzione, cito: la formazione
professionale, i percorsi biennali, i tirocini
post lauream
con borse per i giovani laureati (questo in collaborazione con
l'Università della Valle d'Aosta), le borse di ricerca (in
collaborazione sempre con l'Università della Valle d'Aosta e con la
Struttura dei beni culturali) e anche i dottorati di ricerca. Per
quanto riguarda invece l'alta formazione, nell'ambito del Piano
giovani abbiamo finanziato iniziative - come dicevo prima, e adesso
lo verifichiamo in modo puntuale - in collaborazione con
l'Università della Valle d'Aosta che riguardano: l'attivazione di
tirocini con borsa per i giovani laureati, una dozzina di borse di
ricerca e un altro progetto per un importo di circa 400 mila euro.
In collaborazione con l'Assessorato della cultura abbiamo
finanziato un progetto di ricerca nel settore della valorizzazione
dei beni culturali per un importo di circa 100 mila euro e, in
ultimo, verrà approvato un bando nei prossimi giorni per una nuova
iniziativa di formazione che comprenderà circa 15-18 progetti
diversi per un ammontare complessivo di circa 2 milioni e 500 mila
euro, che dovrebbero essere varati dall'inizio del prossimo anno;
così come, sempre nel mese di novembre, si dovrà dar corso
all'approvazione per il finanziamento di alcuni dottorati di
ricerca, iniziativa che viene posta in essere a cura del
Dipartimento industria per un importo di circa 100 mila euro.
Come ho detto prima nell'
excursus
di questo intervento,
credo che sia stato dato conto di quella che è la situazione della
formazione, degli interventi che sono stati portati avanti in
questo settore, soprattutto al
target
dei giovani, e con una
precisazione, perché è vero che sono state sospese le borse
formative di alta specializzazione, però sono state poste in essere
delle azioni declinate in modo diverso, ma sempre a vantaggio di
questo tipo di popolazione. L'unica differenza rispetto
all'approccio preesistente è stata quella che i buoni formativi
erano generalizzati, davano anche la possibilità di accedere alla
formazione in qualsiasi sede, anche esterna alla Valle d'Aosta e
sul territorio nazionale e internazionale, mentre l'offerta che è
stata posta in essere in questi due anni afferisce a dei corsi
selettivi che fanno parte di un catalogo di interventi proposto
dall'Amministrazione regionale.
Per quanto concerne il futuro, credo che ci sia da puntare molto
su questo settore, perché la società della conoscenza e del sapere
richiede interventi significativi nell'ambito della formazione sul
capitale umano, e quindi bisognerà anche fare comunque dei
ragionamenti per degli interventi mirati e selettivi che non
potranno più essere generalizzati come nella passata
programmazione, perché comportavano un dispendio di risorse che non
sempre hanno dato i risultati così come ci si prefiggeva. Questo è
quanto dovevo.
Presidente -
Per la replica, la parola al collega Viérin
Laurent.
Viérin L. (UVP) -
Sì, nella lunga risposta
dell'Assessore, se abbiamo capito bene, la conclusione è che i
buoni formativi non saranno più finanziati come nel passato perché
non hanno prodotto i risultati sperati.
Assessore, io non so se lei ha avuto l'insieme di tutti i
progetti e dei finanziamenti che attraverso il Fondo sociale
europeo hanno prodotto i buoni formativi, e quindi le chiederei
gentilmente - magari sarebbe utile per tutti i Consiglieri - se ci
facesse avere una piccola relazione sui risultati negativi di
questa cosa, perché è la prima volta che sentiamo che questo
progetto non ha ottenuto i risultati che probabilmente
l'Amministrazione si aspettava; quindi questo è il primo dato.
La seconda considerazione è che, sì, il Piano giovani è
sicuramente un'iniziativa valida, ma non ha nulla a che vedere con
ciò che era la funzione dei buoni formativi e, per la tipologia di
utilizzo rispetto a progetti (ne parleremo tra poco quando si parla
del progetto
"classes
de neige"
) il Piano giovani è
stato uno strumento che ha dato la possibilità di intervenire in
diversi settori dell'Amministrazione regionale, non per forza sulla
parte esterna dell'Amministrazione regionale, cioè i non partner
dell'Amministrazione, per capirci, i giovani singoli che vogliono
fare attività di formazione negli ambiti più disparati, è stato
sicuramente uno strumento importante, ma non è stato sostitutivo, o
comunque non è stato integrato con la parte mancante dei buoni
formativi.
Ciò che manca oggi, a nostro avviso, avendo capito che questa
parte di buoni formativi non sarà più fatta, è l'utilizzo futuro di
questo Fondo sociale europeo, come sarà organizzato e vorremmo
capire gli indirizzi a monte per non arrivare qui, in Consiglio, e
dire: "Benissimo, sono arrivati i famosi fondi del Fondo sociale
europeo, come li utilizziamo?"...cioè che in commissione, che
attraverso quest'aula ci sia, a monte, una condivisione di come
questi...voglio dire questo perché se oggi lei, Assessore, ha
l'informazione sulla tempistica, ci chiediamo perché non l'ha
veicolata agli uffici e perché gli uffici non l'hanno veicolata
fuori! Allora, quello che voglio dire è che non dobbiamo sempre
aspettare un'interpellanza per ricordarci che esiste un
problema...come siamo sollecitati noi Consiglieri, così sarete
sollecitati voi, soprattutto gli Assessori! Allora, quando ci sono
una, due, dieci, venti sollecitazioni su un problema, probabilmente
questo problema è semplicemente risolvibile nello spiegare alla
comunità: "Benissimo, fino a ieri si faceva in un certo modo, oggi
non è che non si fa più
tout court
, stiamo studiando delle
nuove misure per integrare attraverso questo Piano giovani che ha
transitato, che ha traghettato questo momento di vuoto; non abbiamo
le risorse per anticipare, ma state tranquilli che da marzo-aprile
(per come ci ha detto lei, poi noi torneremo sul
dossier
per
seguire attentamente la tempistica), ci sarà di nuovo la
possibilità di accedere nelle forme che probabilmente saranno
rinnovate".
È questo che noi contestiamo, capiamo benissimo che quando
finisce una programmazione si vede se la programmazione passata ha
avuto esiti positivi, e se, come lei ci ha detto, non è stata
proprio all'altezza della situazione per le aspettative che uno si
prefiggeva, si rivedono le regole, ma se da due anni, su un sito
dell'Amministrazione, si dice: "Beh, da novembre 2012 purtroppo non
si fa"...ma novembre 2012 è due anni fa, anche solo aggiornare
quella parte lì per le sue strutture, penso che l'
input
debba essere politico! Allora lei, che dal punto di vista politico
è il primo che riceve le informazioni, le veicola agli uffici, gli
uffici le veicolano all'esterno e forse si evitano tante
incomprensioni e, al di là delle incomprensioni, ripeto, in un
momento di difficoltà è l'incertezza, è l'incertezza, quando c'è
incertezza effettivamente la comunità poi magari ha delle
difficoltà a orientarsi.
Sulla questione dell'accordo di partenariato, ci permettiamo di
dirle, Assessore, che questi sono tra i
dossier
che forse
bisogna sollecitare anche ai nostri Parlamentari, visto che è lo
Stato che è in ritardo; visto che è lo Stato che a quanto pare è in
ritardo, magari non cambierà niente se i nostri Parlamentari
sollecitano questa cosa, ma questo è uno dei
dossier
che a
Roma devono seguire quelli che sono stati eletti per andare a Roma
a seguire i problemi della comunità valdostana!
Noi siamo preoccupati - e lo dico in conclusione - del tasso di
disoccupazione che esiste oggi nella nostra Valle, soprattutto
della disoccupazione giovanile. Lei, Assessore, conduce
l'Assessorato più importante per quanto riguarda il raccordo con
tutta una serie di altri settori, soprattutto nell'ambito della
lotta alla disoccupazione e per ricreare oggi impresa,
possibilmente occupazione e, soprattutto, prospettiva per i
giovani.
Allora l'invito è veramente di non affrontare quest'argomento
come tutti gli argomenti che lei ha affrontato, perché se i tempi e
l'energia che lei ha messo su questo
dossier
sono
quelli...se lei impegnerà le sue energie e i suoi tempi con la
stessa intensità applicata a questo problema dell'occupazione e
soprattutto della disoccupazione giovanile e dell'occupazione
futura della nostra regione, ecco, noi la invitiamo veramente a
cambiare marcia, cambiare passo, perché noi abbiamo l'impressione
che spesso - e spesso è così, in politica - a non far rumore si
pensa di stare tranquilli...non è così! Ci sono dei
dossier
urgenti e importanti da affrontare e non è con un "tra tre mesi,
tra sei mesi, adesso vediamo, manca ancora l'accordo, poi però non
sappiamo..." che si risolvono i problemi della comunità! Allora,
noi mettiamo a disposizione le nostre sensibilità, come penso anche
in commissione tutte le forze politiche (i commissari lo stanno
dimostrando su tutti gli argomenti), però questo è un
dossier
che, assieme a tanti altri, dovremo affrontare in
maniera condivisa, per avere a monte delle pianificazioni...
Presidente
- Collega, la invito a terminare...
Viérin L. (UVP)
- ...sì, mi scuso e termino...ma per
avere effettivamente una ricerca di soluzione dei problemi che oggi
possa dare effettivamente delle prospettive, perché abbiamo
tantissimi giovani che stanno andando via dalla Valle. Essendo già
stata una regione di
émigrés
, al di là della festa che si fa
una volta all'anno per ricordarlo, non vorremmo che la regione
Valle d'Aosta tornasse ad avere degli emigranti che non vorremmo
mai più vedere. Grazie.
Presidente -
Punto 24 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK