Consiglio Regionale della Valle d'Aosta - Oggetto del Consiglio n. 2839 del 6 novembre 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula
Oggetto del Consiglio n. 2839 del 6 novembre 2002 - Resoconto
OGGETTO N. 2839/XI Disegno di legge: "Disposizioni in materia di
personale del Dipartimento delle politiche del lavoro
dell'Amministrazione regionale".
Articolo 1 (Finalità)
1. La Regione disciplina l'inquadramento nel ruolo unico
regionale del personale assunto con contratto di lavoro di natura
privatistica, a tempo indeterminato, presso il Dipartimento delle
politiche del lavoro dell'Amministrazione regionale.
Articolo 2 (Modalità di inquadramento)
1. L'inquadramento del personale di cui all'articolo 1 avviene
mediante corsi-concorso riservati a coloro i quali sono in possesso
dei seguenti requisiti:
a) essere titolari di un rapporto di lavoro a tempo
indeterminato di natura privatistica, da almeno tre anni, presso il
Dipartimento delle politiche del lavoro dell'Amministrazione
regionale;
b) essere in possesso di uno dei seguenti titoli di studio:
1) per il profilo professionale di operatore per l'integrazione
lavorativa, indicato all'allegato A alla presente legge, il titolo
finale di studio di istruzione secondaria di secondo grado valido
per l'iscrizione all'università, come previsto all'articolo 5,
comma 1, lettera c), del regolamento regionale 11 dicembre 1996, n.
6 (Norme sull'accesso agli organici dell'Amministrazione regionale,
degli enti pubblici non economici dipendenti dalla Regione e degli
enti locali della Valle d'Aosta);
2) per il profilo professionale di funzionario per le politiche
del lavoro, indicato all'allegato A alla presente legge, il diploma
di laurea o diploma universitario, come previsto all'articolo 5,
comma 1, lettera d), del regolam. reg. 6/1996.
2. Il personale di cui al comma 1, lettera b), numero 2), può
avvalersi, ai fini dell'ammissione al corso-concorso, del disposto
dell'articolo 5, comma 3, del regolam. reg. 6/1996. In tal caso,
l'anzianità minima richiesta di cinque anni è riferita all'intero
rapporto di lavoro di natura privatistica, sia a tempo determinato
che a tempo indeterminato, presso il Dipartimento delle politiche
del lavoro ed il titolo di studio richiesto è il diploma di
istruzione secondaria di secondo grado valevole per l'iscrizione
all'università, oppure il diploma di maturità magistrale, ai sensi
dell'allegato A del contratto collettivo regionale di lavoro
sottoscritto in data 12 giugno 2000.
3. La Giunta regionale, con apposita deliberazione, stabilisce
le modalità ed i criteri di svolgimento dei corsi di formazione di
cui al comma 1.
Articolo 3 (Inquadramento del personale)
1. Il personale che ha superato con esito positivo i
corsi-concorso di cui all'articolo 2 è inquadrato nella dotazione
organica della Giunta regionale di cui all'articolo 26, comma 1,
lettera b), della legge regionale 23 ottobre 1995, n. 45 (Riforma
dell'organizzazione dell'Amministrazione regionale della Valle
d'Aosta e revisione della disciplina del personale), come
modificato dalla legge regionale 19 marzo 1999, n. 7.
2. L'inquadramento del personale decorre dal primo giorno del
mese successivo a quello del provvedimento di inquadramento.
3. Al personale inquadrato nel ruolo unico regionale è
attribuito il trattamento economico previsto per la categoria e
posizione corrispondente a quelle indicate all'allegato A alla
presente legge, oltre alle eventuali indennità previste dai
contratti collettivi regionali di cui al titolo III della l.r.
45/1995. Nel caso in cui il trattamento economico lordo, composto
dagli emolumenti fissi, continuativi ed aventi carattere di
generalità, sia inferiore a quello in godimento, la differenza è
conservata a titolo di assegno ad personam riassorbibile con i
futuri miglioramenti contrattuali.
4. L'inquadramento nel ruolo unico regionale è subordinato al
possesso della conoscenza della lingua francese da accertarsi, in
sede concorsuale, ai sensi dell'articolo 7 del regolam. reg.
6/1996.
Articolo 4 (Disposizione finale)
1. La presente legge non comporta oneri aggiuntivi a carico
della Regione, in quanto le spese per il personale di cui alla
legge stessa sono già poste a carico del bilancio regionale
dall'articolo 16 della legge regionale 11 dicembre 2001, n. 38
(Disposizioni per la formazione del bilancio annuale e pluriennale
della Regione Autonoma Valle d'Aosta. Legge finanziaria per gli
anni 2002/2004. Modificazioni di leggi regionali).
Allegato A
(Omissis)
Président
La II
ème
Commission a
examiné le projet de loi en question, exprimant à la majorité un
avis favorable.
La parole au rapporteur, le Conseiller Cerise.
Cerise (UV)
Il disegno di legge individua i meccanismi
per consentire a 16 addetti, dei quali 14 di categoria D e due di
categoria C, di acquisire lo stato giuridico di dipendente del
comparto unico del pubblico impiego all'interno del Dipartimento
delle politiche del lavoro. Si tratta di dipendenti già compresi
all'interno dell'organico regionale e che dal 1999 godono di un
contratto privatistico a tempo indeterminato, dopo avere prestato
servizio per un decennio con contratto a tempo determinato
triennale. Va ricordato come si tratti esclusivamente di dipendenti
dell'Agenzia del lavoro a suo tempo selezionati e per i quali è
stata perfezionata la professionalità sia con l'esperienza, sia
attraverso percorsi formativi. Il ricorso a questa formula di
assunzione era prevista e autorizzata dall'articolo 16 della legge
regionale n. 13/89: "Riorganizzazione degli interventi regionali di
promozione all'occupazione".
Ciò detto, occorre rilevare che il disegno di legge va collocato
nell'ambito di una riflessione più complessiva sull'assetto del
Dipartimento politiche del lavoro, alla luce dei due elementi che
caratterizzano la situazione che si sta delineando:
1) La prossima regionalizzazione di molte delle funzioni
dell'Ufficio regionale del lavoro e della massima occupazione, che
impone di ridisegnare l'impianto del settore e dell'insieme dei
servizi, con un loro sviluppo quantitativo e qualitativo che si
accompagna con l'individuazione di migliori prestazioni e di nuovi
ruoli e competenze per gli addetti, compresi quelli
tradizionalmente preposti al collocamento ed agli adempimenti
amministrativi connessi. Si apre qui il capitolo dell'integrazione
delle risorse umane e operative attualmente dipendenti del
Ministero del lavoro nelle strutture dirigenziali della Regione che
hanno in carico questo settore.
2) L'attuazione del Piano operativo regionale a valere sul FSE
2000-2006, con i suoi assi di intervento, obiettivi e misure, che
ha imposto l'organizzazione di un complesso servizio rivolto sia
alla formazione e di supporto all'occupazione delle persone, sia
per la competitività delle imprese, in modo coerente con le linee
tracciate nel Piano di politica del lavoro. Tutto questo ha
comportato l'ampliamento degli interventi in carico all'agenzia,
ampliamento che si è accompagnato con una modifica dell'impianto
generale relativo alla programmazione, al monitoraggio e al
controllo degli stessi interventi. Da tutto questo è derivato
ovviamente un cambiamento nei rapporti tra le varie istituzioni e
le strutture preposte alle varie funzioni.
Credo che qui occorra dare una risposta agli interrogativi posti
da alcuni e secondo i quali l'Agenzia del lavoro avrebbe assunto un
ruolo incerto e improprio con perdita di professionalità da parte
degli addetti. In merito a questa seconda critica dirò subito che è
vero il contrario, nel senso che proprio la professionalità
acquisita dagli operatori dell'Agenzia del lavoro ha consentito
loro di svolgere i compiti che si sono aggiunti con ottimi livelli
di efficienza. Contestualmente gli esperti, che costituiscono il
maggior numero di addetti interessati da questo disegno di legge,
hanno saputo cambiare la natura delle loro prestazioni passando da
compiti di progettazione degli interventi, di coordinamento e di
realizzazione, anche parziale, degli stessi, a quello di indirizzo,
programmazione, controllo e valutazione - ex ante, in itinere, ex
post - degli interventi stessi la cui progettazione e gestione è
affidata a terzi. Si tratta di un'evoluzione chiara, in parte
imposta dalla stessa normativa comunitaria, che segue un disegno
lucido e preciso in materia di politiche attive del lavoro.
Dobbiamo sottolineare che agli stessi assi di intervento del
Piano operativo regionale a valere sul Fondo sociale europeo
vengono ricondotti, per maggiore semplicità e funzionalità
organizzativa, anche gli interventi ricompresi nel Piano di
politica del lavoro - la cui realizzazione è anch'essa in capo
all'agenzia - così come i cosiddetti "PIC" (piani di intervento
comunitario) dell'Unione europea.
Lo stesso operatore è stato messo e sempre di più dovrà essere
quindi in grado da un lato di presidiare tutti i contenuti relativi
agli ambiti di intervento di propria competenza, richiamati sopra,
e dall'altro di presidiarli con riferimento a tutte le fasi del
ciclo di realizzazione degli interventi. Alcune conseguenze di ciò
sono così sintetizzabili: aumento della qualità del lavoro in capo
all'Agenzia del lavoro; aumento della complessità professionale del
lavoro che si realizza all'interno dell'Agenzia del lavoro; aumento
delle esigenze di coordinamento e integrazione. Si realizza
pertanto una situazione che impone un diverso rapporto tra questa
nuova Agenzia del lavoro e addetti altamente professionalizzati,
rapporto che richiede per questi lo status giuridico proprio dei
dipendenti regionali al posto di quello di collaboratori "esterni"
anche dipendenti, ma con contratto di natura privatistica.
La necessità di riconsiderare il rapporto di lavoro degli
attuali "esperti" dell'Agenzia del lavoro costituisce poi il
preambolo necessario di uno sviluppo normativo che si concretizzerà
con successivi provvedimenti legislativi conseguenti all'attuazione
del decreto legislativo n. 183/2001 (Norme di attuazione dello
Statuto speciale della Valle d'Aosta, concernenti il conferimento
di funzioni in materia di impiego). L'iter volto all'integrazione
fra servizi di collocamento - statali - e servizi all'impiego -
regionali - registra un'importante evoluzione con la proposta di
legge regionale n. 175, all'esame delle commissioni consiliari, con
la quale la Regione propone un ridisegno complessivo delle norme in
materia di lavoro. Ricordiamoci tuttavia che attualmente al
completamento del quadro normativo manca l'emanazione da parte del
Consiglio dei ministri del DPCM, previsto per la fine del 2001, di
conferimento delle risorse umane, finanziarie e strumentali al
sistema di collocamento locale.
Va quindi evidenziato che, pur in assenza del processo di
riorganizzazione dei servizi per l'impiego, ormai avvenuto in tutte
le regioni italiane, l'Agenzia del lavoro si è strutturata al fine
di garantire l'erogazione di servizi all'impiego innovativi -
Servizio orientamento, Punto neo impresa - evitando quindi che il
ritardo normativo abbia avuto e abbia gravi ripercussioni
sull'offerta dei servizi.
Alla luce di queste considerazioni appare perlomeno inopportuno
ipotizzare la regionalizzazione di personale ministeriale, senza
prima consolidare la situazione del personale da lungo tempo avente
un rapporto di dipendenza dalla Regione all'interno dell'Agenzia
del lavoro, che di fatto è l'unica struttura attualmente in grado
di garantire i servizi necessari in materia di politica attiva del
lavoro e di molta parte di quella per l'impiego.
I quattro articoli che formano il disegno di legge sono chiari,
per cui non ritengo necessario aggiungere altre considerazioni
sottolineando che questo disegno di legge non comporta oneri
aggiuntivi a carico della Regione.
Président
La discussion est ouverte.
La parole au Conseiller Frassy.
Frassy (FI)
Alcune brevi considerazioni su questo disegno
di legge che abbiamo cercato di capire nel suo sintetico
articolato, così come lo ha definito il relatore.
Devo dire che, nonostante gli sforzi di comprensione da parte
nostra, ma anche nonostante gli sforzi del relatore di dare una
visione di quelli che sono stati in passato i compiti dell'Agenzia
del lavoro e di quelli che saranno i nuovi scenari nei quali tale
agenzia dovrà operare, riteniamo che ci sia una stonatura in questa
impostazione ed è l'evidenza di come si cerchi o, meglio, non si
cerchi di ipotizzare un armonico sviluppo delle future politiche
del lavoro. Dal punto di vista pratico e funzionale non ha senso
sostenere, come si sostiene nell'impostazione di questo disegno di
legge, che sia necessario sistemare prima il personale
dell'agenzia, sottintendendo che sia un personale più preparato -
me lo chiedo - o più affidato, non lo so, rispetto al personale di
quello che attualmente è un comparto pubblico ministeriale, cioè
l'Ufficio del Ministero del lavoro. Le professionalità che possiamo
rinvenire all'agenzia piuttosto che all'ufficio ministeriale, che
dovrà essere quanto prima oggetto di regionalizzazione, sono
sicuramente professionalità diverse, ma professionalità che vanno
comunque valorizzate in un quadro armonico. Emerge invece che la
preoccupazione preliminare è quella di creare una testa di ponte
sulla quale verrà attestato l'intero impianto delle politiche del
lavoro. Non capiamo quale sia stata la fretta di portare oggi
questo disegno di legge quando nei giorni scorsi la Giunta ha
approvato il disegno di legge per la regionalizzazione dell'Ufficio
ministeriale del lavoro. Riteniamo che questa sia una maniera
difficile da condividere, ma dal punto di vista della funzionalità
della macchina regionale e non tanto da quella che può essere
l'esigenza dei 16 o dei 14 funzionari dipendenti che vengono qui
regolamentati.
E se c'è un problema, perché un problema c'è, di ricondurre al
comparto pubblico regionale determinati lavoratori che hanno
rapporti di dipendenza, ma di tipo privatistico, con
l'Amministrazione regionale, pensiamo che bisognerebbe avere il
coraggio, collega Cerise e colleghi della Giunta, di fare la
riflessione a tutto campo. Ci sono 800 dipendenti forestali che voi
annualmente assumete, licenziate e avete l'obbligo di riassumere in
parte per quelli che sono diritti acquisiti da questo altalenante
rapporto anomalo a tempo determinato, che poi più che un tempo
determinato lo definirei un part-time di tipo verticale: si lavora
sei mesi, si sta a casa altri sei mesi e in questi sei mesi per tre
mesi si percepisce l'indennità di disoccupazione. Ci sono gli 80
dipendenti che si occupano delle mostre in questa Regione e che
dipendono dall'Assessorato dell'istruzione pubblica; ci sono 80 fra
assistenti ed educatori che dipendono in parte dalla sanità e in
parte dall'istruzione pubblica. Sicuramente sono numeri molto più
importanti di quanto non possano essere quelli dell'Agenzia del
lavoro e se fosse vero che l'intendimento, collega relatore, è solo
quello di definire in maniera chiara una posizione lavorativa, mi
domando per quale motivo vi siete dimenticati di questi dipendenti
che ho citato: i forestali, gli addetti alle mostre, gli
assistenti, gli educatori. Sono una marea di persone, che lavorano
per l'Amministrazione regionale e che voi tenete sulla corda di
quello che è un contratto privatistico, che ha diverse - non voglio
dire minori - garanzie dal punto di vista di determinati diritti:
ferie, malattia, permessi e via dicendo e che tenete sulla corda
con questo meccanismo del lavoro a tempo determinato, ma se andiamo
a vedere chi sono le persone che hanno il rinnovo di questo
rapporto a tempo indeterminato ormai da anni, scopriamo che all'80
percento sono sempre le stesse.
Se non ci spiegate in sede di discussione generale quali sono le
motivazioni vere e funzionali che stanno alla base di questo
disegno di legge allora siamo legittimati a credere che quanto
avete scritto e quanto avete testé dichiarato sia forse sì
funzionale, ma non alle cose alle quali dovremmo essere attenti nel
momento in cui ci occupiamo di amministrazione pubblica e di un
interesse pubblico.
Il nostro parere su questo atto, di conseguenza - che è un
parere disgiunto e diverso da quello che può essere il parere sulla
valenza professionale delle persone che operano all'interno
dell'agenzia - è un parere negativo perché è un disegno di legge
che anticipa - non sappiamo poi con quali fortune e quali risultati
- quello che dovrebbe essere un più ampio riordino dell'intero
comparto che si occupa delle politiche del lavoro. Ci piacerebbe
sapere se l'Assessore Ferraris illustrerà o forse anticiperà quella
che sarà la sua visione, ammesso che sia una visione destinata a
"trovare gambe" in corso di legislatura, sul più volte
preannunciato riordino delle politiche del lavoro. In questi anni
di legislatura abbiamo solo assistito a dei giochini, ogni volta
che veniva presentato il documento triennale, il "lavoro per
l'occupazione" e "l'occupazione per il lavoro" ma, al di là dei
giochini dialettici con cui si cambiava l'intestazione anteponendo
le parole dell'anno prima rispetto all'anno in cui venivano
discussi i documenti, di novità non ne abbiamo viste.
Brevemente, entrando nel cuore del provvedimento, non possiamo
non evidenziare come ancora una volta si presenterà quella che
ormai è una costante di tutti i momenti in cui si tratta di
rapporto di lavoro ossia l'accertamento della conoscenza della
lingua francese.
L'articolo 3 nel suo comma 4, ovviamente, subordina a questo
accertamento l'inserimento nei ruoli pubblici. Non so se
probabilmente ci sarà l'intendimento di far sì che la prova sia un
proforma e che consenta un passaggio non traumatico, globale,
totale di tutti i dipendenti - pochi - dell'agenzia o se invece
potrebbe essere l'ennesima situazione sulla quale poi andremo a
contare "i morti" di questa solita prova di sbarramento.
Presidente, auspico di poterla sentire dopo, anche perché non
riesco a sovrastare la sua voce fuori microfono, perché proprio non
posso alzarla di più. Di conseguenza, rimane il problema del
francese. Nessuno ha detto - o almeno non mi sembra di averlo né
letto, né sentito dire, ma è bene comunicarcelo - che il sindacato
su questo tipo di provvedimento ha espresso un parere negativo;
nessuno si è preoccupato di fare l'inciso e di smontare, da un
punto di vista politico, da un punto di vista della gestione
amministrativa, il parere negativo del sindacato, che in questo
caso è stato espresso in maniera chiara in sede di commissione, ma
è stato completamente dimenticato in sede di relazione in aula.
L'insieme di queste situazioni ci porta di conseguenza ad
anticipare quello che sarà il nostro giudizio negativo su questo
provvedimento.
Président
La parole à la Conseillère Squarzino
Secondina.
Squarzino (PVA-cU)
Quando si interviene tardi su una
situazione, in cui nel tempo le situazioni eterogenee si sono anche
stratificate, succede che, nel momento in cui si prendono dei
provvedimenti, è difficile individuare un intervento che sia
coerente, che sia lineare, che sia condivisibile ed omogeneo con
altre tipologie di situazioni simili, almeno formalmente.
Cosa fa questo disegno di legge? Cerca di incardinare
all'interno dell'ente Regione un centro di elaborazione di
strategie, di predisposizione di ricerche, uno sguardo attento sul
mercato del lavoro, possiamo dire uno sguardo anche in grado di
esprimersi qualitativamente sempre meglio. Diciamo che questo
centro di elaborazione era incardinato già come lavoro all'interno
della Regione, perché faceva parte della Regione e la Regione
utilizzava questo strumento per le sue politiche del lavoro, ma non
ancora come personale. Nella relazione alla legge abbiamo visto
qual è la storia di questo personale, come sia stato nel tempo
reclutato, selezionato, formato; personale che è preparato,
competente e che attualmente gestisce i due piani di politica del
lavoro: il POR e il piano regionale, per un totale di 30 miliardi
di vecchie lire all'anno. Abbiamo visto in questi anni i lavori
fatti da questo personale, dall'Agenzia del lavoro: le iniziative
per le fasce più deboli, le ricerche sulle esigenze del mercato del
lavoro, l'individuazione di tipologie nuove di formazione, di
avvicinamento al lavoro, ivi compreso l'orientamento, la gestione
dei progetti europei. Nulla da dire sul valore professionale di
queste persone; semmai le nostre osservazioni sono sempre state
fatte in questi anni relativamente alla situazione di precariato
del loro rapporto di lavoro.
Il Presidente sicuramente ricorda come fosse una costante, nel
momento della discussione del bilancio regionale, la nostra
attenzione verso queste persone, verso tutti questi esperti, questi
operatori, per i quali non si prevedevano meccanismi di carriera e
per i quali, essendo assunti con contratti di diritto privato,
prima a tempo determinato e poi a tempo indeterminato, non era
riconosciuto anche dal punto di vista economico quella crescita
professionale, quelle competenze, quella "expertise" che invece
andavano maturando nel tempo, anche a fronte dei sempre nuovi
compiti assegnati all'agenzia. Finora mi si rispondeva che i tempi
non erano maturi per decidere cosa fare dell'agenzia, cosa fare
quindi del personale ivi impegnato. Si è esitato per anni a trovare
una soluzione e a decidere quale scelta fare: agenzia esterna a cui
affidare un compito preciso, quindi una struttura esterna alla
macchina organizzativa della Regione, oppure un'agenzia interna
alla Regione. Per anni si sono mantenuti fra l'altro in piedi due
centri diversi per elaborare le politiche del lavoro: una
all'interno e una all'esterno della Regione; per anni la Regione ha
gestito due piani diversi e paralleli di politica del lavoro.
Ora finalmente si decide, si decide sotto la spinta normativa
che prevede il trasferimento dallo Stato alla Regione delle
funzioni e dei compiti relativi al servizio dell'impiego, relativi
al collocamento e alle politiche attive del lavoro. Questo
comporterebbe il trasferimento alla Regione del personale e dei
compiti sia dell'Agenzia del lavoro, sia dell'Ufficio del lavoro.
Qui ci troviamo invece di fronte ad un atto che prende in esame
solo "un corno" della questione, si prende cioè in considerazione
solo la regionalizzazione del personale dell'Agenzia del lavoro e
non quello dell'Ufficio del lavoro. È stata avanzata da parte di
tutte le organizzazioni sindacali la richiesta di agire in modo
contestuale nei confronti delle due strutture.
C'è un altro elemento dubbioso: all'interno della Regione ci
sono altre categorie di lavoratori che si trovano in una situazione
analoga a quella dell'Agenzia del lavoro. In commissione, durante
le audizioni, si sono ricordati come esempi gli assistenti alle
mostre e gli educatori nelle scuole, qui ora si regionalizzano gli
operatori dell'Agenzia del lavoro. Ci si chiede se questo atto
rappresenta l'avvio di una procedura di regionalizzazione, che
andrà perfezionata anche in altri settori, o se è una rara "avis"
riservata solo a questo personale. Capisco che la situazione degli
operatori dell'Agenzia del lavoro vada finalmente risolta, ma, come
dicevo in apertura, l'aver aspettato tanto tempo ha fatto sì che
questo intervento, nel momento in cui viene fatto, si trova ad
essere confrontato con altre situazioni e allora sorge spontanea la
domanda: perché solo ora e perché solo questo personale?
Président
Je n'ai plus de conseillers inscrits.
La discussion générale est close.
La parole au Conseiller Cerise.
Cerise (UV)
Credevo di essere stato chiaro nel rapporto,
evidentemente mi sono sbagliato, chiedo scusa, ma non replicherò,
nel senso che nella mia relazione di accompagnamento alla legge il
percorso era tracciato molto chiaramente. Avrei potuto dire che
manca ancora un terzo passaggio, che sarà quello di una futura
legge regionale che dovrà andare a definire i criteri per il
collocamento a seguito di quel decreto che è adesso in discussione
al Parlamento, per concludere il quadro. Devo però smentire
assolutamente quanto ha detto il collega Frassy circa una presa di
posizione dei sindacati in merito alla prova di francese. Qui ho i
verbali della commissione e sicuramente qualcosa di questo genere
non compare da nessuna parte.
Volevo rispondere alla Consigliera Squarzino che non è tutto
giusto quello che lei ha detto, anche in merito alla posizione dei
sindacati, perché intanto c'è solo un sindacato che si è permesso
di fare un distinguo, nel senso che avrebbe preferito che ci fosse
stato un unico progetto, ma ha preso atto del fatto che, di fronte
a delle insufficienze da parte dello Stato e dei ritardi da parte
dello Stato, si è dovuto procedere in questo modo, nell'interesse
di questi lavoratori. Posso anche riportare la valutazione fatta
dal segretario di un sindacato, nella quale aveva espresso una
perplessità, che ho cercato di rimuovere nella mia relazione,
perché a lui era sfuggito il disegno generale, nel senso che,
mentre prima aveva ben chiaro cosa faceva l'Agenzia del lavoro, ad
un certo punto ha detto che non aveva più chiaro quale fosse il suo
ruolo. Il suo ruolo è quello di assolvere a quelli che sono gli
impegni della Regione nei confronti delle politiche del lavoro: è
chiaro che se queste evolvono, di fatto devono evolvere anche
quelle altre.
Era inevitabile poi che si volesse far passare questo disegno di
legge come una sorta di cavallo di Troia, per poter dire: "Se
approvate questo disegno di legge, dovete prendere in
considerazione le posizioni di tutta una serie di altre persone".
Questa affermazione è sicuramente un'affermazione che si inquadra
in questo clima pre-elettorale, magari per far dire alla
maggioranza che si è contrari ad una regionalizzazione di questo
personale. È un punto estremamente delicato perché sono sicuro che
il giorno che si arrivasse ad una proposta di questo genere,
qualcuno direbbe che si gonfiano gli organici dell'Amministrazione
regionale, che si mettono all'interno dell'Amministrazione
regionale compiti che non le spettano, che si va contro un percorso
di Amministrazione regionale leggera e altre cose che
sappiamo…
(interruzione del Consigliere Frassy, fuori
microfono)
… allora questa è già la risposta a
quello che ha detto il Consigliere Frassy, però dimostra anche
un'altra cosa ed è la mancanza di conoscenza della storia di certe
realtà…
Lattanzi
(fuori microfono)
… ci
illumini…
Cerise (UV)
… no, vi
risparmio. Lo farò nelle sedi opportune.
Voglio ribadire solo che questo non è il cavallo di Troia per
spalancare le porte a delle assunzioni generalizzate magari per
scopi di tipo elettorale, che non vuol dire che il Consiglio
regionale un giorno o l'altro non dovrà fare una riflessione molto
approfondita su questo tipo di rapporti esistenti, ma andrà fatta
prendendo in considerazione gli strumenti opportuni per dare ancora
più dignità a questi lavoratori, ma nel contesto in cui loro si
trovano anche per scelta personale.
Ribadisco l'importanza di questo disegno di legge finalizzato a
dare delle risposte a coloro che hanno bisogno di vedere attuare
una politica del lavoro; un disegno di legge che è propedeutico,
ripeto, per un'azione più organica in questa materia, al quale
peraltro seguiranno anche delle decisioni che dovranno essere prese
a livello statale.
Président
La parole au Président de la Région,
Viérin Dino.
Viérin D. (UV)
Tout d'abord, permettez-moi de remercier
le rapporteur ainsi que les membres de la commission pour l'examen
attentif qu'ils ont effectué de ce projet de loi. J'ai apprécié
tout particulièrement le rapport du Conseiller Cerise parce que ce
rapport a mis en relief les véritables raisons de cet acte et, à
cet égard, je ne peux, une fois de plus, que constater, du point de
vue au moins de la compréhension - je ne dis pas du partage du
choix -, "qu'il n'y a pire sourd que celui qui ne veut entendre"
parce qu'on ne peut pas parler d'incompréhension. Evidemment si
l'on se refuse d'entendre certaines choses, on est sourd. Surtout
que - là encore pour rassurer - le Gouvernement a approuvé ce
projet de loi le 16 septembre 2002; mais une semaine après il a
approuvé l'autre projet de loi, le 23 septembre, parce qu'il est
vrai que nous ne pouvons considérer ce projet de loi sans l'autre
et que ce projet s'insère dans un contexte de caractère général. Ce
n'est pas le fait de les approuver en même temps; nous les avons
présentés et surtout, quand nous avons discuté avec les
organisations syndicales, comme nous l'imposent les procédures des
relations syndicales, nous avons discuté les deux projets de loi en
même temps…
(interruzione del Consigliere Lattanzi, fuori
microfono)
… mais ici la question n'est pas de
donner priorité à un personnel plutôt qu'à l'autre, en exprimant
des jugements et des considérations sur leur professionnalisme.
C'est que nous voulons définir, compte tenu du transfert de
compétences que nous avons eu en matière de Bureau de l'emploi et
des politiques de travail, une maison commune afin que la Région
puisse exercer ses pouvoirs en la matière.
Or, dans quelle situation nous nous trouvons aujourd'hui? Nous
avons présenté le projet de loi pour la régionalisation du Bureau
du travail, nous ne savons pas quand ni comment cette
régionalisation aura lieu, vu que le Ministère qui devait approuver
- et le rapporteur Cerise l'a bien précisé - déjà au mois de
décembre 2001 l'arrêté pouvant donner cours à ce transfert ne l'a
pas encore fait! Nous avons sollicité cette approbation mais, pour
l'instant, nous n'avons aucune
réponse…
(interruzione del Consigliere Frassy, fuori
microfono)
… mais nous savons tout, nous
connaissons toutes les interférences qui d'Aoste vont vers Rome
écoutez, ne me faites-moi pas toujours faire référence aux
proverbes qui, comme vous le savez, ont un fondement; vous savez
que l'on dit que "qui s'excuse s'accuse". Tout d'abord, il y a un
retard; deuxièmement le passage de ce personnel ne s'effectue pas
d'office, il est sur demande. Comment pouvons-nous imaginer alors
de construire une maison commune, si nous nous trouvons avec un
personnel qui exercera les mêmes fonctions, mais avec un statut
juridique différent?
Voilà pourquoi, parallèlement à la régionalisation du personnel
de l'Etat, nous voulons donner le même statut juridique à ce
personnel, qui depuis 15-16 années exerce déjà ces mêmes fonctions.
Nous avons voulu le faire non pas en prévoyant un passage tout
court, mais par le biais d'un cours-concours avec vérification de
la connaissance de la langue française. Telles sont les
dispositions qui actuellement régissent le statut de la fonction
publique au Val d'Aoste. Je sais bien que vous voulez tout
chambouler, tout modifier, comme vous avez déjà l'intention de le
faire en rendant le tout facultatif, vous arriverez au point que
même cette Assemblée pourrait devenir facultative vu que, selon vos
principes, M. Frassy, la souveraineté n'est plus à l'intérieur de
cette salle, donc elle pourrait…
(commenti dei Consiglieri di Forza Italia, fuori
microfono)
… néanmoins, M. Frassy, tout à
l'heure vous m'avez dit que vous aviez perdu la voix, vous l'avez
retrouvée! J'en suis heureux pour vous parce que vous me manquez
parfois! Je dois aussi vous féliciter, car vos interventions nous
aident beaucoup. Vous avez réussi à réunir ceux qui jusqu'à il y a
quelque temps étaient des éléments opposés. Aussi vous redonnez de
la cohésion à cette communauté et surtout vous nous redonnez de la
cohésion et donc continuez…
(nuova interruzione del Consigliere Frassy, fuori
microfono)
… là nous vous donnons raison. Ce
sont les élections qui seront le banc d'essai et alors nous
pourrons vérifier le bien-fondé de nos propos.
Quant à la réflexion, ce n'est pas que nous ne voulions pas
aborder une réflexion à 360 degrés. Il y avait une priorité, une
exigence. Par ailleurs nous n'avons pas compris quand ni comment on
avait deux centres, deux plans; j'aimerais comprendre, j'avoue mon
incompréhension. Je ne parle pas des syndicats, mais nous nous
sommes, il est vrai, posé la question d'autres personnels qui
depuis des années exercent leur activité au sein de
l'Administration régionale. Mais, lors de la période budgétaire, la
première chose que quelqu'un va voir c'est le nombre des personnels
de l'Administration régionale. Alors si nous voulions effectivement
lancer des politiques pré-électorales, aujourd'hui nous vous
proposerions de régionaliser mille personnes. Je me demande quelle
aurait été alors votre réponse.
Sur ce thème, quant à la question qui est posée, c'est-à-dire:
"Qu'est-ce que vous envisagez pour ces personnels?", Je me serais
attendu: "Bon, vous présentez une proposition qui est limitée, vu
qu'elle concerne une seule catégorie, mais vous devez penser
également aux forestiers, au personnel des expositions, au
personnel de la santé". Néanmoins, je commence à voter
favorablement, vu que je stabilise déjà ces personnels et ensuite
j'engage l'Administration à se pencher sur ce problème. Non; il
faut voter "non" en tout cas". Alors si on vote "non" à ce projet,
on a déjà donné une réponse aussi aux propositions pour l'autre
personnel et donc on peut penser qu'il s'agit simplement d'une
remarque instrumentale.
Pour revenir aux problèmes de substance, ce n'est pas une "rara
avis", vu qu'avant de prendre toute décision concernant l'autre
personnel, nous devons définir quelles seront les fonctions que la
Région exercera. Vous le savez, quant à l'application de l'article
de la loi n° 54, deux années sont prévue pour définir les fonctions
qui seront exercées et par l'Administration régionale et par les
communes; mais cette définition signifiera également un transfert
de personnel.
Nous ne pouvons donc pas nous permettre aujourd'hui de
régionaliser, par exemple, le personnel du secteur forestier, sans
avoir au préalable défini quel sera le modèle de gestion: est-ce
qu'on transférera cette compétence aux communes, ou est-ce qu'on
créera une agence externe? C'est la raison pour laquelle
aujourd'hui nous ne pouvons donner une réponse pour le personnel
des expositions ou pour celui du domaine de la santé. Nous nous
devons là aussi, après avoir défini la répartition de compétences,
savoir exactement quel est le nombre de personnel qu'il nous est
indispensable, dont nous avons besoin toute l'année, vu que, pour
faire face à des exigences extraordinaires, il y aura toujours la
nécessité de recourir à un personnel extraordinaire.
Il est vrai qu'en tout cas aujourd'hui au moins une partie de
ces personnels devrait avoir son rapport de travail stabilisé, vu
que depuis des années nous faisons recours à ces personnels. C'est
un engagement que nous avons pris et que nous confirmons
aujourd'hui, avec les organisations syndicales mais, si vous me le
permettez, après avoir vérifié quelles seront les compétences que
la Région exercera par rapport à celles qui seront transférées soit
aux communes soit aux communautés de montagne, soit en fonction
d'autres solutions que l'on peut envisager, notamment pour le
secteur forestier. Moi aussi je regrette que, contrairement à notre
volonté, nous avons approuvé le 16 ce projet de loi et le 23
l'autre projet de loi; je regrette que d'autres problèmes aient
empêché les commissaires de prendre connaissance également du
deuxième projet de loi, vu que je considère que les deux projets
soient liés, qu'ils font partie d'un même projet. Mais une fois
cette remarque faite, il s'agit ici de donner une réponse à ces
personnels, avant de définir cette maison commune, de façon qu'il
n'y ait pas de différence de statut juridique entre personnel qui
exercera les mêmes fonctions.
Président
La parole au Conseiller Lattanzi, pour
déclaration de vote.
Lattanzi (FI)
Mi perdoni, Presidente, lei lo sa e non ho
difficoltà a ribadirlo, molte sono le cose sulle quali ci siamo già
battuti, ce le siamo dette senza peli sulla lingua, ci sono stati
molti momenti di confronto su vari temi, nei quali le differenze
fra noi e lei si sono evidenziate, però abbiamo sempre riconosciuto
le sue capacità, le sue abilità, non abbiamo mai messo in
discussione la sua onestà intellettuale, anche se io abuso di
questo termine, ma per far comprendere che, al di là delle
differenti posizioni, mai si è disquisito. Oggi però mi permetta su
certi passaggi è "volato" anche abbastanza basso, perché se lei
dice che non c'è "peggior sordo di chi non vuol capire", vuol dire
che o lei non ha ascoltato l'intervento del collega Frassy, che ha
detto cose diverse da quelle che lei ha interpretato, oppure lei ha
capito male e allora gliele ribadisco.
Il collega Frassy non ha detto: "Guardi che, siccome adesso
regionalizziamo i sedici dell'Agenzia del lavoro, dobbiamo
regionalizzare gli ottocento della Forestale", ha detto: "Guardate
che con questo provvedimento di quattro articolini mettiamo a posto
le sedici persone, ma ce ne sono altre mille che sono in condizioni
simili". Vi siete posti il problema di come fare? E lei ha
risposto: "Dovremo affrontare le questioni perché non abbiamo
ancora deciso, per esempio per le questioni forestali se le dovrà
gestire il comparto della Regione piuttosto che i comuni" e quindi
in qualche modo ha evidenziato una certa assenza di ragionamento
perlomeno pubblica, perché immagino che nelle stanze del potere
certi ragionamenti abbiate cominciato a farli. Questo lui ha
sollecitato. Stiamo approvando un provvedimento di soli quattro
articoli, che sistemano, previo esame di francese, sedici persone,
poi si possono aprire una marea di quesiti che noi abbiamo
sollevato anche in commissione e lei fa bene a dire che le dispiace
il fatto che questo provvedimento di soli quattro articoli, che
sistema quelle sedici persone - forse, se superano l'esame di
francese -, doveva essere valutato insieme all'altro successivo
presentato sei giorni dopo, che noi andiamo a dibattere in
commissione lunedì prossimo, cioè quello di una visione più ampia,
di un disegno di legge più ampio che dovrebbe dare un'indicazione
nel momento in cui si regionalizza anche l'altro comparto, quello
ministeriale, di un comparto unico, lei l'ha chiamata casa comune,
chiamiamola casa comune, a noi il termine casa ci piace, quindi la
casa comune dell'impiego e della formazione del lavoro.
Noi ci chiediamo: ma possibile che dobbiamo qui oggi dare l'ok,
ma anche il Consiglio, che può essere anche favorevole a questo
singolo provvedimento, senza aver discusso in termini più organici
di quello che andremo a discutere in commissione lunedì e nel
prossimo Consiglio probabilmente, è possibile che questo
provvedimento non poteva essere analizzato con più apertura, così
come hanno potuto fare i sindacati? Perché lei qualche minuto fa ha
fatto una battuta, fra il serio e il faceto, e io le ho detto: "Non
scherzi su queste cose "finché questo Consiglio, viste le azioni di
"Forza Italia" sul Governo romano, ha ancora un senso di
esistere".
Noi non mettiamo in discussione questo Consiglio, è lei che lo
mette in discussione perché, nel momento in cui presenta un
provvedimento di quattro articolini che vanno a risolvere una
singola specifica situazione e sei giorni dopo presenta un disegno
di legge, che noi non abbiamo ancora visto - quindi il Consiglio
non lo ha ancora aperto e lo vedrà in commissione lunedì - e che dà
un senso a questo piccolo provvedimento, buon senso avrebbe voluto
dire: "Signori, la Giunta ritira il provvedimento, lo vedete
insieme la prossima settimana e forse capirete meglio quello che
lei probabilmente ha capito, ma che noi continuiamo a non capire" e
cioè anche il prossimo provvedimento, quello che dovremo andare ad
analizzare, dovrà dare una serie di risposte su una serie di
quesiti che non sono stati ancora posti. Le faccio un esempio solo:
la futura regionalizzazione dovrebbe prevedere l'adesione di almeno
il 70 percento del personale ministeriale ai ruoli regionali,
qualcuno dice che sono stati fatti dei sondaggi, sembrerebbe che ci
siamo. Ma se non ci siamo? Quindi disegnare una casa comune
dell'impiego, del lavoro, della formazione, utilizzare le risorse
qualificate…
(interruzione del Presidente della Regione, fuori
microfono)
… c'è nel dispositivo: si prevede
che almeno il 70 percento dei dipendenti ministeriali aderiscono
alla regionalizzazione…
Viérin D.
(fuori microfono)
…
decreto…
Lattanzi (FI)
… ma il decreto
attuativo di una legge, scusate, la legge c'è già, andatevela a
leggere. Allora, ci sono una serie di quesiti, come il quesito di
cui nessuno ha ancora parlato, mentre i sindacati lo hanno
sollevato: "Ma questi sedici signori, ammesso e non concesso che
superino l'esame di francese e vengano assunti come dipendenti
regionali, hanno una retribuzione superiore a tutti gli altri, si
scatena una rincorsa!" I sindacati hanno trattato con il Presidente
della Regione un assorbimento di questa differenza attraverso la
rinuncia ai futuri aumenti, cosa che è stata fatta già in altre
situazioni, ma siamo sicuri che a tutti vada bene? Cioè non è un
provvedimento di quattro articolini che volete far passare come un
disegno iniziale di un progetto che voi avete in testa, su cui
dalla prossima settimana possiamo cominciare a riflettere! Noi
abbiamo semplicemente detto che era più opportuno, visto che ci
sono due provvedimenti, che si fossero utilizzati due tempi: nel
primo, avere i due provvedimenti in un tempo unico ma, Presidente,
non si tiri indietro, anche lei ha avuto qualche perplessità in
commissione sull'opportunità di trattare un singolo argomento che
con quattro articolini apriva un ragionamento molto più ampio.
Adesso, se vogliamo fare il gioco del "gatto che si nasconde",
giochiamo "al gatto che si nasconde", ma non è vero.
Abbiamo tutti sollevato la perplessità di dover discutere di
quattro articoli che - lei dice - cominciano a sistemare queste
persone, perché poi in previsione arrivano gli altri e non possiamo
avere situazioni diverse. Ma chi ha detto che dovremmo avere
situazioni diverse? Chi ha detto che necessariamente nel futuro
della casa comune del collocamento del lavoro ci deve essere spazio
anche per questi sedici? Di quanti ne avremo bisogno? Non può
essere che forse il 70 percento di quelli ministeriali ci bastano e
ci avanzano o magari saranno in più? Tutti questi ragionamenti non
li abbiamo sentiti, abbiamo percepito l'esclusiva motivazione
corretta: "Sono sedici professionalità, in futuro ci sarà la
regionalizzazione del lavoro, cominciamo ad assumerci questi e poi
vediamo, intanto così li regionalizziamo". Va bene, non discutiamo
della professionalità, della competenza dei sedici; noi stiamo
discutendo di un metodo operativo che, ancora dopo il suo
intervento, Presidente, e dopo l'espressione della sua pur buona
volontà, Presidente della II Commissione, non ci ha convinto. Non
ci aveva convinto in commissione, dove infatti abbiamo votato
contro e non ci convince neanche adesso e neanche molti consiglieri
di maggioranza sono convinti di questo procedimento, perché ancora
nessuno sa dirci di quanti addetti avremo bisogno per
regionalizzare tutte queste funzioni. Presidente, lei almeno lo sa?
Perché se lei non lo sa, cosa approviamo provvedimenti?
Dichiariamo quindi il nostro voto contrario per tutte queste
ragioni e molte altre, che abbiamo già esposto, ed auspichiamo che
la casa comune del collocamento e del lavoro abbia una sua migliore
organicità, perché se è vero, come è vero, che arriva la
regionalizzazione di certe competenze, siamo sempre una regione, è
vero, ma di 100.000 abitanti con un bilancio da 3.000 miliardi, che
non è che può comportarsi come se fosse la Lombardia. Noi
regionalizzeremo quasi tutti i servizi e le competenze che verranno
regionalizzate e che ancora non abbiamo, ma ci dobbiamo chiedere
con quante risorse o quanti costi. O facciamo così: perché siamo
Regione, allora dobbiamo essere come gli altri? Parliamone, è
probabile che la nostra Regione abbia necessità di avere una
struttura forse più leggera visto che comunque, per quanto ricco
sia il nostro bilancio, già adesso non basta.
Président
La parole au Président de la Région,
Viérin Dino, pour déclaration de vote.
Viérin D. (UV)
Tout en confirmant le vote pour,
j'interviens lors du premier article pour préciser certaines
questions qui doivent être mieux approfondies. Tout d'abord, il
s'agit d'un personnel qui travaille déjà et qui continuera à
travailler à l'Agence de l'emploi. Ce projet de loi veut lui donner
un autre statut juridique, de façon qu'au moment où le personnel de
l'Etat fera aussi partie des bureaux du travail régionalisés, nous
puissions disposer de personnels avec le même statut juridique.
La mesure en tant que telle, c'est vrai, s'insère dans ce projet
d'ordre général, mais elle n'interfère pas dans le projet. C'est la
raison pour laquelle nous pouvons très bien aujourd'hui approuver
ce projet de loi et discuter de l'ensemble. Il aurait été
certainement mieux d'avoir une vision d'ensemble, mais on ne peut
pas affirmer que l'un projet ne puisse être voté sans l'autre vu
que, même sans la présentation de ce projet de loi, nous sérions
confrontés au même problème concernant la définition de la nouvelle
structure. C'est vrai, il y a aussi un problème de ressources. Quel
est le nombre des personnels qui effectuera le choix? Nous ne
pouvons le définir vu que c'est sur demande, mais ce que nous
pouvons souligner - et c'est peut-être la raison pour laquelle le
Ministère a quelques difficultés à adopter l'arrêté - c'est qu'en
plus du personnel, l'Etat doit nous transférer également des
ressources financières. La lecture du décret d'application dans ce
cas prévoit non seulement un transfert de compétences, mais aussi
les personnels et les ressources
financières…
(interruzione del Consigliere Lattanzi, fuori
microfono)
… oui, mais le moment où ces
personnels passent à la Région, l'Etat doit nous transférer
également les fonds…
Lattanzi
(fuori
microfono)
… fa
adesso…
Viérin D. (UV)
… oui,
et c'est ce qu'ils ne veulent pas faire jusqu'à présent, M.
Lattanzi!
Je voudrais que le collègue Frassy se penche sur des données
précises, vu que les jugements qu'il a apportés quant à
l'efficacité des politiques du travail au Vallée d'Aoste ne
tiennent pas compte de la réalité et des données. Je suis en
mesure, s'il le désire, de lui fournir toutes ces données pour
qu'il puisse modifier son jugement, qui est un jugement à
priori…
(interruzione del Consigliere Frassy, fuori
microfono)
… non, vous avez parlé des
politiques du travail et vous avez fait référence également au plan
triennal. Je vous invite à vérifier non pas du point de vue
idéologique, mais sur la base des données précises quels ont été
les résultats de ces politiques du travail, vu que je pense que ces
résultats sont importants du point de vue de l'aide et du soutien
concret que nous avons apporté dans le secteur du travail avec
différentes initiatives; initiatives qui ne se limitent pas
simplement à un slogan, comme vous avez voulu le faire, parce que
vous avez joué sur les mots; c'est toujours une façon que je
considère peu positive d'aborder un problème, car il faut s'en se
tenir aux faits.
Pour ce qui est des résultats de ces actions, nous savons gré à
l'Agence de l'emploi et à ses personnels qui, au cours de ces
années, ont rempli une fonction importante, significative, même du
point de vue de la gestion des programmes communautaires et de la
formation. Aujourd'hui il s'agit de reconnaître à son personnel un
statut juridique, qui soit identique à ces personnels de l'Etat qui
- sous peu - fera partie également de nos services, afin qu'il
puisse continuer à exercer au mieux les fonctions qu'il a si bien
remplies jusqu'à présent.
Président
La parole au Conseiller Frassy, pour
déclaration de vote.
Frassy (FI)
Sull'articolo 1, più che come dichiarazione
di voto.
Sull'articolo 1 si fa riferimento all'inquadramento nel ruolo
unico. Voglio riprendere le mie affermazioni, sulle quali il
Presidente è intervenuto in riferimento alle politiche del lavoro.
Le politiche del lavoro vanno intese sia come scenario nel quale
l'Amministrazione regionale si deve muovere nell'ambito delle
politiche del lavoro, sul quale avete sempre detto: "Dovremo
pensare a superare la frammentazione attuale, l'Agenzia del lavoro,
quelle che sono le strutture interne attualmente
all'Amministrazione", mi riferisco alle deleghe che gestisce
l'Assessore Ferraris, e agli uffici
ministeriali… Ma se vogliamo parlare
delle politiche del lavoro, possiamo aprire una parentesi che
diventa forse difficile chiudere nel tempo dedicato all'articolo 1,
perché voglio ricordare gli approfondimenti sui quali mai ci sono
stati chiarimenti, sui risultati e sui costi unitari orari della
formazione nei vari progetti che sono stati messi a beneficio delle
varie aziende disseminate lungo l'asse di fondovalle.
Voglio solo ricordare che avevamo dei costi orari che andavano
dalle 15 mila lire alle oltre 80 mila lire, perciò la discussione
su quello che è stato il beneficio di aziende come l'Elelys o altre
aziende per le quali sono note le vicende sulle quali anche la
Magistratura sta indagando… non voglio
aprire una polemica su questo aspetto però, Presidente, non è che
le politiche del lavoro siano quel capolavoro con cui voi in cinque
anni avete affrontato il problema. Abbiamo la fortuna di vivere in
una Regione, dove il tasso di disoccupazione è al 50 percento
rispetto alla media nazionale, anche perché - aggiungiamo noi - c'è
una fortissima presenza del pubblico sul comparto del lavoro,
perciò è evidente che c'è meno disoccupazione.
L'inquadramento nel ruolo unico regionale di conseguenza vuol
dire sostanzialmente una cosa: che oggi voi iniziate a costruire
questo scenario senza preoccuparvi di quello che sarà lo scenario a
regime. C'è il trasferimento imminente di questo personale
ministeriale, ma non dimentichiamoci che, mentre stiamo aspettando
il trasferimento del personale ministeriale, c'è già una novità a
livello governativo su quello che sarà il decentramento delle
funzioni dell'impiego, del collocamento.
Le problematiche inerenti la gestione delle politiche del lavoro
o, meglio, la gestione del mercato del lavoro, di conseguenza sono
in continua evoluzione. La sensazione nostra è che con questa legge
e con questo articolo 1 che riassume le finalità abbiate perso di
vista quello che è l'obiettivo più generale.
Di più, attenzione, Presidente: non è vero che questa legge non
comporti oneri aggiuntivi per la Regione o, meglio, non li comporta
limitatamente ai sedici dipendenti: questi venivano pagati prima,
vengono pagati adesso. Crea un precedente sul quale sarebbe stato
responsabile forse aprire una riflessione politica o, meglio, di
politica finanziaria, perché sarà difficile far capire agli altri
2.300-2.600 - non so quanti siano attualmente - dipendenti dei
ruoli regionali che nell'ambito della struttura regionale si sono
creati dei dipendenti di serie A e dei dipendenti di serie B perché
il trattamento retributivo di queste persone - Presidente, lei ride
ma lo sa benissimo - è diverso rispetto a quello che è il
trattamento tipo del personale regionale e lo sa tanto che lo
scrivete in legge, perché all'articolo 3, comma 3, si dice che:
"Nel caso in cui il trattamento economico lordo, composto dagli
emolumenti fissi, continuativi ed aventi carattere di generalità,
sia inferiore a quello in godimento, la differenza è conservata a
titolo di assegno ad personam"
…
Viérin D.
(fuori microfono)
… vada
avanti…
Frassy (FI)
… possiamo andare
avanti e leggerla tutta, anche perché è finito.
Viérin D.
(fuori microfono)
…
"riassorbibile"…
Frassy (FI)
…
"riassorbibile"
, Presidente, è indice di una
discrezionalità, altrimenti in italiano si sarebbe scritto in
maniera diversa. Riassorbibile può essere riassorbibile, non avete
scritto che verrà riassorbito…
Viérin D.
(fuori microfono)
…
azzeccagarbugli…
Frassy (FI)
… Presidente, io
sono un azzeccagarbugli, lei invece è un creatore di
ingarbugliamenti, perché questa legge è stata scritta in maniera
abile, ma non a sufficienza per evitare quella che sarà una
querelle inevitabile. Il passaggio ai ruoli regionali dei
dipendenti ministeriali che dovranno occuparsi di politiche del
lavoro a che condizioni economiche avverrà? A quelle attuali di cui
godono i ministeriali, a quelle del personale regionale o a quello
del personale regionale dell'agenzia transitato nel ruolo
regionale?
(interruzione del Presidente della Regione, fuori
microfono)
… ma no, Presidente, non sta in
piedi il suo ragionamento, vorremmo vedere la trattativa sindacale
come riuscirà a portarla avanti perché, a parità di funzioni, c'è
un principio riconosciuto da quella che è la giurisprudenza del
lavoro che vieta la discriminazione. O avete un disegno, che non ci
portate in aula, che è quello di tenere comunque binari distinti
sui quali gestire le politiche del lavoro o, se è vero quello che
avete dichiarato in quattro anni, che volete unificare la gestione
delle politiche del lavoro, è impensabile pensare che ci siano
sedici dipendenti di serie A e ce ne siano settanta di serie B,
perché non ci sarà nessuno dei settanta dipendenti che accetterà di
essere di serie B. Questo è un problema che di conseguenza
comporterà degli oneri aggiuntivi su quella che è la prospettiva di
gestione di questa problematica. Questi sono ulteriori elementi,
che dimostrano come voi abbiate perso di vista l'insieme, per
concentrarvi su sedici casi personali.
Président
On passe à l'examen de la loi, article
par article.
Je soumets au vote l'article 1
er
:
Conseillers présents: 31
Votants: 28
Pour: 25
Contre: 3
Abstentions: 3 (Beneforti, Curtaz, Squarzino Secondina)
Le Conseil approuve.
Je soumets au vote l'article 2:
Conseillers présents: 31
Votants: 28
Pour: 25
Contre: 3
Abstentions: 3 (Beneforti, Curtaz, Squarzino Secondina)
Le Conseil approuve.
Je soumets au vote l'article 3:
Conseillers présents: 31
Votants: 28
Pour: 25
Contre: 3
Abstentions: 3 (Beneforti, Curtaz, Squarzino Secondina)
Le Conseil approuve.
Je soumets au vote l'article 4:
Conseillers présents: 31
Votants: 28
Pour: 25
Contre: 3
Abstentions: 3 (Beneforti, Curtaz, Squarzino Secondina)
Le Conseil approuve.
Je soumets au vote l'annexe A:
Conseillers présents: 31
Votants: 28
Pour: 25
Contre: 3
Abstentions: 3 (Beneforti, Curtaz, Squarzino Secondina)
Le Conseil approuve.
Je soumets au vote le projet de loi dans son ensemble:
Conseillers présents: 31
Votants: 28
Pour: 25
Contre: 3
Abstentions: 3 (Beneforti, Curtaz, Squarzino Secondina)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK