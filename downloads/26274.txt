Consiglio Regionale della Valle d'Aosta - Oggetto del Consiglio n. 138 del 29 marzo 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 138 del 29 marzo 1973 - Resoconto
OGGETTO N. 138/73 - (Presa d'atto) - Proposta di legge
regionale concernente norme sull'ordinamento e sul funzionamento
dell'Ufficio Stampa.
Montesano (P.S.D.I.)
- Prima di mettere in discussione
questa proposta di legge, trattandosi di una proposta di legge la
quale allega una tabella di organico, io devo comunicare al
Consiglio e ai proponenti che alla Presidenza del Consiglio non è
arrivato il dovuto parere della Commissione Paritetica, quindi
perciò lascio al Consiglio poi le decisioni in merito.
La parola al Consigliere Dolchi.
Dolchi (P.C.I.)
- ... proposta che, Signor Presidente,
colleghi Consiglieri, abbiamo già parlato molte volte in
quest'aula.
Nella seduta scorsa il Presidente del Consiglio, come ha fatto
in questo momento, aveva rilevato la mancanza del parere della
Commissione Paritetica su questa iniziativa consiliare. La mia
obiezione era stata di principio più che andava al di là, oltre il
testo proposto, e cioè come il Consiglio poteva difendere le sue
prerogative e cioè quelle della facoltà di iniziativa legislativa
se una Commissione estranea al Consiglio o una Commissione estranea
nel senso che non dipende dall'iniziativa dell'esecutivo, cioè la
sua convocazione, o in questa caso addirittura dalla partecipazione
anche di sindacati, quindi di forze estranee all'Assemblea
elettiva, ecco il problema di principio era che questo fatto
poteva, il fatto di non verificarsi una riunione, questa condizione
nel corso dell'iter legislativo poteva impedire al Consiglio il
dibattito di un provvedimento legislativo.
In quella sede, cioè nell'ultima seduta del Consiglio, si era
deciso di rinviare ancora l'argomento perché il Presidente della
Giunta, la Giunta, cioè l'esecutivo che in questo caso per la
Commissione Paritetica è l'organo competente alla sua convocazione
avesse proceduto a farle.
Mi consta che il Presidente della Giunta regionale ha richiesto
la nomina da parte delle organizzazioni sindacali per la
costituzione di questa Commissione che avrebbe dovuto prima di
questo momento riunirsi ed esprimere il parere. Non sono al
corrente di quello che è successo poi, so solo che la Commissione
non è stata, cioè non si è riunita, quindi ritengo che, giunti a
questo punto, forse perché il Consiglio sia informato e perché
possa prendere una decisione soprattutto perché la possano prendere
i proponenti, sarebbe opportuno avere dal Presidente della Giunta o
dalla Giunta una chiarificazione su questo problema. Dopo di che,
come proponenti, ci riserveremo di esprimere il nostro parere.
Montesano (P.S.D.I.)
- Chi chiede la parola? La parola al
Presidente della Giunta.
Dujany (D.P.)
- Ma è stato richiesto alle organizzazioni
sindacali di nominare i loro rappresentanti in sede di Commissione
Paritetica come normalmente avviene e le organizzazioni sindacali
non hanno ancora risposto circa i membri che avrebbero dovuto fare
parte di questa Commissione Paritetica, per cui non ha potuto aver
luogo la riunione in quanto i membri devono dare il loro parere
consultivo al completo.
Montesano (P.S.D.I.)
- Altri che chiedono la parola?
Allora Consigliere Dolchi ha avuto i chiarimenti dal Presidente
della Giunta, se Lei vuol sviluppare il suo pensiero.
Dolchi (P.C.I.)
- Ma, Signor Presidente, io non è che,
capisco che il Consiglio regionale è alla sua penultima seduta, il
problema rimane tutto intero, direi. Come proponenti, giunti a
questo punto e conoscendo già anche, perché non viviamo al di fuori
dell'Assemblea elettiva, che il parere della maggioranza del
Consiglio è contrario a questa iniziativa, ritengo però doveroso
sottolineare che il problema rimane tutto intero nella sua
importanza, nella sua gravità per l'attività del Consiglio
regionale come assemblea legislativa. Direi che non lo possiamo
risolvere noi adesso, né in linea generale né per questo fatto
specifico. Si porrà in avvenire, si porrà all'attenzione del nuovo
Consiglio regionale. Non so cosa intenda fare il Presidente del
Consiglio, mi sembra che la volta scorsa avesse detto che non
poteva mettere in discussione quindi in votazione il provvedimento
mancando questo indispensabile elemento. Se il Presidente del
Consiglio mantiene questa sua posizione, noi ci inchiniamo di
fronte alle norme che regolano la vita assembleare e la procedura
legislativa.
Ecco, dichiarando che il problema si porrà al nuovo Consiglio in
linea di principio e che il problema si porrà nuovamente al
Consiglio per quanto riguarda l'iniziativa specifica di cui stiamo
discutendo, perché il Gruppo Comunista ritiene che sia un problema
importante, delicato, che debba avere una sua soluzione soprattutto
dopo che il Consiglio ha, con un suo atto legislativo, espresso una
specifica volontà del rinnovamento dell'informazione democratica e
quindi della ristrutturazione degli strumenti che devono attendere
a questa informazione. Il problema si riporrà non solo dicevo in
linea generale per quanto riguarda l'iniziativa legislativa e le
prerogative del Consiglio, si porrà anche sul problema specifico
perché è indubbio che una delle prime iniziative legislative che
nel prossimo Consiglio il Gruppo Comunista prenderà sarà quella di
riproporre all'attenzione dei colleghi, all'attenzione del
Consiglio regionale, la ristrutturazione del servizio incaricato
della informazione e quindi della partecipazione dell'attività
democratica attorno ai lavori del Consiglio regionale.
Quindi non insistiamo oltre, Signor Presidente, Lei ritiene che
il provvedimento così com'è non possa essere sottoposto al
dibattito e al voto consiliare, secondo noi è un problema
importante, in linea di principio si riporrà al prossimo Consiglio,
se non si riporrà per naturale conseguenza o per iniziativa della
Presidenza, della futura Presidenza del Consiglio, certamente si
riporrà perché è un fatto specifico e noi fin d'ora annunciamo che
il gruppo Comunista ripresenterà l'iniziativa all'attenzione del
Consiglio stesso.
Montesano (P.S.D.I.)
- Rag. Dolchi io non aggiungerei
altro a quello che Lei chiaramente ha detto sapendo come me che il
parere è vincolante e quindi prendo atto di quello che Lei in
ultimo ha esposto.
C'è nessun altro che chiede la parola?
Allora Presidente della Giunta.
Dujany (D.P.)
- Semplicemente per aggiungere alcune
considerazioni. Indipendente dal problema formale della mancata
riunione di Commissione, noi avevamo così, come Giunta, molte
perplessità nel merito di questa proposta pur sostenendo, direi
anche delle osservazioni di fondo nel merito, pur sostenendo e
riconoscendo la necessità che il problema sussiste, pur ritenendo
necessario di adeguare il funzionamento dell'Ufficio in relazione
ai provvedimenti legislativi votato dal Consiglio nella precedente
riunione che impone sul bilancio regionale determinati oneri che
potrebbero correre il rischio di non dare i frutti conseguenti per
una deficienza di funzionamento e di organizzazione di un
determinato ufficio.
Quindi mi pare che, superando il problema momentaneo, rimane
chiara la necessità di affrontare questo problema nelle prime
riunioni della prossima legislatura in modo che il precedente
deliberato non rischi di tradursi solo in un onere per
l'Amministrazione regionale senza poter dare quella informazione
necessaria e utile alla comunità sugli atti consiliari e
deliberativi degli organi legislativi o esecutivi.
Montesano (P.S.D.I.)
- Allora la proposta di legge dei
Consiglieri Dolchi e Siggia si intende ritirata, e sarà riproposta
nel prossimo Consiglio regionale.
Si passa all'oggetto n. 5.
Andrione (U.V.)
- Relatore l'Assessore alla Sanità e
Assistenza sociale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK