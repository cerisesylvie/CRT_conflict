Consiglio Regionale della Valle d'Aosta - Oggetto del Consiglio n. 596 del 26 novembre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 596 del 26 novembre 1981 - Resoconto
OGGETTO N. 596/81 - RITARDI NELLE PROCEDURE ESPROPRIATIVE DI
AREE DESTINATE ALL'UTILIZZAZIONE A FINI RESIDENZIALI DA PARTE DI
COOPERATIVE EDILIZIE. (Interpellanza)
Presidente
- Do lettura dell'interpellanza presentata dei
Consiglieri Mafrica, Tonino e Bajocco:
INTERPELLANZA
Alle molte difficoltà già di per se incontrate dalle
Cooperative edilizie rispetto all'accesso ai finanziamenti bancari;
si sono aggiunti negli ultimi tempi inspiegabili ritardi da parte
della Regione sulla firma degli espropri;
poiché tale atto è richiesto dalle banche prima di liquidare
le somme spettanti a cooperative ed imprese edilizie, i
sottoscritti Consiglieri
INTERPELLANO
il Presidente della Giunta per sapere:
1) quali ragioni sono dovuti tali ritardi, che intralciano le
poche attività edilizie oggi in atto;
2) quali provvedimenti intende assumere la Giunta regionale
per accelerare l'iter burocratico a cui sono sottoposte le pratiche
relative all'edilizia convenzionata ed agevolata.
Presidente
- Ha chiesto di parlare il Consigliere Tonino,
ne ha facoltà.
Tonino
(PCI)
- Da un po' di tempo a questa parte i
decreti definitivi di esproprio hanno iter molto lunghi con effetti
dannosi soprattutto per le cooperative edilizie. Voglio qui
ricordare che alcune cooperative edilizie sono già abitate dai soci
delle cooperative, e siccome non è stato definito l'esproprio di
tutti i terreni, le banche si rifiutano di corrispondere l'ultima
tranche dei finanziamenti, per cui sono costretti i soci delle
cooperative a ricorrere al credito ordinario con un consistente
esborso per pagare gli interessi.
Vorrei conoscere dal Presidente della Giunta quali sono le
ragioni dei ritardi nella procedura per la definizione
dell'esproprio ed in quale modo si intendono superare queste
difficoltà.
Presidente
- Ha chiesto di parlare il Presidente della
Giunta, ne ha facoltà.
Andrione (UV)
- Una parte di verità è insita come il
Consigliere Tonino sa, nella struttura stessa della legge del '57
che prevede delle procedure lunghe e defatiganti. Però, mentre per
l'edilizia sovvenzionata questi ritardi sono meno gravi, quando si
tratta di cooperative le difficoltà aumentano anche perché non vi è
sempre concordanza fra le scelte fatte dai cooperatori e quelle
fatte dai Comuni o dalla Regione, perché ci sono dei terreni magari
più appetibili che l'Amministrazione comunale dice di non volere
mettere a disposizione o in altri casi è la Giunta regionale che
dice di non essere disposta ad espropriare quel terreno, quando
questo è di proprietà regionale.
Adesso non so se dico giusto, cioè se il Consigliere Tonino
allude ad una situazione particolare, comunque si è verificato un
caso di ritardo di una cooperativa in seguito all'opposizione da
parte degli espropriandi formalmente rappresentata dalla Giunta. Ho
fatto esaminare l'opposizione e - se non vado errato - tutti i
decreti sono stati formalmente firmati e notificati nelle regole.
Quindi l'inconveniente per quanto riguarda la questione delle
banche non dovrebbe più esistere sotto questo profilo. Però ho
saputo anch'io di difficoltà dei cooperatori nell'accessione ai
finanziamenti indipendentemente da quello che era stato l'iter
burocratico della pratica del terreno.
Se dovessero esserci dei casi particolari, viste le difficoltà
che sempre fanno le banche per concedere degli anticipi, pregherei
il Consigliere Tonino di comunicarmelo in modo che possa
intervenire direttamente presso la Banca e sapere qual è la ragione
per la quale certi anticipi non vengono fatti.
Presidente
- Ha chiesto di parlare il Consigliere Tonino
per la replica, ne ha facoltà.
Tonino (PCI)
- Spero che non rispondano al vero le
notizie delle difficoltà soprattutto in ordine al personale ed alla
struttura della Regione. Si tratta in genere - inclusi anche i casi
delle cooperative "I Platani" di Aosta, e "Evans" di Verrès - di
cooperative già abitate dai soci e siccome manca il decreto di
esproprio, le banche si rifiutano di pagare l'ultima tranche. Mi
auguro che nel frattempo il Presidente della Giunta abbia firmato
gli espropri, comunque resta da definire se questo iter è troppo
lungo, per cui i cooperatori sono costretti a ricorrere al credito
ordinario con pesanti oneri.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK