Consiglio Regionale della Valle d'Aosta - Oggetto del Consiglio n. 769 del 22 giugno 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SPORT E TEMPO LIBERO
Manifestazioni sportive
Precedente
Successivo
Resoconto integrale del dibattito dell'aula
Oggetto del Consiglio n. 769 del 22 giugno 1994 - Resoconto
OGGETTO N. 769/X - Concessione, ai sensi della legge
regionale 31/1992, di un contributo di lire 18.000.000 al C.O.C.I.,
nelle spese previste per l'organizzazione di due concorsi ippici
nazionali giovanili di formula 3 e 4. Approvazione ed impegno di
spesa.
Deliberazione - Il Consiglio
Premesso che:
Il Comitato Organizzatore Concorsi Ippici (C.O.C.I.) ha fatto
pervenire all'Assessorato regionale del turismo, sport e beni
culturali una richiesta tendente ad ottenere, ai sensi della legge
regionale 24 giugno 1992, n. 31, un contributo nelle spese previste
per l'organizzazione di due concorsi ippici nazionali giovanili di
Formula 3 e 4, di cui uno già svoltosi in data 1° maggio e il
secondo in programma il 31 luglio 1994.
Il suddetto Comitato ha corredato la richiesta di contributo con
il preventivo di spesa, che ammonta complessivamente a lire
36.200.000.
Si dà atto inoltre che l'Assessore regionale al turismo, sport e
beni culturali, acquisito il parere dell'Ufficio regionale per il
turismo, ritiene ammissibili le spese sopra descritte e riconosce
alla manifestazione l'interesse turistico promozionale richiesto,
ai fini della concessione dei contributi, dalla legge regionale 24
giugno 1992, n. 31.
La Giunta regionale ritiene di aderire alla richiesta del
Comitato Organizzatore Concorsi Ippici Valle d'Aosta mediante la
concessione di un contributo di lire 18.000.000, pari al 50
percento circa delle spese preventivate.
Vista la legge regionale 24 giugno 1992, n. 31;
Visto il parere favorevole rilasciato dal Dirigente dell'Ufficio
regionale per il turismo, ai sensi del combinato disposto
dell'articolo 72 della legge regionale n. 3/1956 e successive
modificazioni, e dell'articolo 21 della legge regionale 18/1980 e
successive modificazioni, in ordine alla legittimità della presente
deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di lire
18.000.000 (diciottomilioni) a favore del Comitato Organizzatore
Concorsi Ippici Valle d'Aosta, con sede in Aosta, Via Grand Eyvia,
4 - Partita IVA n. 00576160071, e comunque in percentuale non
superiore al 50 percento delle spese sostenute per l'organizzazione
di due concorsi Ippici nazionali di Formula 3 e 4 di cui uno
svoltosi in data 1° maggio e il secondo in programma il 31 luglio
1994 ad Aosta;
2) di approvare e di impegnare la spesa di lire 18.000.000
(diciottomilioni) da imputare al capitolo 64320 del bilancio
preventivo della Regione per l'anno 1994 ("Contributi e sussidi ad
istituzioni e organismi vari per attività nel settore del turismo e
del tempo libero"), che presenta la necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta dell'Assessorato regionale del turismo, a manifestazione
conclusa e su presentazione del consuntivo di spesa, corredato da
idonea documentazione;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320.
Presidente -
Possiamo passare alla votazione della
deliberazione in oggetto.
Presenti, votanti e favorevoli: 27
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK