Consiglio Regionale della Valle d'Aosta - Oggetto del Consiglio n. 854 del 6 ottobre 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
COMMERCIO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 854 del 6 ottobre 2004 - Resoconto
OGGETTO N. 854/XII - Estensione in Valle d'Aosta dell'accordo
con la grande distribuzione commerciale per il contenimento dei
prezzi di alcuni prodotti. (Interpellanza)
Interpellanza
Preso atto che la Giunta regionale si è preoccupata di
estendere alla nostra Regione l'accordo intervenuto fra governo
nazionale e grande distribuzione per il contenimento dei prezzi di
alcuni prodotti;
Osservato che, secondo le associazioni dei consumatori, detta
iniziativa sarebbe teoricamente lodevole, ma i vantaggi
risulterebbero concretamente nulli, in quanto sarebbero troppi i
prodotti esclusi, troppi gli operatori che non l'hanno firmata,
troppe le voci di spesa che ne restano fuori;
Ritenuto opportuno avere ulteriori informazioni
sull'iniziativa;
il sottoscritto Consigliere regionale
Interpella
l'Assessore competente per sapere:
1) se sono stati quantificati gli ipotetici vantaggi per i
consumatori valdostani, in riferimento all'accordo per la riduzione
di alcuni prezzi con i rappresentanti della grande
distribuzione;
2) se il governo regionale intenda proporre l'iniziativa ai
piccoli commercianti e agli ambulanti, estendere le voci di spesa
ed i prodotti interessati, ampliare il periodo interessato.
F.to: Curtaz
Président - Il n'y a pas d'illustration de la part du Conseiller
Curtaz.
La parole à l'Assesseur au tourisme, aux sports, au commerce,
aux transports et aux affaires européennes, Caveri.
Caveri (UV) - Rispondo volentieri su questa questione della
grande distribuzione e risponderò alle due domande
dell'interpellanza partendo però da un presupposto: ci siamo
appoggiati sia ad un accordo che è stato raggiunto e in parte
ricopiato da noi e che era stato stipulato in particolare dalla
"Confcommercio" di Torino, sotto l'egida del Ministro Siniscalco...
e all'indomani di questo accordo abbiamo cercato di trovare una
formula analoga: la formula è quella di un blocco dei prezzi a
partire dall'inizio del mese di ottobre e valido fino alla fine del
dicembre di quest'anno, con una riduzione del 2% su di un paniere
di prodotti, che sono i cosiddetti "prodotti di marca", cioè
prodotti di una serie di merci che sono marchiate con il simbolo di
ciascuna delle grandi distribuzioni. Oggi abbiamo avuto non solo la
visita del Ministro - che, fra l'altro, si è detto nuovamente
interessato a tornare da noi verso la metà del mese di ottobre -,
ma abbiamo anche avviato con 3 soggetti che si sono detti
disponibili e hanno già cominciato il tipo di sconto: la "CIDAC",
"EUROSPIN" e il "CRAI".
Devo dire con grande dispiacere che altri gruppi di grande
distribuzione, che avevano "a caldo" dato una loro adesione, non si
sono poi dimostrati disponibili; comunque i 3 soggetti sono 3
soggetti primari nel settore della grande e media distribuzione e
il dialogo con il Ministro è stato foriero di questa idea che il
Ministro ha "sposato" di considerare la Valle d'Aosta come una
sorta di "area test", assieme ad altre zone italiane, per
sperimentare nuove formule di riflessione rispetto alla tematica
cardine del carovita.
Rispondendo in maniera puntuale alla domanda
"se sono stati
quantificati gli ipotetici vantaggi..."
, credo che potremmo
avere qualche dato probabilmente alla fine della sperimentazione,
non certo in questa fase. Per quel che riguarda l'allargamento ai
piccoli commercianti e agli ambulanti, reputo dopo aver ascoltato
le riflessioni che abbiamo avuto anche in occasione dell'apertura
di questo tavolo... ritengo che solo a "orizzonte" 2005 saremo in
grado al di là di alcune iniziative che oggi sono in corso... in
particolare ve n'è una della "Confesercenti", che ha previsto per
alcuni dei propri associati una sorta di paniere di prodotti...
credo che sulla questione del caroprezzi e su quella del costo
della vita... che soprattutto nelle richieste dei consumatori non
dovrebbe riguardare solamente i prodotti in vendita, ma anche una
serie di altre questioni, ad esempio le tariffe... penso che
l'approfondimento lo riprenderemo in 2 tavoli che ritengo essere
particolarmente significativi. Riconvocheremo il primo tavolo per
lunedì prossimo, avremo una specie di riproposizione con tutte le
associazioni di categoria e con le associazioni dei consumatori di
questa riflessione riguardante in maniera abbastanza marginale la
sperimentazione che abbiamo fino alla fine dell'anno, ma ci
consente, alla luce anche di altre esperienze - ad esempio,
risulterebbe essere abbastanza interessante un'esperienza maturata
a Palermo -, di vedere cosa si può immaginare di più originale,
rispetto all'accordo torinese, per il 2005.
L'altro tavolo di trattativa, che ritengo abbastanza importante,
è invece la prima consultazione che avremo fra poche settimane
dell'insieme delle associazioni dei consumatori, le quali sono
chiamate a presentare alla Regione una serie di proposte concrete
di progetti che possano essere finanziati sulla base della nuova
legge di tutela dei consumatori che la Regione si è data nelle
settimane scorse. Credo che le associazioni dei consumatori
concorderanno con me lunedì sul fatto che questo tema del costo
della vita o, meglio, del deprezzamento del potere di acquisto,
"l'effetto euro", questo effetto di un raddoppio reale su una serie
di beni e servizi, che tutti noi come cittadini abbiamo vissuto,
potranno essere un tavolo di riflessione per il futuro.
Naturalmente ritengo che la disponibilità del Ministro di
sostenere l'iniziativa della Regione Valle d'Aosta possa essere
ritenuta positiva, perché è probabile che a certi livelli di
dialogo su tariffe e anche su caroprezzi essere assecondati o
essere supportati e sostenuti dal Ministero dell'economia possa
rappresentare per noi un vantaggio, se non altro sotto il profilo
del rilevamento dei prezzi. È del tutto evidente che oggi non siamo
dotati - e la stessa normativa nazionale non ce lo consentirebbe -
di strutture o strumenti adeguati a seguire, al di là dei
rilevamenti tradizionali dell'ISTAT, l'incremento o il decremento,
la modificazione del costo della vita. Credo che questa esperienza
da noi vissuta nell'incontro quasi immediato con il Ministro
Siniscalco ci dia però una direzione di marcia significativa, che
dovrà essere però condivisa con le associazioni di categoria e con
le associazioni dei consumatori.
Président - La parole au Conseiller Curtaz.
Curtaz Arc-VA) - Rispetto alla risposta dell'Assessore Caveri
non ho da esprimere né soddisfazione, né insoddisfazione, perché la
sua è una risposta neutra che fotografa la situazione; quello che
invece posso dire è che sono personalmente insoddisfatto delle
iniziative e voglio cercare di spiegare. Trovo molto condivisibili
i giudizi che hanno dato le principali associazioni dei consumatori
quando questa iniziativa è stata portata all'attenzione
dell'opinione pubblica. Leggo un titolo fra i tanti che in quei
giorni si occuparono della vicenda ed è un giudizio dato
"dall'Eurispes", che dice: "iniziativa lodevole, ma vantaggi
nulli". Perché "iniziativa lodevole"? Perché non vi è chi non veda
come il processo di aumento dei prezzi e quindi di calo del potere
di acquisto delle famiglie sia uno dei problemi più drammatici che
oggi tante famiglie devono superare, ma "vantaggi nulli": intanto
perché "l'Eurispes" ha fatto un conto, non so se sia fondato o
meno, neppure i giornali hanno parlato delle metodologie con cui
sono arrivati a fare questa previsione: su 1.000 euro spesi, il
risparmio per le famiglie sarà di 10 centesimi di euro. Perché così
poco? Le ragioni sono semplici: perché l'accordo interessa
pochissimi supermercati e solo i supermercati, non riguarda gli
ambulanti, concerne pochissimi prodotti e quindi il beneficio per
le famiglie è ridotto ai minimi termini. È vero che in questo campo
vi sono delle iniziative che, almeno apparentemente, per quanto
apprendiamo leggendo i giornali, si sono inserite in maniera più
seria, come il tentativo fatto dal Comune di Torino, dove invece
sembra che si sia configurato un tipo di piano di maggiore
efficacia quanto meno quantitativa e di ampiezza dei soggetti che
sono stati coinvolti.
Un ultimo punto in ordine al quale mi ero dimenticato circa la
"pochezza" di tale iniziativa è il tempo: ottobre-dicembre, sono 3
mesi. Visti i pochi prodotti interessati dall'inflazione, se non si
prendono ulteriori provvedimenti, a gennaio l'inflazione tornerà ad
accendersi. La situazione in Valle d'Aosta è piuttosto desolante,
perché il fatto che abbiano aderito solo tre soggetti significa che
l'impatto rispetto ai consumatori sarà molto limitato. Non so
peraltro se l'Assessore Caveri ha avuto occasione ieri di vedere il
TG3, dove è stato mandato in onda un servizio su questo tema; credo
che il giornalista della RAI abbia avuto una qualche difficoltà a
trovare fra i consumatori della "CIDAC" qualcuno che gli abbia
detto di essersi accorto della cosa e la mia impressione, quando ne
ha trovato uno dopo averne interpellati molti, è che il riferimento
all'abbassamento dei prezzi non fosse dovuto a questo
provvedimento, ma ad un effetto di riduzione dei prezzi dovuto a
fenomeni di contrazione economica generale. Sappiamo che alcuni
prodotti, soprattutto in campo alimentare, hanno subito un calo
quasi fisiologico dei prezzi proprio per carenza della domanda,
faccio un esempio stupido: se ho in magazzino quintali di pomodori
che non riesco a vendere e che dopo una ventina di giorni devo
buttare al macero, come verduriere sarò incentivato a venderli a
qualsiasi prezzo purché me li portino via. Vi è stato un calo
fisiologico dei prezzi riguardanti i generi alimentari. Tutti gli
altri consumatori non si sono neppure accorti di tale iniziativa,
ma per la semplice ragione che è limitata ad alcuni prodotti il cui
mercato è veramente minimo. È interessante allora quello che dice
l'Assessore sul tavolo che ci sarà, tutto bene... lodevoli
iniziative come dice "l'Eurispes", però io metto in guardia nei
confronti di un pericolo che vedo molto evidente a livello
nazionale, che non vorrei si ripetesse anche qui, cioè di fare
un'iniziativa a puri scopi mediatici o propagandistici. Vi è
l'occasione "nazionale" del Ministro Siniscalco che propone questa
cosa, il Ministro è a Courmayeur, facciamolo venire ad Aosta e
facciamo un'iniziativa per far vedere che anche in Valle d'Aosta si
fa qualcosa contro il carovita, poi nella sostanza se si va a
vedere di cosa si tratta, ci si accorge che la "scatola" è vuota.
Se vogliamo portare in Valle d'Aosta delle "scatole vuote",
lasciamole altrove! Perché poi delle "scatole vuote" i cittadini
cominciano ad averne le "scatole piene".... e facciamo delle cose
concrete, se questi incontri con le associazioni dei consumatori e
con i commercianti di varia grandezza danno dei risultati
significativi e si può fare un programma che abbia un senso anche
dal punto di vista del risparmio economico che le famiglie possono
avere, bene... altrimenti abbandoniamo i "voli pindarici",
cerchiamo di assumere altre iniziative, tipo quella di un
osservatorio per il controllo dei prezzi, che sia dissuasivo nei
confronti dei commercianti e cerchiamo di fare nel settore delle
politiche più concrete di quanto non si sia fatto finora.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK