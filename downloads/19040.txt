Consiglio Regionale della Valle d'Aosta - Oggetto del Consiglio n. 2179 del 19 settembre 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 2179 del 19 settembre 2001 - Resoconto
OGGETTO N. 2179/XI Commemorazione
dell’architetto Domenico Prola.
Président La parole au Conseiller Fiou, qui souhaite rappeler à
nous tous dans le dixième anniversaire la disparition de
l’ancien Surintendant aux beaux arts de la Vallée
d’Aoste, Domenico Prola.
Fiou (GV-DS-PSE)
Domani, 20 settembre, ricorre il
decennale della scomparsa di Domenico Prola, primo Soprintendente
ai beni culturali e ambientali presso la nostra regione.
Ho chiesto la parola perché ritengo doveroso cogliere questa
occasione per ricordare un insigne ricercatore culturale, oltre che
prezioso funzionario nella fase di formazione della Sovrintendenza
regionale. Nato a Torino il 15 gennaio 1931, Domenico Prola si
laurea in architettura al Politecnico di Torino, partecipa ai
lavori per la creazione del collettivo di architettura di Torino,
dando un apporto allo schema ideale su cui lo stesso nascerà.
Da questa cosa si evidenzia la sua grande vivacità
intellettuale, però non entrerà operativamente nello stesso perché
ad Aosta, dove dopo alcuni anni - siamo nel 1964 - diventa
Sovrintendente ai beni culturali e ambientali.
In quegli anni, siamo nei primi anni ’60, ho
avuto il privilegio di conoscere Domenico Prola, quando io, giovane
studente, mi trovavo a fare un po' di pratica come disegnatore
nello studio in cui gli architetti Prola, Castelli e altri stavano
progettando i piani regolatori di Torgnon, Chamois ed altri; in
quel periodo ho avuto modo di scoprire anche un Domenico Prola
schierato politicamente. Stimolato in quegli anni dai cortei operai
della Cogne durante lo storico sciopero dei 40 giorni, proponeva le
sue riflessioni di uomo di Sinistra, e tale coerentemente sarà per
tutta la vita, schierato, ma non settario, semmai, dalle
convinzioni politiche, traeva spunto per un maggior rigore nel suo
lavoro. Sotto la sua guida la Sovrintendenza ha visto gradualmente
articolarsi un'organizzazione complessa, per intervenire con
puntualità in ogni settore; lungo è l’elenco di
opere che hanno visto importanti interventi di conservazione, che
sono state rese accessibili alla fruizione del pubblico. Questi
erano i due elementi che caratterizzavano la sua opera: quello
della conservazione e dall’altra parte quello della
fruibilità delle opere stesse.
C’è poi tutto un lavoro di ricerca personale di
Domenico Prola, con un importante studio
sull’architettura barocca, con
un’attenzione particolare per gli esempi minori
dell’area piemontese. Ha poi pubblicato un libro sui
caratteri iconologici prospettici del Castello di Fénis, in
collaborazione con Bruno Orlandoni, alcuni brevi saggi
sull’architetto Sebastiano Guala, su Alfredo
Dandrale. È anche suo il volume "Architetture barocche in
Piemonte"
.
È stato membro dell’Accademia di
Sant’Anselmo dal 1966 e ha rappresentato la Regione
Valle d’Aosta nel Consiglio nazionale per i beni
culturali. C’è ancora del suo materiale di ricerca
che speriamo di vedere oggetto di pubblicazione.
In conclusione, voglio ricordare soltanto più la grande
dimensione umana di Domenico Prola. L’abbiamo
apprezzato sul lavoro come nei momenti di svago, quando ad esempio
proiettava per gli amici le diapositive, magari del barocco
leccese, oppure quando discuteva di qualche argomento di attualità
politica, sempre aperto e disponibile anche a misurarsi sulle
posizioni altrui.
Président
Je remercie M. le Conseiller, nous avons tous
une pensée reconnaissante à l’adresse de cet
illustre intellectuel et fonctionnaire.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK