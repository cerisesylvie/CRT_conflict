Consiglio Regionale della Valle d'Aosta - Oggetto del Consiglio n. 3103 del 19 marzo 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
INFORMAZIONE
Radiotelecomunicazioni
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula
Oggetto del Consiglio n. 3103 del 19 marzo 2003 - Resoconto
OGGETTO N. 3103/XI Promozione dell'immagine turistica della
regione da parte del servizio pubblico radiotelevisivo.
(Interpellanza)
Interpellanza Premesso:
- che il settore turistico regionale soffre di una crisi acuta e
non sembrano intervenire segnali di ripresa: secondo quanto
evidenziato in un recente rapporto sul turismo italiano a cura
dell'ENIT, l'interesse del mercato nei confronti della Valle
d'Aosta è diminuito notevolmente;
- che l'Amministrazione regionale devolve cospicue risorse per
la promozione dell'immagine turistica della Valle d'Aosta;
- che il TGR della Valle d'Aosta promuove pressoché
quotidianamente le stazioni alpine francesi e svizzere, con servizi
dedicati alle diverse località e alle numerose iniziative e/o
eventi che si svolgono in esse;
- che tale assurda programmazione televisiva nuoce all'offerta
turistica regionale, poiché fortemente concorrenziale ad essa;
- che alla sovvenzione del servizio pubblico radiotelevisivo non
provvedono di tasca propria gli operatori turistici francesi e
svizzeri;
- che la Convenzione stipulata nel 1997 tra la Presidenza del
Consiglio dei Ministri (Dipartimento per l'informazione e
l'editoria) e la RAI Radiotelevisione italiana S.p.A. non contempla
la promozione turistica delle località transalpine mediante
programmi televisivi e radiofonici in lingua francese destinati
alla regione Valle d'Aosta;
- che, mentre regioni come la Lombardia, il Piemonte e il
Trentino-Alto Adige, "veicolano" le proprie località turistiche sui
rispettivi TGR e sui circuiti del TG1 e del TG2, la Valle d'Aosta
risulta marginalizzata anche nel contesto televisivo nazionale;
i sottoscritti Consiglieri regionali
Interpellano
l'Assessore delegato per sapere:
1) quali considerazioni esprime sullo "stato di salute" del
turismo valdostano;
2) quali strategie d'azione ritiene di porre in essere per
rilanciarlo, di quali risorse finanziarie dispone e come intende
impiegarle;
3) se non ritenga opportuno, considerata la crisi del settore,
sensibilizzare i responsabili della testata giornalistica regionale
della RAI al fine di evitare - o quantomeno limitare drasticamente
- la divulgazione di servizi inerenti l'offerta turistica
transalpina;
4) se non ritenga altresì opportuno intervenire presso i
competenti organismi nazionali dell'ente pubblico radiotelevisivo
al fine di promuovere, attraverso servizi periodici e mirati,
l'immagine turistica della Valle d'Aosta.
F.to: Tibaldi - Lattanzi
Président
La parole au Conseiller Tibaldi.
Tibaldi (FI)
Turismo: altra nota dolente della nostra
regione. L'Assessore Cerise già la conosce, in parte si è già
attivato, di conseguenza abbiamo forse dei punti di vista che sono
collimanti. Si parla di turismo, i cui dati non sembrano
confortanti: sono i dati che provengono da un lavoro fatto
dall'ENIT - Ente nazionale italiano turismo -, dove si evince dal
prospetto che la Valle d'Aosta registra, rispetto al periodo dello
stesso anno precedente, mi riferisco a gennaio-novembre 2001 e
stesso periodo nel 2002, un calo in termini di pernottamenti e
quindi di spesa da parte dei turisti. Dati che sono stati
contestati dall'Assessore, non è la prima volta che un Assessore
regionale al turismo contesta i dati elaborati da altri enti, già
accadde con il Censis, con un rapporto ACI-CENSIS, le cui
risultanze furono dibattute in quest'aula e furono contestate
dall'allora Assessore Lavoyer.
Oggi l'Assessore Cerise lo sostituisce nelle contestazioni, ma
resta il fatto che ogni volta che vengono divulgati i dati relativi
alla Valle d'Aosta, che sono probabilmente poco confortanti o
scomodi, arriva regolarmente una censura o una critica da parte
regionale. Qui si dice che gli unici dati affidabili divulgabili in
materia di turismo sono quelli dell'Assessorato regionale,
testualmente riportato da alcuni organi di informazione a seguito
di una conferenza stampa fatta dallo stesso Assessore. Al di là dei
dati, noi ci facciamo portavoce di un malumore che si registra nel
comparto turistico locale, malumore che, a fronte delle notevoli
risorse indirizzate e investite per la promozione dell'immagine
turistica valdostana, non vedono un analogo riscontro in termini
quantitativi e qualitativi, e soprattutto in termini di presenza di
turisti nella nostra regione. In più, al danno si aggiunge la beffa
dell'ente televisivo di Stato della sede regionale, che si prodiga
nel promuovere le iniziative delle cittadine turistiche d'Oltralpe,
in particolare francesi e svizzere, facendo vedere come o sono in
grado di far fronte alla crisi del turismo di montagna, o comunque
a propagandare iniziative da parte di questi enti, che sono motivo
di richiamo per i turisti presenti nella nostra regione.
Sappiamo d'altronde che la sede regionale RAI promuove pressoché
quotidianamente queste stazioni alpine; sappiamo che questa
programmazione televisiva - che abbiamo definito "assurda" - nuoce
all'offerta turistica regionale; sappiamo che questa offerta
turistica proveniente d'Oltralpe è fortemente concorrenziale a
quella interna. Sappiamo anche che, in forza di una convenzione tra
la Presidenza del Consiglio dei ministri e la RAI, è prevista la
produzione di ore di programmazione sia in sede televisiva sia in
sede radiofonica in lingua francese, ma che tale convenzione non
contempla la promozione e la propaganda di enti turistici o di
località turistiche d'Oltralpe.
Vi sono poi - e questa è un'altra beffa - regioni come la
Lombardia, il Piemonte e il Trentino Alto Adige che, ogni qualvolta
ci si avvia all'inizio di una stagione turistica o c'è qualche
evento particolare, mi riferisco al "free day", che regolarmente da
noi si fa a metà dicembre, queste regioni hanno regolare spazio sui
circuiti nazionali; noi siamo praticamente tagliati fuori. Come mai
queste regioni hanno questa capacità di veicolazione della loro
promozione e noi, nonostante le risorse impiegate, siamo le
"Cenerentole"? Queste sono le riflessioni che abbiamo segnalato in
questa interpellanza, le cui domande contenute in calce
sottoponiamo all'Assessore, tenendo presente che il turismo di
montagna soffre di una crisi internazionale - e non è solo quello
valdostano che è in questa situazione - dovuta all'evolversi dei
costumi da parte degli stessi turisti.
Oggi Internet e le compagnie aeree "low cost" condizionano non
poco l'offerta e anche la domanda; con pochissimi soldi oggi si
possono raggiungere località molto distanti proprio perché i costi
di trasporto sono ridotti. Tutti quanti ci siamo resi conto, ora
che si avvia a conclusione una stagione come quella invernale, che
la montagna non è più solo sciare, ma è anche il dopo sci o
l'alternativa allo sci; finquando non si trovano però strategie
innovative o diversive rispetto a questo binomio montagna-sci, che
è ormai superato e obsoleto, anche la nostra offerta - nonostante
la crisi congiunturale - rischia di essere ancora meno
competitiva.
Questa interpellanza volge in due direzioni: la prima, sul
turismo in quanto tale, quali strategie l'Assessore vorrebbe
attuare nel periodo breve in cui ha ancora le redini del suo
settore, e se nell'ambito di queste strategie si intende
coinvolgere e dare vita, attività e funzione ad organismi che sono
stati creati in questa legislatura, in particolare con la legge n.
6/01, quali l'Osservatorio del turismo. L'Osservatorio del turismo
avrebbe dovuto essere il momento di analisi e di sintesi di una
situazione turistico-commerciale, e quindi dell'indotto, dal quale
dovrebbero poi scaturire quelle indicazioni necessarie a un
assessore o a un assessorato, per poter formulare le strategie di
cui facevo cenno. Vorremmo sapere se la legge n. 6/01 avrà prima o
poi l'auspicata attuazione, perché il riordino e la
riorganizzazione del sistema turistico sono state invocate a più
riprese, abbiamo la legge, ma non gli strumenti per applicarla.
La seconda direzione è quella di tirare le orecchie alla sede
regionale RAI, una sede che, invece di attivarsi per promuovere le
stazioni ultralpine, si adoperi per portare l'immagine della Valle
d'Aosta sui circuiti nazionali con altrettanta attenzione e
dedizione, perché la Valle d'Aosta è prima sui circuiti nazionali
solo quando si parla di "delitto di Cogne", quando si parla di
"alluvione", quando si parla di "tunnel chiuso" e di danni che
questa chiusura ha causato nel triennio in cui ciò si è
verificato.
Visto che abbiamo avuto questo primato negativo e questa
tempestività di reazione da parte del media regionale in questi
casi, sarebbe opportuno che vi fosse altrettanta tempestività
quando si tratta di promuovere, come avviene per il Trentino, per
la Lombardia e per il Piemonte, l'avvio di stagioni turistiche o
quando vi sono iniziative che sono degne di essere portate a
conoscenza al di fuori dei nostri stretti confini regionali. Ne
cito una: ad esempio, la Fiera di S. Orso, che è un evento di
grande richiamo, invece quasi mai ne abbiamo sentito parlare o
visto parlare, al di là dell'attenzione che ha dedicato in sede
regionale la RAI. Sento la risposta e mi riservo una replica.
Président
La parole à l'Assesseur au tourisme,
aux sports, au commerce et aux transports, Cerise.
Cerise (UV)
Avant tout nous tenons à souligner que les
données statistiques quant à la fréquentation touristique de la
Vallée d'Aoste, fournies par l'ENIT à l'occasion de la BIT - Bourse
internationale du tourisme - de Milan sont tout à fait fausses.
Selon ces données les nuitées en Vallée d'Aoste, relativement à
2002 auraient fortement diminué par rapport à 2001. Nous avons déjà
contesté ces renseignements à l'ENIT et pourvu à les rectifier
auprès des journaux locaux qui les avaient publiés, et je viens de
le faire encore dans cette occasion.
En réalité, au cours de 2002, selon les seules données
officielles, qui ne sont pas celles de l'Assessorat, mais celles de
l'ISTAT, le nombre total de touristes dans notre région est
augmenté de presque 1,5 pour cent et, pour ce qui est des touristes
étrangers, de 11,5 pour cent. Une aussi grande différence par
rapport au contenu du document diffusé par l'ENIT est due à la
source dont ce dernier s'est inspiré, c'est-à-dire une enquête de
l'Ufficio Italiano Cambi, basée sur une série d'entrevues
effectuées aux postes de frontière, afin d'établir essentiellement
la structure de dépense des touristes étrangers, et non pas le
nombre de touristes présents dans la région. D'autre part, ces
enquêtes ne peuvent pas être considérées comme croyables, surtout
quant elles se rapportent à des réalités petites comme celles de la
Vallée d'Aoste. Les données de l'ISTAT sont tirées par contre des
registres tenus par les hôteliers, les gérants de camping et des
différentes structures d'accueil, conformément aux dispositions de
sécurité publique.
La raison pour laquelle l'ENIT a utilisé une source si peu
croyable est probablement due à l'exigence de présenter un rapport
à l'occasion de la BIT et les données de l'ISTAT, plus exactes au
niveau national, n'étant pas encore disponibles pour cette
occasion. Sur la base des données statistiques le mouvement
touristique dans notre région en 2002 ne peut pas être considéré
comme négatif et, encore moins, comme un signal de crise. Cela est
confirmé par les données qui se rapportent à la première moitié de
la saison d'hiver en cours, novembre 2002-janvier 2003, et qui
montrent une augmentation non seulement par rapport à la même
période de la saison d'hiver 2001-2002 (plus 6,7 pour cent), mais
aussi par rapport à saison 2000-2001 (plus 8 pour cent), dont les
conditions d'enneigement étaient semblables à celles de cette
année. Naturellement tout cela n'exclut pas les problèmes dus à la
difficile situation économique nationale et internationale, à la
crise iraquienne et à certaines insuffisances dans la structure de
notre modèle de développement touristique, c'est-à-dire, par
exemple, une majorité de résidences secondaires, un niveau
d'association insuffisant entre les différents opérateurs, et
cetera.
Nous tenons toutefois à souligner la confiance qu'il y a des
opérateurs valdôtains quant au développement touristique de notre
région, notamment par les considérables investissements par
lesquels le soutien financier régional a été demandé aux termes des
lois en vigueur, plus de 40 millions d'euros dans le secteur
hôtelier. Ces résultats, dans l'ensemble positifs, dépendent aussi
des initiatives et des choix de l'Assessorat en matière de
promotion de la demande et de soutien et de développement de
l'offre touristique. Nous devons donc continuer dans cette
direction en vue d'optimiser l'engagement des ressources
disponibles suivant le budget prévisionnel régional.
Quant aux actions pour le développement de la demande, les
ressources seront destinées au développement du programme des
initiatives promotionnelles et publicitaires en cours de
définition, selon l'avis des représentants des opérateurs
touristiques et de l'AIAT. Avec ces derniers nous cherchons à
coordonner les actions et à développer toutes les synergies
possibles et, entre autres, pour ce qui est de l'Observatoire du
tourisme, nous avons mis en marche une sorte de révision de toute
la stratégie, afin de pouvoir finalement arriver à une discussion
plus constructive. Les ressources financières inscrites au budget
2003 de compétence de l'Assessorat, pour ce qui est du tourisme,
somment à 35.250.000 euros, où le sport aussi est compris. Enfin,
pour ce qui est de la question de la RAI, je rappelle comme
l'Assessorat est intervenu en temps utile et de façon claire, tout
en exprimant sa désapprobation quant à la nature de certains
programmes qui ont été diffusés récemment par le siège régional de
la RAI.
Ce dernier a été invité à réorganiser sa programmation, afin de
mieux tenir compte des exigences de la réalité locale et de
soutenir ainsi un secteur vital pour le développement de notre
région, et ce en synergie avec les actions des opérateurs publics
et privés, afin de rendre l'offre de l'image touristique de notre
région encore plus qualifiée. La même instance a également été
adressée aux bureaux du siège central de la RAI. Je veux toutefois
souligner que par cette action nous n'avons pas voulu, ni nous
aurions pu le faire légitimement, conditionner l'information
journalistique et la liberté de presse; entre autres, des
conditionnements de ce genre ne rentrent pas dans notre façon
d'agir! Nous avons quand même également jugé nécessaire d'informer
à ce propos le Co.re.com., en vue de l'adoption des mesures de sa
compétence, parce que nous croyons que là est le siège pour faire
des approfondissements dans cette matière.
Président
La parole au Conseiller Tibaldi.
Tibaldi (FI)
Vede, Assessore, abbiamo avuto occasione di
parlare - e non solo recentemente - con alcuni operatori del
settore alberghiero; operatori, fra l'altro, di un certo peso nella
nostra regione e quindi con aziende consolidate, i quali ci hanno
manifestato una serie di preoccupazioni. La prima, navigando su
Internet, si sono resi conto che con cifre risibili oggi ci si può
trasferire a distanze notevoli, verso paradisi come il nostro che
magari non hanno le montagne, ma che magari sono mete esotiche, che
offrono dei soggiorni a prezzi molto competitivi. A conti fatti, lo
stesso Valdostano dice che forse conviene provare a cambiare. Con
40 euro si va in Sicilia con l'aereo, stanno facendo adesso una
pubblicità massiccia sulle reti nazionali di questa compagnia "low
cost" "Volare" dove si può approfittare di volare al prezzo modico
di un euro, siamo già a questi livelli! Il villaggio globale e la
concorrenza ci porta a queste grandi opportunità per i consumatori,
però bisogna attrezzarci. Quanto a noi, siamo detentori di
un'offerta sul mercato turistico: quella valdostana.
Sempre questi operatori alberghieri ci hanno fatto notare come
paradossalmente, pur mettendo mano al loro portafoglio e pagando un
canone, si vedono pubblicizzare in casa loro le altre stazioni, ma
non dalle reti nazionali, dalla sede regionale RAI! È naturale che
vi sia un disappunto, perché devono fare i conti con la concorrenza
di un mercato che non ha più dei rigidi confini ultraregionali o
nazionali, ma che si confronta con offerte turistiche che arrivano
da migliaia di chilometri di distanza, e sono quanto mai
concorrenziali, perché la nostra natura è quanto mai bella, ma si
pone in una situazione di competizione e, talvolta, soccombe con
realtà analoghe o completamente diverse, al momento più
appetibili.
Non vorremmo che l'Assessorato, come si è verificato in questi
ultimi tempi - sono dieci anni che da questo banco me ne rendo
conto purtroppo! - si arroccasse su rendite di posizione che si
sono consolidate con il tempo, ma sulle quali ora i numeri non ci
danno ragione! Se i numeri non ci danno ragione, abbiamo l'obbligo
di smentirli! Lei dice che l'ENIT ha detto falsità e che le falsità
sono state smentite, ma non basta smentirle sugli organi di
informazione locale, bisogna smentirle contestando la fonte! Non ho
sentito dire che lei ha contestato l'ENIT con tanto di lettera
scritta. La rettifica bisogna chiederla alla fonte, perché se
questi dati sono falsi, come lei li ha definiti, vanno respinti al
mittente…
(interruzione dell'Assessore Cerise, fuori microfono)
… non l'ho sentito dire, lo dice
adesso e la cosa mi conforta!
Apprezziamo con cautela il fatto che si intende rivedere il
funzionamento dell'osservatorio, era necessario, probabilmente, non
lo sappiamo; sappiamo che è stato convocato saltuariamente, che si
è riunito solo lo scorso anno all'inizio dell'anno per vedere come
comporlo, poi si è riunito una seconda volta per vedere chi doveva
presiederlo. Il fatto che lei, Assessore, abbia previsto una
revisione, significa che qualcosa non stava funzionando! Qui
esprimiamo un apprezzamento prudente, ripeto, perché non sappiamo
se le cose stiano così, però peggio di così non possono andare:
l'osservatorio non funzionava, nonostante fosse previsto dalla
legge!
Speriamo, per tornare alle risposte ai punti 3) e 4), che al suo
disappunto e al nostro disappunto relativamente alla programmazione
regionale corrispondano i fatti, che cioè alla sua lettera vi sia
un riscontro in termini di fatti, perché una situazione di questo
tipo, anche alla luce della convenzione citata in premessa, ci
sembra insostenibile, quindi è auspicabile che il Direttore della
sede regionale o il Caporedattore della testata giornalistica
regionale rivedano la programmazione. Non si può programmare con
questa improvvisazione, quasi con spirito di provocazione nei
confronti di chi, come gli operatori turistici, faticano a
resistere sul mercato, la promozione di stazioni che sono altamente
concorrenziali! Ora, il liberismo è anche questo: dobbiamo saper
competere e accettare la competizione, però cerchiamo di non farci
del male all'interno dello stesso contesto!
A noi sta bene che vi siano degli esempi di altre realtà, anche
straniere, che si possono imitare e dai quali possiamo imparare; a
noi non sta più bene - e non lo diciamo noi, come forza politica,
lo dicono gli operatori che sono stati danneggiati da questa
programmazione - quando la propaganda è fine a sé stessa! Speriamo
che alle sue parole e alla nostra protesta corrispondano dei fatti,
anche perché ci sembra talmente logico e talmente palese, e penso
che chi ha la responsabilità di questa programmazione possa
arrivarvi senza molta fatica!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK