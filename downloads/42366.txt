Consiglio Regionale della Valle d'Aosta - Oggetto del Consiglio n. 1202 del 22 giugno 2020 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1202 del 22 giugno 2020 - Resoconto
OGGETTO N. 1202/XV - Reiezione del D.L. n. 58:
"Riconoscimento dei debiti fuori bilancio della Regione".
Rini (Presidente) -
Punto n. 6 dell'ordine del giorno.
Per la relazione la parola al collega Lavevaz.
Lavevaz (UV) -
Ce projet de loi procède, conformément à
l'article 73 du décret législatif du 23 juin 2011 n° 118, à la
reconnaissance de la légitimité des dettes hors budget de la Région
pour lesquelles il est nécessaire de prévoir les engagements de
dépense correspondants d'ici la fin 2020. Le projet de loi se
compose de deux articles. L'article 1
er
prévoit la
reconnaissance de la légitimité des dettes hors budget de la Région
qui dérivent des jugements d'exécution et de l'achat de biens et de
services effectués sans que l'engagement de dépense y afférent ait
été pris, conformément à l'article 73, paragraphe 1, lettres a) et
e), du décret législatif 118/2011. La légitimité des dettes est
reconnue pour un montant global de 137.605 euros. Cette somme est
financée par les crédits déjà inscrits aux chapitres y afférents du
budget provisionnel 2020/2022. Les informations détaillées sont
énumérées aux annexes A et B. L'article 2 contient la déclaration
d'urgence.
Presidente -
La discussione è aperta, ha chiesto la
parola il collega Cognetta.
Cognetta (VDALIBRA) -
Volevo soltanto chiedere al Governo
rispetto a questo disegno di legge se è stato già inserito, come
debito fuori bilancio, ciò che è accaduto rispetto alla sentenza
relativamente a Rubbo e quindi al fatto che sostanzialmente si crea
un danno, quindi c'è sicuramente un parere avverso alla Regione
rispetto a questo caso, quindi se è già stato previsto questo o se
deve essere poi fatta un'altra variazione durante l'anno e aggiunto
poi eventualmente questo danno.
Presidente -
Qualcuno intende rispondere all'osservazione
posta dal collega Cognetta? La parola al presidente Testolin.
Testolin (UV) -
La risposta è evidentemente no, nel senso
che sono enucleati i debiti fuori bilancio conclamati, quindi le
procedure prevedono una serie di iniziative che devono essere
attivate e la verifica di quanto asserito dal collega Cognetta sarà
oggetto di procedure e situazioni che avranno svolgimento nei mesi
futuri.
Presidente -
La parola al collega Cognetta, siamo sempre
in discussione generale.
Cognetta (VDALIBRA) -
Non vuole essere un dialogo a due
ma visto che è arrivato questo argomento dopo la Commissione e
quindi siamo in un momento anomalo... però la questione qual è? Non
vorrei che poi dovessimo fare un'ulteriore modifica su questo
provvedimento e mi spiego: siccome si tratta di un importo
piuttosto importante da quanto mi sembra di aver capito, non vorrei
che poi fossimo costretti a fare un'altra variazione perché non so
se c'è stato un accantonamento nei conti della Regione rispetto a
questa possibilità, cioè rispetto a questo fatto che si sarebbe
potuto anche perdere il giudizio oppure se invece sarà una cosa che
verrà stanziata e, vista la penuria dei fondi che abbiamo in questo
momento perché li stiamo assegnando a cose che abbiamo programmato
nel DL n. 60, se poi questo viene visto come un problema economico
e poi magari un ulteriore danno sempre al Dirigente che ne ha già
subito più di uno in sostanza... Non vorremmo quindi aumentare il
problema che c'è già, quindi, se ho capito bene, Presidente, lei
dice: "poi vediamo cosa succede".
Presidente -
Siamo sempre in discussione generale. La
parola al collega Lavevaz.
Lavevaz (UV) -
Semplicemente per chiedere il voto segreto
a nome del Gruppo Union Valdôtaine.
Presidente -
Ha chiesto la parola il collega Restano.
Restano (VdA Ensemble) -
Io interverrei in discussione
generale ma solamente nel merito del fatto specifico che trovo
veramente strano non si sia discusso in precedenza. Questo è
veramente un fatto permettetemi colleghi di malagestione politica
perché nel merito eravamo già intervenuti più volte, è stata una
scelta in autonomia del Governo regionale, che ha dimostrato una
discrasia rispetto alle scelte effettuate dagli stessi componenti
in precedenza, vale a dire alcuni componenti di questo Governo
hanno presentato un ricorso avverso una decisione del TAR, la
Regione ha vinto il ricorso e poi non è stata data applicazione a
questa sentenza, e questo ritengo dal Governo che vedeva gli stessi
componenti che avevano presentato il ricorso all'epoca in veste
anche di Assessori. Questo desta forte perplessità da parte nostra
ma soprattutto dimostra ancora una volta come sia stata gestita
vogliamo dire con leggerezza una situazione molto importante.
Questa leggerezza l'abbiamo vissuta sulla nostra pelle durante il
periodo appena trascorso del Covid, vale a dire grande
professionalità, impegno, dedizione da parte dei sanitari e invece
da parte dell'organo politico indecisione, imperizia,
negligenza.
Forse la natura ci ha dato una mano a superare questo periodo
ma, ahimè, i nodi vengono al pettine, lo avevamo detto, il
Dirigente in questione è stato notevolmente penalizzato dal punto
di vista personale, dal punto di vista professionale, credo anche
dal punto di vista curricolare, si è sempre dimostrato un uomo
delle Istituzioni, ha svolto i suoi compiti comunque e in ogni caso
nei confronti dell'Amministrazione con dedizione e professionalità,
a nulla è servito forse consentirgli di avere altri incarichi in
seno all'Agenzia regionale per l'ambiente per il quale aveva
presentato domanda ma quello che era giusto non è stato fatto, cioè
riammetterlo nelle proprie funzioni.
La politica è entrata a gamba tesa in una decisione che non le
competeva e questo ritengo sia gravissimo e, mi ripeto, ha
dimostrato come la politica in questo periodo non è in grado di
gestire e si fa passare avanti da decisioni tecniche, da decisioni
amministrative, la stessa legge che ci accingiamo a discutere oggi
lo dimostra: mesi e mesi di audizioni per poi vedere una norma che
non è stata condivisa con gli organi consiliari ma è stata
elaborata da terzi per poi trovarsi di fronte a centinaia di
emendamenti che vanno a incidere nella sostanza. Significa che non
siamo in grado di fare il nostro mestiere, o perlomeno una parte di
noi non è stata in grado di fare il proprio dovere, lo fa
attraverso annunci sui
social
, attraverso SMS personali, poi
rinnega quanto scritto, e lo vedremo nel corso della discussione
degli emendamenti così da delegittimare il ruolo che noi svolgiamo
e questa sentenza non fa altro che aumentare la percezione
dell'inutilità di alcuni organi del Consiglio.
Esprimo profondo rammarico verso la situazione che stiamo
vivendo, verso il comportamento dell'Amministrazione; spero che in
qualche maniera si riesca a rimediare. Il danno è stato grosso e la
responsabilità credo sia forse anche più personale che
dell'Assemblea.
Presidente -
La parola alla collega Spelgatti.
Spelgatti (LEGA VDA) -
Visto che i responsabili di tutto
quello che è accaduto nella vicenda Rubbo sono qua, penso che in
particolare l'Assessore Baccega, ma anche gli altri che sedevano in
Giunta forse qualche spiegazione ai valdostani la dovrebbero dare,
anche perché il costo di questo Commissario che è rimasto per
moltissimo tempo illegittimamente per i valdostani è altissimo, non
solo per l'esito della causa che costerà alla Regione e quindi a
tutti i contribuenti centinaia, centinaia e centinaia di migliaia
di euro, oltre a questo, perché abbiamo visto sempre qual è stata
la gestione in questo periodo. Teniamo presente che il Commissario
avrebbe dovuto avere comunque dei poteri limitati, invece in tutti
questi anni noi abbiamo visto il Commissario comportarsi come un
direttore generale e quindi sulla legittimità del suo operato ci
sarebbe già stato tantissimo da dire ed era già stato comunque
sollevato questo problema in altre sedi ma non a sufficienza, ma un
giorno tutti i nodi verranno al pettine perché poi andremo a vedere
un giorno se tutto quello che è stato fatto dal Commissario è stato
fatto correttamente in quanto realmente già solo in quanto
Commissario aveva il diritto di farlo, ma per di più ricordiamo a
tutti cos'è successo. La Regione fa appello su una sentenza di
primo grado e cosa fa? Rimuove lo stesso, il Dirigente, quando la
sentenza ancora non era definitiva, cioè da una parte dice: "ho
ragione io, quindi fa appello e, di conseguenza, rivendica la
legittimità della propria scelta", cosa che poi infatti si è
avverata, dall'altra parte, comunque lo rimuove. Non solo, una
volta poi arrivata la sentenza in cui si dice: "bene, reintegratelo
perché la nomina era legittima e, di conseguenza, quel posto spetta
lui", e quindi Rubbo avrebbe dovuto essere reintegrato
immediatamente, non viene reintegrato. Il Commissario rimane lì con
tutti i problemi che avevamo già relativamente al fatto che avevamo
un Commissario e non un direttore generale, con tutti i problemi di
illegittimità degli atti assunti, tutte le scelte fatte visto e
considerato che i poteri a monte dovevano essere limitati.
Allora qualcuno forse ci dovrà spiegare perché, cioè perché è
stato creato tutto questo problema e ricordo a tutti che durante
l'emergenza sanitaria due cose potete fare visto che il Consiglio
era sciolto, infatti il collega Restano quando si dice: "tutti
quanti non siamo stati...", lei lo so benissimo che lo dice per
correttezza e per gentilezza, ma io sono più cattiva, il Consiglio
è sciolto. Se il Consiglio è sciolto e non ci sono poteri da parte
nostra, le responsabilità sono solo ed esclusivamente di chi ha
governato, perché noi non abbiamo voce in capitolo su niente. Lei è
elegante, io non lo sono altrettanto, quindi non sono così gentile
come lei.
Di conseguenza teniamo presente che per tutto il periodo la
gestione sanitaria è stata letteralmente disastrosa. Ricordiamo a
tutti che siamo stati per tutto il periodo la Regione con il più
alto numero di contagi, facevamo meno notizia della Lombardia ma i
nostri dati erano peggiori di quelli della Lombardia e non veniamo
a dire per i tamponi perché non avevamo neanche quelli, i tamponi
sono arrivati alla fine, in corsa, ma proprio alla fine in
stra-ritardo. Siamo stati la seconda Regione per numero di morti in
percentuale rispetto alla popolazione poco dopo la Lombardia.
Ripeto: non facciamo notizia, però queste cose in tutto il periodo
di
lockdown
noi non le abbiamo tirate fuori, siamo stati
zitti e tutte le segnalazioni che ci venivano fatte sulla
situazione disastrosa dell'emergenza sanitaria non le abbiamo
tirate fuori perché non era il momento per farlo. La gente non
aveva bisogno di questo, ma non siamo stati noi a tirarle fuori,
sono stati i sindacati dei medici, i sindacati di tutto il
comparto, i sindacati degli infermieri, i sindacati che
rappresentavano le OSS, ma non solo, tutti i responsabili della
sicurezza si sono dimessi in blocco. Allora ce lo ricordiamo tutto
questo o no? Non è stata la Lega cattiva a fare queste denunce e a
tirare fuori queste cose, è stato il personale, non la Direzione.
Come al solito "va tutto benissimo, tutto perfetto, siamo
bravissimi" ma sono stati quelli sotto, quelli che lavorano
veramente sul campo, si sono ribellati. Allora qualche problema
c'è.
La nostra sanità sta andando letteralmente a rotoli, però dopo
questa sentenza, ripeto, oltre a dover poi i valdostani pagare
centinaia e centinaia di migliaia di euro, sono ancora da
quantificare ma saranno proprio tanti, poi comunque in realtà
vedremo la Corte dei Conti, che andrà poi a vedere le
responsabilità personali, speriamo almeno che ci sia poi un ristoro
sulle tasche dei cittadini valdostani perché chi ha sbagliato deve
pagare, però le responsabilità sono di tanti, ma non abbiamo pagato
soltanto a livello economico, abbiamo pagato per la disastrosa
situazione in cui si trova la sanità valdostana.
Visto quindi che siete tutti qua, Assessore, visto che lei è
qua, se vuol chiedere poi anche ai colleghi perché le
responsabilità non sono solo sue, sono poi da condividere,
raccontateci un attimino perché non avete ottemperato a una
sentenza nel momento in cui quella sentenza la Regione l'ha vinta,
però non siamo andati avanti in questa situazione tenendo un
Commissario, che chiaramente non aveva i poteri del Direttore
generale e ha continuato a operare come Direttore generale perché
non si è fatto mica scrupolo di dire: "sono il Commissario per cui
questo lo posso fare e quest'altro non lo posso fare", come se non
ci fosse un domani, si fa qualunque cosa.
Siamo qua, attendiamo le risposte.
Presidente -
Ha chiesto la parola il collega Barocco.
Barocco (GM) -
Parlare di questo tema è senz'altro
spinoso, difficile e forse anche prematuro, però alcune cose
bisogna dirle. Io comincerei però a mettere sul piatto anche altre
responsabilità perché l'ho già detto più volte: è facile gettare la
croce sulla politica e la politica in questo caso senz'altro ha
delle responsabilità. Io però vorrei sottolineare che un
procedimento amministrativo viene svolto e certe decisioni
amministrative vengono prese con il conforto di pareri legali, atti
che penso siano agli atti, scusate il bisticcio di parole, quindi
mi piacerebbe poi anche leggere questi pareri, perché non dico che
la responsabilità sia al 50/50 ma se i dirigenti sono dirigenti,
vogliamo poi anche capire che cosa hanno scritto certi dirigenti su
certi atti per confortare certe decisioni che spero non siano state
prese a cuor leggero.
Io conosco il dottor Rubbo, posso senz'altro essere d'accordo su
quello che è stato detto, quindi mi fermo lì ma apro un piccolo
volet
: il dottor Pescarmona, Commissario... anche lì
parliamo di responsabilità politiche di questa pandemia della
gestione? E le responsabilità tecniche? Cioè questo qui è andato a
sciare e si beccato il Covid quando tutti... cioè forse era
confortato da quello che aveva detto un altro eminente... "venite
che siamo sicuri". E lui che è medico è andato a sciare, cioè
quello che doveva sovraintendere alla politica sanitaria della
Valle d'Aosta è andato a sciare e si è beccato il Covid. Allora la
politica va bene ma poi bisogna anche... come diceva un illustre
"nom e cognom".
Quello che mi ha fatto veramente... mi ha indicato cosa sa della
sua azienda e come la controlla perché, se vogliamo parlare di
azienda, quindi di privatizzazione, quindi anche il
modus
operandi
, lo stile di direzione, il controllo organizzativo,
tutte belle parole, questo qui non è riuscito a fermare una
richiesta di un ticket ai genitori di una ragazzina che è deceduta
in seguito a un codice bianco, ma non ti viene qualche sospetto in
testa? Se fosse capitata una cosa così a un privato, avete presente
i film americani che al mattino le loro cosette le mettono in un
cartone se ne vanno? L'istituto delle dimissioni esiste anche per
questi manager o no? Poi mi dice: "viene fatto in automatico".
Spero perché se... almeno c'è un dipartimento informatico che
funziona ma tu se ti capita qualcosa.... poi io capisco fosse il
Gemelli, ma siamo ad Aosta e non sei capace ad alzare il telefonino
e dire: "ragazzi questo qui lo seguite passo passo, voglio essere
informato secondo dopo secondo di che cosa capita di questa cosa".
Ma non funziona così? Dico delle eresie? E poi gli chiediamo scusa?
No, tu dovevi dare le dimissioni e poi dopo due settimane 225 mila
euro, io spero che la Giunta... deve decidere forse, dare il
giudizio se è bravo o cattivo e confermare.
Allora la responsabilità politica è anche questa, io sulla
vicenda del ricorso ci andrei calmo prima di lanciare certe
responsabilità politiche. Io vorrei anche poi vedere tutta la
pratica perché lì vorrei capire chi ha scritto che cosa.
Ho detto quello che la gente mi dice per strada perché io,
quando ho visto quello che chiede scusa, io mi sono messo nella
testa di questi genitori, è morta su un codice bianco. Fosse stata
ricoverata con un codice con una gravità estrema avrei capito, poi
capisco tutto, non voglio buttare la croce su nessun medico,
saranno le responsabilità che saranno acclarate nei tempi e nei
modi dovuti, ma diamo la responsabilità a chi è il capo e il capo
sempre.
Presidente -
Ha chiesto la parola il collega Manfrin.
Manfrin (LEGA VDA) -
Intervengo in questa inedita
posizione diciamo da seduto, anche se a volte forse la posizione
eretta sarebbe migliore per poter esternare tutte le nostre
emozioni anche e il nostro pensiero nella maniera più consona ma ci
adattiamo alle situazioni e alle condizioni in cui dobbiamo
lavorare.
Detto questo, io ringrazio ovviamente i colleghi che mi hanno
preceduto, il collega Restano, la collega Spelgatti e il collega
Barocco, che hanno ognuno evidenziato una serie di errori molto
gravi che sono stati commessi nella gestione della questione di cui
stiamo discutendo, ovvero la nomina, il ricorso e la sentenza a cui
non è stato dato corso da parte dell'Amministrazione ma quello su
cui mi sto interrogando effettivamente è se l'Assessore alla Sanità
in questa Regione esiste, anche per rispondere a determinate
questioni in aula, o se esiste semplicemente per fare delle dirette
Facebook
dove ci racconta che certe decisioni sono già state
prese relativamente a delle scelte che invece dovranno essere
votate dal Consiglio. Io quindi guardo certe dirette Facebook e
vedo un Assessore che risponde a delle straordinarie domande del
pubblico e dà per fatti realizzati già votati e assodati degli
elementi che noi dobbiamo ancora discutere e votare all'interno di
questo Consiglio forse perché durante questa crisi non gli è parso
vero di poter decidere a prescindere da tutto e da tutti perché
questi poteri straordinari che il coronavirus gli ha dato forse gli
hanno dato un po' alla testa. Ovviamente la malattia non è solo sua
ma anche a livello nazionale abbiamo visto purtroppo delle
degenerazioni di questo tipo, però è bene, visto che finalmente
possiamo discutere all'interno di quest'aula e non con il filtro di
uno schermo, riportare tutti al livello in cui siamo: livello
terra, piano terra, pianeta Terra.
Io quindi mi auguro che l'Assessore finalmente esca dal suo
silenzio, esca da Facebook, ci racconti cosa pensa dell'intera
questione, ci racconti, per esempio, di come questo manager di cui
si discute dopo le dichiarazioni e dopo tutta una serie di cose sia
stato addirittura premiato dando in mano a lui tutta la gestione
della crisi, ovviamente supportati dagli ottimi precedenti
dimostrati, e mi chiedo soprattutto se lei, Assessore, si prenderà
le responsabilità politiche perché, vede, nei brevissimi momenti in
cui abbiamo avuto modo di poterla incontrare - onorati da tale
possibilità - ogni volta che le abbiamo formulato delle criticità e
le abbiamo sollevato delle cose molto gravi che erano accadute, lei
si è rivolto a noi dicendo: "questo è gravissimo" come se dire che
una cosa è gravissima la sollevasse dalle responsabilità.
Occupare una posizione di vertice all'interno della Pubblica
Amministrazione è sicuramente un grande onore ma comporta anche
degli oneri e gli oneri sono la responsabilità di quello che accade
all'interno della Pubblica Amministrazione, soprattutto nel settore
che lei si è trovato malauguratamente per noi a gestire in questo
periodo. Per fortuna, il periodo in cui gestisce tutto questo
settore si sta esaurendo, mi auguro al più presto possibile.
Effettivamente quindi mi trovo a concordare - e usciamo un po'
dall'argomento - con il collega Barocco nel momento in cui la
questione del ticket di questa bambina è stata sollevata, la
risposta che è stata data dal Commissario è stata... come dire?
mostruosa è dire poco: "sì, ci siamo sbagliati, però il ticket
andava pagato, però non glielo faremo pagare". Il ticket andava
pagato di una bambina morta dopo molti accessi al Pronto Soccorso
dove gli è stato assegnato un codice bianco... si riesce a dire:
"il ticket andava pagato ma per stavolta non glielo facciamo
pagare?", troppa grazia Vostra Signoria!
Ovviamente questa è anche una sua responsabilità, caro
Assessore, perché scaricare agli altri le responsabilità non è così
semplice e noi la inchioderemo alle sue responsabilità. Mi auguro
che lei abbia la decenza di prendere la parola e di spiegare la sua
posizione su questa questione, che di certo non è di lieve
entità.
Presidente -
Ha chiesto la parola la collega Pulz.
Pulz (ADU VDA) -
Visto che sono state giustamente
ricordate queste terribili vicende dell'Azienda USL, mi sento
proprio in dovere di ricordare anche la lunga e dolorosa storia del
piccolo Hervé, il bimbo affetto da grave disabilità che ha visto
agire le istituzioni in contrasto, in aperto e ingiustificato
conflitto nei confronti di una famiglia valdostana di Gignod, che
chiedeva semplicemente il rispetto del diritto a una vita dignitosa
di questo bambino e quindi di un progetto fatto
ad hoc
per
lui come previsto dalla legge. Per fortuna, il TAR è poi
intervenuto...
Presidente -
Scusate, io invito solo l'Aula e i colleghi
ad attenersi comunque al punto all'ordine del giorno. Stiamo
parlando di debiti fuori bilancio, io capisco il nesso che è stato
sollevato con la questione sanitaria legata alla questione Rubbo.
Queste situazioni che sono delicatissime, tra l'altro, e da
Presidente di quest'Aula sentir parlare di minori citando le
situazioni in quest'aula non è piacevole, ve lo dico sinceramente,
credo che ognuno di noi abbia fatto i propri approfondimenti
ovviamente in maniera però riservata su queste delicatissime
situazioni, parlarne in quest'aula non mi sembra opportuno,
atteniamoci ai temi. Stiamo parlando dei debiti fuori bilancio,
questo nulla ha a che vedere con i debiti fuori bilancio, io
personalmente ho inviato delle lettere all'Assessore per capire,
per conoscere, per risolvere queste situazioni, ogni collega faccia
altrettanto ma non è questa la sede. Scusate, colleghi, ma se ci
sono interventi sulla questione sanitaria, com'è stata sollevata la
questione nota di Rubbo, è un discorso, se invece dobbiamo andare a
parlare delle singole questioni, peraltro che riguardano dei
minori, vi chiedo la cortesia di attenervi all'ordine del
giorno.
Collega, se vuole intervenire sulla questione di Rubbo, vada
avanti, altrimenti chiudiamo questa discussione.
Pulz (ADU VDA) -
... io concludo solo con una frase:
quanto sto dicendo è stato riportato su tutti i giornali e non è un
segreto per nessuno...
Presidente -
Sì, ma non è attinente a questo tema,
collega.
Pulz (ADU VDA) -
... lo so, infatti concludo chiedendo
che l'Assessore alla sanità, insieme all'Azienda tutta su cui non
ha vigilato con la dovuta...
Presidente -
Collega, chiudiamo questa discussione. Le
ripeto: porti avanti le azioni che sono nelle sue facoltà come ha
fatto la sottoscritta e tanti altri colleghi in quest'aula, non in
questa sede.
Pulz (ADU VDA) -
... io chiedo solo scuse ufficiali.
Presidente -
Andiamo avanti, vi chiedo di restare sul
tema all'ordine del giorno, grazie. Prego, collega Gerandin, a lei
la parola.
Gerandin (MOUV') -
Cercherò di stare sul tema. Volevo
solo anch'io chiedere all'assessore Baccega o al vicepresidente
facente funzioni Testolin se riesce a darci qualche elemento in più
perché noi oggi abbiamo all'ordine del giorno i riconoscimenti dei
debiti fuori bilancio, noi sappiamo che la sentenza del Consiglio
di Stato è stata pubblicata venerdì scorso per cui siamo già a
conoscenza di questa sentenza quando ci predisponiamo a riconoscere
questi debiti fuori bilancio. Io ricordo che dal primo testo che ci
è stato inviato abbiamo ricevuto mi pare due o forse tre aggiunte
di debiti fuori bilancio in questo percorso, per cui non vedo la
difficoltà ad aggiungere eventualmente un ulteriore debito fuori
bilancio. Lo dico per due ordini di ragione: il primo è che tra le
altre cose... io chiederei davvero che qualcuno intervenga a nome
del Governo, perché è un'anomalia del tutto nostra, nel senso che
la Regione fa ricorso alla prima sentenza, vince il ricorso, non dà
attuazione al ricorso vinto e qua sto parlando chiaramente di una
scelta di carattere politico.
La seconda considerazione è proprio quella che, visto che si
tratta di una scelta sicuramente politica avvalorata anche da
qualche parere tecnico, è giusto che tutti sappiano come si sono
svolte le cose. Soprattutto, visto che siamo a fine legislatura e
probabilmente sarà l'ultimo atto di questa legislatura di questo
Governo, io non vedo perché una scelta politica scellerata - su
questo aggiungo scellerata - debba ricadere probabilmente su chi
verrà dopo. Chi verrà dopo sarò obbligato magari a riconoscere
delle scelte politiche non proprie e soprattutto non avrà tutti gli
elementi per capire il motivo vero per cui non si è data attuazione
al ricorso vinto da parte della Regione.
Presidente -
Ha chiesto la parola il collega Bertin.
Bertin (RC-AC) -
-
Sarò estremamente breve, anche
perché l'argomento sarebbe i debiti fuori bilancio e si fa presto
ad andare fuori tema ma questa vicenda della questione legata a
Rubbo e alla mancata nomina va chiarita, perché francamente non si
può far finta di niente in questa situazione, che credo sia molto
grave, faremo in seguito magari anche delle valutazioni sul sistema
emergenziale sanitario, evidentemente non si può che non
condividere buona parte delle considerazioni fatte dai colleghi, a
iniziare dal Direttore generale...
Presidente -
In discussione generale ha chiesto la parola
l'assessore Baccega.
Baccega (UV) -
Colleghi, io non mi sono mai sottratto al
confronto, sono sempre stato chiamato nella Conferenza dei
Capigruppo e sono andato, sono stato chiamato nella V Commissione e
sono andato, dando tutte le spiegazioni che mi erano state
richieste nei vari contesti. Questo per dire che molti interventi
hanno messo profondamente sotto accusa l'intera sanità valdostana,
cosa che non fa parte di questo punto all'ordine del giorno ma che
farà parte di un confronto sereno e serio che potremo fare lungo il
dibattito dell'approvazione del provvedimento legislativo.
Per quanto riguarda la questione del dottor Rubbo, sapete
benissimo che parte da una sorta di legittimità che è stata
censurata dal TAR della Valle d'Aosta con una sentenza del 2018, la
n. 14. Ebbene, ovviamente il ricorso al Consiglio di Stato
prevedeva soltanto la carenza di interesse del ricorrente
originario, che era il dottor Peschi, quindi non entrava nel merito
effettivamente, ma nel frattempo che cos'è successo? Che fu
istituito un albo nazionale all'interno del quale tutti dovevano
andare a individuare i Direttori generali delle varie ASL che erano
sul territorio. In quel momento, e quindi a seguito di quella
sentenza, il dottor Rubbo non aveva l'iscrizione all'Albo nazionale
degli aventi diritto a ricoprire quel ruolo e quindi
l'Amministrazione, la Giunta, decise appunto di andare avanti con
il commissariamento aspettando una sentenza poi definitiva che
andava nella direzione di nominare un nuovo Dirigente apicale nella
Direzione strategica, quindi il Direttore generale, e che potesse
essere nominato andando a individuarlo all'interno dell'albo
nazionale.
Se ricordate bene, io alla fine del 2019, quando fu approvato il
bilancio, presentai due emendamenti che andavano nella direzione di
formulare una lista, una sorta di manifestazione di interesse, che
potesse individuare quelle persone iscritte nell'albo nazionale ma
che potevano avere il desiderio di venire a occupare quelle
posizioni in Valle d'Aosta e successivamente che si potessero
creare due liste parallele che erano, da una parte, un elenco di
persone interessate, quindi di medici interessati alla direzione
sanitaria e alla direzione amministrativa... Questo provvedimento
non passò, il Consiglio decise di non votarlo ma questo è un altro
aspetto.
La scelta della Giunta quindi fu solo ed esclusivamente per il
fatto che il dottor Rubbo, che doveva essere reintegrato, non
faceva parte di quell'elenco nazionale di aventi diritto. Aggiungo
un'altra cosa: un'eventuale scelta contraria avrebbe potuto
generare un ulteriore contenzioso: ecco perché la scelta fu fatta
in quella direzione.
Per quanto riguarda il discorso sul percorso che abbiamo
intrapreso nell'ambito di questa pandemia, mi riservo di parlarne
ovviamente a tempo dovuto quando affronteremo i temi del capo
legato alla sanità nell'ambito della legge che andremo ad approvare
successivamente.
Dalle ore 10:19 assume la Presidenza il vicepresidente
Distort.
Distort (Presidente) -
Ci sono altre richieste? Ha
chiesto la parola il collega Restano.
Restano (VdA Ensemble) -
C'è solo da puntualizzare quanto
balza agli occhi... determinate decisioni che possono essere
corrette dal punto di vista amministrativo o meno. Ho parlato prima
della nomina del Direttore dell'ARPA, dopo il bando si sono dati mi
sembra due-tre giorni di tempo per prendere una decisione da parte
della persona interessata. Per contro l'USL, che da anni versa in
una situazione di commissariamento... anche dopo la sentenza sono
passati più anni e non è stata presa alcuna decisione in merito.
Non capisco quindi perché per la gestione dell'Agenzia regionale
per l'ambiente ci siano voluti dei tempi brevissimi per arrivare
alla decisione, o perlomeno posso capirlo, ma dall'altra parte
invece non si riesce a comprendere perché abbiano fatto trascorrere
anni e anni - non ci siamo ancora arrivati - prima di dare un
governo definitivo alla nostra azienda sanitaria.
Questi sono i dubbi che ci generano determinati comportamenti;
mi sembra, com'è stato sottolineato, che la necessità di avere un
Direttore generale, una
governance
stabile per la sanità
valdostana sia una necessità urgente. Il fatto di mantenere un
Commissario straordinario, chiunque esso sia... non entro nel
merito delle valutazioni sull'attuale Commissario, però se si
voleva arrivare a portarlo a Direttore generale ve ne era
l'opportunità, poi è intervenuta la sentenza, l'Assessore ha
spiegato il perché non è stato dato seguito alla sentenza, oggi il
Consiglio di Stato ha detto che la decisione probabilmente non era
quella da prendere, mi permetto di dire che è stata "sbagliata" e
quindi lo stupore aumenta. Il fatto che ci sia un Commissario
straordinario non ha permesso alla persona che ricopre quel ruolo
di agire come avrebbe potuto fare perché è limitato nella sua
gestione e quindi da qui tanto stupore, tante perplessità e
soprattutto, visto che io non ho condiviso questa scelta, anche un
po' di malessere.
Presidente -
Ha chiesto la parola il collega
Sammaritani.
Sammaritani (LEGA VDA) -
Intervengo a proposito delle
spiegazioni di quello che è stato un po' l'iter della vicenda del
dirigente Rubbo di cui abbiamo parlato perché la spiegazione
secondo la quale dopo la sentenza del TAR... che era vero che era
una sentenza che riguardava soltanto la legittimazione del
ricorrente, quindi diciamo di ordine procedurale, il fatto di non
avere invece poi sostenuto la scelta, la decisione politica,
amministrativa di nominare ai vertici e come Dirigente dell'USL il
dottor Rubbo è stata invece una scelta precisa e appunto poi
sbagliata alla luce delle sentenze successive. Il fatto di dire che
nel frattempo erano poi cambiate le norme e ci voleva l'iscrizione
a un albo quindi è del tutto irrilevante perché questa è stata la
spiegazione dell'Assessore, perché è evidente che se il dirigente
in questione aveva i requisiti al momento in cui è stato nominato,
e li aveva evidentemente, il fatto che sia sopravvenuta poi una
norma che prevedesse l'iscrizione a un albo è del tutto
irrilevante, perché, come si dice in termini giuridici e tecnici,
la sentenza aveva rilevanza
ex tunc
, cioè fin da allora,
quindi bisognava andare a vedere se nel momento in cui era stato
nominato originariamente i requisiti li avesse o meno, e li aveva
evidentemente. Anzi c'è di più: come ha detto giustamente il
collega Restano nel suo primo intervento, la condotta poi della
Regione di chi era ai vertici in quel momento è stata doppiamente
dannosa, perché, proprio in virtù del fatto che poi sia subentrata
una norma diversa e occorresse l'iscrizione a un albo, ha generato
sicuramente al Dirigente in questione anche un danno curriculare
perché poi ha avuto necessità di iscriversi all'albo e, per
iscriversi all'albo, chiaramente il curriculum, quindi gli
incarichi e la continuità degli incarichi, tra l'altro, sono molto
importanti, questo quindi è un danno ulteriore che probabilmente si
riverbererà in un danno erariale futuro.
Questa contraddittorietà nella condotta, cioè, da un lato, fare
appello a una sentenza dicendo: "avevo ragione nel nominare quella
persona" e, dall'altro lato, non nominarla, non rimetterla al suo
posto, anzi rimuoverla e poi non rimetterla nemmeno dopo la
sentenza di secondo grado, mi sembra veramente un'azione che denota
una totale incapacità, una totale incongruenza, una
contraddittorietà di condotta politico-amministrativa davvero
imperdonabile. Questa imperdonabilità si tradurrà in un danno
economico, in un danno erariale certo direi perché, quando poi la
Regione si deve trovare a pagare un Commissario e nello stesso
tempo il funzionario che non ha rimesso al suo posto perché aveva
il diritto di esserci, quello è sicuramente un danno erariale e
quindi sicuramente questa vicenda, purtroppo, sia per le casse
della Regione, sia anche per le persone che hanno avuto un ruolo
importante nella stessa, non finirà qui e avrà sicuramente dei
risvolti e delle conseguenze future.
Dalle ore 10:23 assume la presidenza la presidente
Rini.
Rini (Presidente) -
Per il secondo intervento la parola
alla collega Spelgatti.
Spelgatti (LEGA VDA) -
Vede, Assessore, lei non ha dato
una risposta congrua agli interrogativi che noi le abbiamo posto e
ribadisco: 1) perché la Regione, a seguito di una sentenza di primo
grado, rimuove Rubbo quando comunque la sentenza non è ancora
definitiva? 2) perché immediatamente ricorrere in appello motivando
la legittimità della propria scelta e poi, quando vince lo stesso
appello, non dà esecuzione alla sentenza ripristinandolo al posto
che gli spettava legittimamente sulla base di un titolo, quindi di
una sentenza? 3) perché, quando viene poi promosso il giudizio di
ottemperanza, si difende andando contro le motivazioni che aveva
lei stesso indicate in appello e che l'hanno portata alla vincita
del ricorso in appello?
Allora qui si capisce che assolutamente le cose non quadrano
nella maniera più assoluta, quindi c'è stata proprio una volontà
politica pesantissima di mantenere il Commissario che era stato
nominato. Dovremmo farci tante domande sul perché, soprattutto
visto e considerato che il Commissario sarebbe dovuto rimanere come
tale per pochissimo tempo.
Ultimo quesito è perché comunque nella follia della gestione di
tutta questa vicenda non è stato fatto immediatamente un bando in
ogni caso poi per nominare un Direttore generale seguendo la
seconda teoria della Regione, non quella che l'ha portata a vincere
il ricorso ma poi per motivare il perché non veniva ripristinato
Rubbo, nonostante la Regione avesse vinto l'appello, e seguendo
quindi una nuova teoria che è quella che lei dice dei requisiti di
iscrizione nell'albo, che però erano subentrati e quindi non
c'entravano più nulla rispetto al momento appunto
ex tunc
in
cui aveva vinto, perché poi insomma sostanzialmente non è stato
fatto seguendo questa teoria il normale bando per avere un
Direttore generale. Stiamo andati avanti commissariati da un sacco
di tempo e quindi non c'è una sola spiegazione logica a tutto
questo. C'è una spiegazione politica molto pesante. Non vado avanti
perché comunque i sottintesi si possono capire molto di più e chi
lavora in sanità li conosce bene.
Presidente -
Non vedo altre richieste, ancora in
discussione generale, per il secondo intervento, la parola
all'Assessore Baccega.
Baccega (UV) -
Un'ultima replica doverosa perché
ovviamente la collega Spelgatti pone il tema a livello giuridico e
ha ragione il collega Barocco che dice non è che la Giunta qua si
mette in campo e dice: "decido di fare così perché questo mi è
antipatico e quell'altro mi è antipatico", ci sono dei pareri
legali che testimoniano che si poteva andare avanti in quella
direzione, quindi in questa direzione la Giunta è andata avanti.
Era sopravvenuta da parte dello Stato l'esigenza di avere dei
Dirigenti sanitari in tutte le ASL del Paese, e le dico che ci sono
ASL commissariate da sette/dieci anni nel resto del Paese, ecco
perché è intervenuta quella norma, che va nella direzione di dire:
vogliamo persone qualificate, vogliamo persone che siano ovviamente
a posto dal punto di vista del casellario giudiziario, perché
questo è anche uno degli elementi che va a formulare quel lungo
elenco, quel lungo albo di persone qualificate, e il fatto che il
dottor Rubbo non fosse iscritto in quell'albo in quel momento in
cui avrebbe potuto essere inserito poteva generare un ulteriore
contenzioso da parte di altri: ecco perché la Giunta fece una
scelta di quel tipo.
Ora, non si può dire che il commissario Pescarmona abbia
adottato atti di straordinaria amministrazione, perché altrimenti
l'atto aziendale nuovo lo avremmo fatto eccome ma non si è potuto
fare proprio perché lui era Commissario, atto aziendale di cui
questa Regione, l'ASL della Valle d'Aosta ha certamente bisogno per
aggiornare il suo percorso.
Credo quindi di aver chiarito ampiamente, il collega Restano ha
recepito molto bene le cose che ho detto, quindi, da questo punto
di vista, forse lei non mi capisce ma ho cercato di spiegarmi
meglio con questo intervento.
Presidente -
Ha chiesto la parola in discussione generale
il collega Ferrero.
Ferrero (
VDALIBRA
) -
A completamento di
quanto aveva già evidenziato il collega Cognetta e per una
questione di semplice trasparenza dato che alle volte qui i voti
segreti servono per elevare delle specie di paraventi dato che qui
siamo trasparenti a volte in questo
plexiglass
, voglio solo
precisare che il nostro voto sarà contrario a questo DL perché
spiegazioni di fatto non ce ne sono state, non sono state
assolutamente esaurienti, si trattava alle volte con un po' di
umiltà di riconoscere quando si prende una brutta cantonata ma
abbiamo capito che quello che rimane del Governo regionale, diciamo
i reduci che ancora siedono sui banchi, ovviamente hanno indossato
tutti quanti il costumino da Superman, pensano di poter fare
qualsiasi cosa al di sopra anche della ragionevolezza e del buon
senso. Tenetevi il costumino, state solo attenti a non saltare poi
giù dal terzo piano perché io non so quanti di voi saranno in grado
di volare.
Dalle ore 10:33 assume la Presidenza il vicepresidente
Distort.
Distort (Presidente) -
Ha chiesto la parola in
discussione generale il collega Manfrin.
Manfrin (LEGA VDA) -
Per annunciare ovviamente anche a
nome della Lega il voto contrario a questo DL. Abbiamo chiesto
delle spiegazioni, non ci sono state fornite, ci sono ovviamente
molti lati oscuri e quindi evidentemente anche noi, visto che la
maggioranza ha paura di prendersi la responsabilità di quanto fa,
chiede il voto segreto per nascondersi. Noi però lo diciamo a tutti
i valdostani voteremo contro a questo DL.
Presidente -
La parola alla presidente Rini in
discussione generale.
Rini (PNV-AC-FV) -
Anche a nome del gruppo che
rappresento, dichiaro che la nostra posizione è di voto
assolutamente contrario su questo tema, non rientro nelle
motivazioni, non mi appassiona particolarmente trasformare
quest'aula in una tribuna di campagna elettorale, ma assolutamente
condivido gran parte delle osservazioni che sono state fatte, delle
risposte chiare non sono arrivate, quindi, anche se, come ha
giustamente appena sottolineato il collega Manfrin, è stato
richiesto un voto segreto, ci tengo a sottolineare che il nostro
gruppo si esprimerà con un voto contrario.
Presidente -
Siamo in discussione generale, ci sono
richieste di altri interventi? In assenza di richiesta, chiudo la
discussione generale. Lo spazio è aperto per la replica da parte
del Governo. Non c'è replica?
Dalle ore 10:35 riassume la Presidenza la presidente
Rini.
Rini (Presidente) -
Ci sono richieste in fase di replica?
Non ci sono richieste in fase di dichiarazione di voto, credo che
abbiamo utilizzato la discussione generale per dichiarare il voto.
Possiamo aprire la votazione all'articolo 1. La votazione è segreta
così com'è stato richiesto dal Capogruppo dell'Union Valdôtaine.
Collega Lavevaz, lei ha richiesto la votazione segreta a nome solo
del gruppo Union? Se è solo del gruppo Union, non è sufficiente la
richiesta. Anche Alliance? Okay. Allora è del gruppo Union
Valdôtaine e Alliance. La votazione è chiusa.
Presenti: 35
Votanti: 31
Favorevoli: 17
Contrari: 14
Astenuti: 4
Il Consiglio non approva.
Presidente -
In base all'articolo 77, nel caso in cui il
primo articolo di un progetto di legge o di regolamento sia
respinto, si intende respinta l'intera proposta. Il Consiglio
quindi non approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK