Consiglio Regionale della Valle d'Aosta - Oggetto del Consiglio n. 1719 del 6 dicembre 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMBIENTE
Inquinamento
Precedente
Successivo
Resoconto integrale del dibattito dell'aula
Oggetto del Consiglio n. 1719 del 6 dicembre 2000 - Resoconto
OGGETTO N. 1719/XI Predisposizione di un piano di
informazione sull’inquinamento da campi elettrici,
magnetici ed elettromagnetici. (Approvazione di mozione)
Mozione Considerando l’impegno profuso
dall’Amministrazione regionale per tutelare la
salute della popolazione in tutti i settori, anche con azioni di
prevenzione;
Considerato che uno dei settori emergenti di attenzione riguarda
quello costituito dall’inquinamento da campi
elettrici, magnetici ed elettromagnetici;
Atteso che su questo tema la Regione ha già preso impegni
importanti sia attraverso la definizione dei compiti affidati
all'ARPA, sia attraverso la legge regionale n. 31 del 21.08.2000
"Disciplina per l’installazione e
l’esercizio di impianti di
radiotelecomunicazioni";
Rilevato che le segnalazioni del Comitato Prevenzione Onde di
Aosta o di singoli cittadini hanno consentito alle Amministrazioni
competenti, regionale e comunale, come pure alla stessa ARPA di
venire a conoscenza di situazioni a rischio e di assumere adeguate
iniziative;
Considerata l’importanza che per ogni azione
preventiva riveste l’informazione alla
cittadinanza;
Constatato che in questo campo non è stata ancora attivata in
modo diffuso un’opera di informazione e di
sensibilizzazione della popolazione;
il Consiglio regionale
Impegna
la Giunta a predisporre in tempi brevi un piano di informazione
sul tema dell’inquinamento da esposizione a campi
elettrici, magnetici ed elettromagnetici, in modo da sensibilizzare
la popolazione e gli amministratori alle tematiche relative alla
prevenzione e alla tutela della salute da tale forma di
inquinamento.
F.to: Squarzino Secondina - Curtaz - Beneforti
Président
La parole à la Conseillère Squarzino
Secondina.
Squarzino (PVA-cU)
Credo che la mozione sia abbastanza
chiara nel suo articolato. Vorrei solo esplicitare le motivazioni
che ci hanno condotto a presentare questa mozione, nel senso che
abbiamo verificato come ci sia da parte di questa Amministrazione
regionale un’attenzione alla prevenzione. Molte
volte la prevenzione magari non viene fatta come noi riterremmo che
fosse meglio farla, ma un’attenzione alla
prevenzione c’è; la discussione precedente, relativa
alla lotta contro l’AIDS, dimostra come ci sia
un'attenzione per la prevenzione.
Mi sembra anche importante che, ogni volta che
c’è una nuova forma di inquinamento che emerge e di
cui prendiamo consapevolezza, oppure un nuovo pericolo per quanto
riguarda la salute, le malattie infettive o altre cause,
l’Amministrazione regionale si faccia carico di
un'azione di informazione, di sensibilizzazione, di
coscientizzazione del problema perché tutti siamo convinti che
prevenire è meglio che curare.
Nella legge sulla disciplina per l’installazione
e l’esercizio di impianti di radiotelecomunicazioni,
legge regionale n. 31, votata da questo Consiglio
all’inizio dell’estate, non si fa
cenno a questa azione di informazione anche perché la legge aveva
un altro scopo, quello di chiarire quali erano le competenze dei
vari enti locali rispetto al problema dell'installazione ed
esercizio degli impianti di radiotelecomunicazione. Pertanto non
era stato inserito nella legge nessun suggerimento per quanto
riguarda l’informazione.
D’altra parte, come già abbiamo avuto modo di
ricordare in quest’aula, l’azione di
informazione che il Comitato Prevenzione Onde di Aosta ha fatto,
sia individualmente che con comunicati stampa, sia con articoli che
con lo stesso convegno che si è tenuto due mesi fa nel salone
regionale, dimostra come l’informazione faccia
riflettere i cittadini, dia loro degli strumenti per agire, per
intervenire, per chiedere, per esempio, una consulenza da parte
dell’ARPA, per presentare problemi e via
dicendo.
Fra l’altro la stessa legge regionale n. 31/2000
affida agli amministratori un grosso compito di censimento e di
verifica sul territorio di questi impianti che sono installati e
credo che questi amministratori avrebbero forse modo di avere
maggiori aiuti per esercitare il proprio ruolo se fossero informati
in modo preciso.
Ho preso anche atto durante l’esposizione di una
precedente iniziativa consiliare della disponibilità, così mi era
sembrato, di un assenso anche molto generale da parte
dell’Assessore rispetto alla necessità di
informare.
Proprio per queste motivazioni abbiamo presentato questa mozione
che chiede alla Giunta un impegno perché sia predisposto in tempi
brevi, che sta a significare in tempi accettabili, non appena è
possibile, un piano in cui sia organizzata un'informazione
sistematica, capillare, a tappeto sul territorio proprio sul tema
dell’inquinamento da esposizione a campi elettrici,
magnetici ed elettromagnetici in modo che effettivamente sia la
popolazione sia gli amministratori sensibili a queste tematiche
riescano ad attivare dei comportamenti positivi che consentano alle
autorità preposte anche di intervenire nei confronti di quegli enti
di erogazione dell’energia o che installano impianti
perché vengano tolte o almeno ridotte le cause
dell’inquinamento.
Président
La discussion générale est ouverte.
La parole à l’Assesseur à la santé, au bien-être
et aux politiques sociales, Vicquéry.
Vicquéry (UV)
La mozione è un inno
all’azione di governo di questa Giunta regionale,
che ringrazia deferente, e proprio per questo motivo che fa onore
ai proponenti noi accogliamo la mozione anche perché giustamente,
come è stato riferito già, ci eravamo espressi in tal senso con una
piccola modifica nella parte dispositiva: cancellare le parole:
"in tempi brevi"
perché è molto soggettiva questa
espressione e non vorremmo ritrovarci a discutere su aspetti di
tempistica che dipendono relativamente da noi perché dovremmo
affidarci a esperti del settore per fare questa campagna di
informazione e sensibilizzazione.
Président
La parole à la Conseillère Squarzino
Secondina.
Squarzino (PVA-cU)
Accetto la modifica con
l’avvertenza che non sia fra 5 anni o fra 10 anni.
Chiedo tempi ragionevoli.
Président
Je soumets au vote la motion dans le texte
amendé avec la suggestion de l’Assesseur Vicquéry, à
savoir la suppression des mots:
"in tempi brevi"
:
Conseillers présents et votants: 24
Pour: 24
Le Conseil approuve à l’unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK