Consiglio Regionale della Valle d'Aosta - Oggetto del Consiglio n. 966 del 2 ottobre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Sport invernali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 966 del 2 ottobre 2019 - Resoconto
OGGETTO N. 966/XV - Interrogazione: "Azioni poste in essere
per l'avvio della sperimentazione relativa allo stoccaggio della
neve".
Rini (Presidente)
-
Possiamo passare al punto n.
10 all'ordine del giorno. La parola all'Assessore Bertschy per la
risposta.
Bertschy (AV)
-
Grazie collega per l'iniziativa,
perché ci permette di fare un po' il punto della situazione
rispetto a questo obiettivo che vorremmo raggiungere, ma che
vorremmo raggiungere attraverso un lavoro collegiale insieme
all'Assessore Laurent Viérin e a tutti i colleghi, facendo le
analisi più approfondite possibili affinché lo stesso sia
completamente analizzato e centrato nella sua realizzazione.
Diciamo che questo periodo è servito per fare ulteriori
valutazioni, in particolare insieme al Presidente dell'AVEF, perché
credo che lei conosca il progetto più di me. Sono tante le
condizioni che dovremmo poi decidere, oltre che valutare, per
definire se questo può diventare un progetto che dà risposta alle
esigenze sportive dei nostri atleti, ma che dà anche la possibilità
di costruire qualche cosa che faccia crescere l'
appeal
turistico attraverso una nuova infrastruttura del nostro
territorio, oppure se solo una delle due cose. In questa fase,
nell'analizzare l'inserimento di un'infrastruttura, si è tenuto
conto - in collaborazione con AVEF - del fatto che il luogo deve
essere idoneo per lo stoccaggio, deve essere posizionato in area
pianeggiante che abbia intorno ai 12 gradi di temperatura e, se
possibile, in zona poco visibile o in aree poco antropizzate. Deve
essere un luogo dotato di impianto di innevamento artificiale in
grado di produrre quantomeno 10 mila metri cubi di neve, deve avere
un anello di pista in prossimità con terreno praticabile e con
mezzi movimento terra, una quota altimetrica tale da permettere il
mantenimento della neve preparata sulla pista nei mesi di
ottobre-novembre e, per quanto riguarda le attività agonistiche
delle squadre valdostane, un comprensorio baricentrico facilmente
raggiungibile. Infine, per quanto riguarda l'attrattività
turistica, deve essere un territorio dotato di servizi di
accoglienza già attivi nel mese di ottobre e novembre per gli
appassionati che intendono utilizzare la pista. Questo per dire che
nel pensare a questo progetto l'analisi non si può limitare ad un
solo aspetto, ma obiettivamente io credo che questo fosse
nell'intenzione di tutti, perché vanno tenuti tutti nella massima
considerazione. Ad oggi non ci sono studi definitivi, ma alcune
valutazioni sono state fatte, in particolare sul comprensorio di
Cogne, ed altre ne verranno fatte.
Quello che abbiamo creduto più giusto fare in questa fase - non
le nego che anche la sua interrogazione ci ha sollecitato al
riguardo - è completare queste valutazioni, formando un gruppo
tecnico che comprenda: il rappresentante dell'ASIVA, il
rappresentante dell'AVEF, un rappresentante del CPEL perché anche i
territori possano dire la loro su questa possibilità e poi almeno
due rappresentanti dei rispettivi Assessorati. Tale gruppo deve
completare un po' questa fase di studio per portare all'attenzione
della politica, del Governo come delle Commissioni, una proposta
definitiva sulla quale investire. A questo riguardo c'è tutta la
disponibilità di collaborare, in particolare con lei, che conosce
sia da ex Assessore che come rappresentante del mondo sportivo
l'argomento per completare questa fase di analisi.
Le risorse previste in bilancio non saranno comunque lasciate
inutilizzate, perché soprattutto i rappresentanti dell'AVEF ci
hanno segnalato che c'è la necessità di impegnare del denaro per
alcuni investimenti molto urgenti, in particolare la sostituzione
di mezzi battipista, poiché un po' tutti i comprensori hanno questa
necessità. Da un lato quindi le risorse attuali saranno utilizzate
e, dall'altro, cerchiamo di completare nel più breve tempo
possibile le analisi che sono in corso per sviluppare già nella
fase di bilancio la proposta in maniera definitiva ed assumere la
decisione al riguardo.
Presidente
-
La parola al collega Restano per la
replica.
Restano (GM)
-
Assessore, è quasi superfluo dire
che non sono molto soddisfatto, perché di questo argomento - se i
soldi sono stati messi a bilancio - ne abbiamo parlato nel
Documento economico finanziario dello scorso anno e oggi veniamo a
sapere che si è ancora in fase di studio.
Quali sono gli obiettivi di un'attività di questo genere?
Sicuramente sono uno turistico e l'altro sportivo. Se da un lato
gli sportivi, come da sempre fanno, si arrangiano e vanno in altre
località, la perdita è dal punto di vista turistico e
dell'immagine. Basterebbe una sola località in Valle d'Aosta e il
campo si restringe di molto, lo ha detto lei: c'è una questione di
temperature, di idoneità dei luoghi. Per quanto è a mia conoscenza,
ce n'è già più di una. Quello che chiedo venga fatto, siccome la
neve va prodotta d'inverno se si vuole avere una buona resa nei
periodi più freddi di tempo, è di poterla avviare entro quest'anno,
sennò ci troveremo forse per il quinto, sesto anno ad andare in
altre Regioni. È quindi opportuno che quell'attività da lei
annunciata venga fatta nel più breve tempo possibile al fine di
spendere quei soldi, perché, se mi ricordo bene ma potrei
sbagliarmi, i 60 mila euro che erano stati messi - poi non so se ci
sono stati degli spostamenti - a poco servono nell'acquisto di un
mezzo battipista che ne costa 200-250 per lo sci da fondo, mentre
sarebbe un'attività incisiva per quanto riguarda la promozione del
territorio e la pratica dello sci nordico. Glielo ripeto: è
soprattutto a livello turistico. A Livigno stanno prenotando la
pista, ma la prenotano per utilizzarla un'ora. Se Claudio Restano
ci va come turista, la utilizza un'ora al giorno, perché per le
altre ore del giorno è già tutta impegnata, quindi pensino i
Consiglieri che sono qui presenti quanto lavora quella pista da sci
e quanta gente porta nella località turistica!
Io le sarei grato se riuscissimo proprio ad arrivare
all'obiettivo di impegnare questi soldi entro la fine dell'anno,
così da poter vedere funzionare i cannoni per produrre i cumuli di
neve.
Presidente
-
Vista l'ora, sospendiamo i lavori che
riprenderanno alle ore 15:30. Grazie, colleghi.
---
La seduta termina alle ore 12:57.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK