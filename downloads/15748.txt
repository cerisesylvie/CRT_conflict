Consiglio Regionale della Valle d'Aosta - Oggetto del Consiglio n. 2051 del 24 luglio 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 2051 del 24 luglio 1996 - Resoconto
SEDUTA ANTIMERIDIANA DEL 24 LUGLIO 1996
OGGETTO N. 2051/X Utilizzo di un capannone di proprietà
regionale da parte della ditta Fassy. (Interpellanza)
Interpellanza Vista la crisi occupazione e gestionale che da
tempo inflaziona la Bassa Valle;
A conoscenza che da anni è ferma la richiesta di utilizzo, da
parte della Ditta Fassy Remo, del capannone sito in Champdepraz
dell'ex Rossi Centrifugati S.a.s. di Moscaro e C., ora di proprietà
della Regione;
Considerato che la Ditta Fassy intende utilizzare fin d'ora tale
edificio per un'attività a tempo pieno di assemblaggio di
prefabbricati in legno;
il sottoscritto Consigliere regionale
Interpella
la Giunta Regionale per conoscere:
1) come mai non è stata data ancora risposta alla Ditta in
oggetto;
2) se vi è intenzione di soddisfare le richieste della Ditta
Fassy, ed in caso contrario per quale motivo.
F.to: Lanièce
Presidente Ha chiesto la parola il Consigliere Lanièce.
Lanièce (GA) A questa interpellanza in parte è già stato
risposto con il fatto che all'ordine del giorno è allegata una
modifica di un testo di convenzione, che riguarda la ditta
Fassy.
Vorrei avere ulteriori spiegazioni da parte dell'Assessore
Mafrica in merito anche al prolungarsi del tempo, da quando la
ditta ha fatto domanda a quando otterrà finalmente l'utilizzo di
questo capannone per esercitare un'attività lavorativa.
Tenuto conto della situazione non brillante dell'attività
produttiva nel settore industriale e artigianale in Valle d'Aosta,
questi esempi dimostrano che forse c'è ancora molto da lavorare in
questo settore per dare alla nostra regione un comparto industriale
ed artigianale efficiente, soprattutto se la mancanza di efficienza
è dovuta anche alla lentezza dell'Amministrazione regionale.
Presidente Ha chiesto la parola l'Assessore all'industria,
commercio e artigianato, Mafrica.
Mafrica (GV-PDS-SV) Quando è stata presentata l'interpellanza,
la Giunta aveva già deliberato in data 21 giugno una modifica alla
convenzione proprio per risolvere i problemi connessi all'utilizzo
del capannone.
Cos'è successo? All'interno di quel capannone sono presenti
materiali ed attrezzature di proprietà della società che prima
conduceva l'attività produttiva, materiale che la società in
questione, nonostante i ripetuti solleciti da parte dell'Ufficio
legale, non ha provveduto a rimuovere.
Di questo fatto si è discusso con la società interessata alla
nuova produzione e proprio in accordo con questa si è studiata una
soluzione, vale a dire liberare la parte che può essere liberata
(che è circa il 60 percento) da concedere immediatamente in
affitto, e lasciare invece il restante 40 percento in comodato, in
attesa che vengano liberati forzatamente in qualche modo questi
materiali che ingombrano ancora il capannone.
L'Ufficio legale sta operando perché questo sia reso possibile,
perché l'intero capannone possa essere messo a disposizione della
società. La convenzione prevede comunque che in attesa di questo
già si possa occupare il 60 percento.
Presidente Ha chiesto la parola il Presidente della Giunta,
Viérin Dino, per mozione d'ordine.
Viérin D. (UV) Simplement pour une motion d'ordre, afin
d'informer le Conseil de la volonté de demander ensuite
l'inscription avec procédure d'urgence de points supplémentaires à
l'ordre du jour, de façon que ces mêmes objets puissent être
distribués à tous les conseillers.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK