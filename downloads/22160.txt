Consiglio Regionale della Valle d'Aosta - Oggetto del Consiglio n. 1829 del 8 marzo 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1829 del 8 marzo 2006 - Resoconto
OGGETTO N. 1829/XII - Approvazione del programma degli acquisti
immobiliari, ai sensi del 1° comma dell'articolo 9 della legge
regionale 12/97 e successive modificazioni.
Richiamato il 1° comma dell'articolo 9 della legge regionale
10.04.1997, n. 12, recante: "Regime dei beni della Regione Autonoma
Valle d'Aosta", il quale prevede che la Giunta regionale presenti
all'approvazione del Consiglio regionale il programma degli
acquisti immobiliari che intende effettuare, in relazione alle
esigenze di intervento delle varie strutture dell'Amministrazione
regionale;
Viste le sottoelencate richieste di acquisizione di immobili
pervenute dai vari settori dell'Amministrazione regionale:
PRESIDENZA DEL CONSIGLIO
Comune di Aosta
Immobili ex ENEL (proprietà CVA" S.p.A.) in via Festaz,
angolo via del Collegio e via Piave, attuale sede degli Uffici del
Consiglio regionale, per possibile ampliamento.
PRESIDENZA DELLA REGIONE
Comune di Aosta
Fabbricato delle Poste centrali di Via Ribitel da destinare a
sede di Uffici dell'Amministrazione regionale.
Comune di Aosta
Terreni siti in Corso Ivrea (a lato del distributore IP)
confinanti con la Caserma dei Vigili del Fuoco da destinare ad
ampliamento degli spazi liberi della Caserma dei Vigili del Fuoco
(parcheggi e aree verdi).
Comune di Cogne
Terreni, fabbricati, colonna, e quant'altro compreso nelle
pertinenze minerarie di Cogne, al fine della valorizzazione del
territorio e il recupero funzionale del bacino minerario.
ASSESSORATO BILANCIO, FINANZE PROGRAMMAZIONE E
PARTECIPAZIONI REGIONALI
Comune di Aosta
Area urbana di mq. 3, presso il condominio "Perrod", sede
della tipografia regionale, per la regolarizzazione
dell'occupazione avvenuta in seguito ad interventi effettuati
dall'Amministrazione regionale di bonifica delle murature e di
miglioramento dell'areazione dei locali.
Comune di Lillianes
Terreno oggetto di sconfinamento nel corso dei lavori per la
realizzazione dello Stabilimento Industriale ex INVICTA (ora
utilizzato dalla Cooperativa "Il Riccio").
Comune di Pollein
Terreni per ampliamento e riquadramento della proprietà
regionale "ex Multibox" da destinare a magazzini depositi
dell'Assessorato dell'Agricoltura.
Comune di Saint-Marcel
Terreni confinanti con l'area ex Montedison per il
riquadramento della proprietà regionale.
ASSESSORATO SANITA', SALUTE E POLITICHE SOCIALI
Comune di Pollein
Capannone in loc. Les Iles, 5/e da destinare a laboratorio di
falegnameria e restauro mobili antichi in cui occupare persone con
gravi disagi sociali.
ASSESSORATO ISTRUZIONE E CULTURA
Comune di Aosta
Immobile in via Sant'Anselmo confinante con il tratto di
cinta romana all'angolo con la Torre dei Signori (bastione Nord
della Porta Praetoria). L'acquisto è finalizzato alla demolizione
dell'edificio che permetterà una migliore fruizione dei monumenti
romani e medievali.
Comune di Avise
Castello Blonay per la salvaguardia e valorizzazione di
immobili di interesse storico da destinare a pubblica
fruizione.
Comune di Arnad
Castello Inferiore e Superiore di Arnad per la salvaguardia e
valorizzazione di immobili di interesse storico da destinare a
pubblica fruizione.
Comune di Châtillon
Terreno confinante con il Castello Gamba per la salvaguardia
e valorizzazione del Castello stesso.
Comune di Quart
Terreni e fabbricati limitrofi al Castello di Quart per la
salvaguardia e valorizzazione del Castello stesso.
ASSESSORATO TURISMO, SPORT, COMMERCIO E TRASPORTI
Comune di Saint-Christophe
Terreni in località Maladière a lato del tratto iniziale
della S.R. per l'autoporto (Area Sogno) per la ricollocazione di
strutture e servizi di pertinenza aeroportuale (realizzazione del
Master Plan).
Comune di Saint-Christophe e Aosta
Terreni in località Maladière (Aree a nord e ovest
dell'aeroporto e terreni necessari al sistema di radioassistenza)
per la collocazione o ricollocazione di strutture e servizi di
pertinenza aeroportuale (realizzazione del Master Plan).
Comune di Pont-Saint-Martin
Area posta in riva orografica sinistra della Dora Baltea e
delimitata a sud-est dall'autostrada Quincinetto-Aosta, a nord-est
da una superficie verde, a nord-ovest dalla ferrovia Chivasso
Aosta, a sud-ovest dall'area industriale Honestamp, per la
realizzazione di un nodo intermodale denominato "Porta della Valle
d'Aosta".
Comune di Brissogne
Regolarizzazione acquisto terreni occupati dai campi per
sports tradizionali.
ASSESSORATO AGRICOLTURA E RISORSE NATURALI
Comune di Arvier
Terreni per migliorare l'accesso e per l'ampliamento delle
aree di sosta della proprietà regionale su cui sorge la cantina
cooperativistica a servizio della CO.ENFER.
Comune di Aymavilles
Due garage e un deposito in adiacenza alla Stazione Forestale
per l'ampliamento degli interrati della Stazione stessa.
Comune di Brusson
Terreno confinante con il nuovo caseificio per migliorare
l'accesso al caseificio stesso.
Comune di Chambave
Terreni per la costruzione di un nuovo stabilimento
produttivo a servizio della cooperativa la "Crotta di Vegneron" di
Chambave.
Comune di Gressan
Terreni confinanti con il Centro genetico bovino (ANABORAVA)
necessari all'ampliamento della proprietà regionale.
Comune di Quart
Terreni da destinare ad ampliamento del vivaio forestale di
proprietà regionale.
Comune di Saint-Christophe
Locali ad uso uffici siti in loc. Grande Charrière,
all'interno del complesso "Le Torri", necessari all'ampliamento
degli Uffici del Dipartimento Agricoltura.
Comune di Saint-Christophe
Locali ad uso magazzini siti in loc. Grande Charrière,
all'interno del complesso "Le Torri", necessari all'ampliamento dei
magazzini del Dipartimento Agricoltura.
Comune di Saint-Rhémy-en-Bosses
Alpeggi in località Pra d'Arc e Citrin di proprietà
dell'Ordine Mauriziano.
Comune di Torgnon
Alpeggi in località Loditor di proprietà dell'Ordine
Mauriziano.
Rilevato che, in considerazione della peculiarità dei beni
sopraelencati, spesso richiesti per l'ampliamento e la
valorizzazione di beni già di proprietà regionale, si ritiene
opportuno procedere agli acquisti a trattativa privata ai sensi del
comma 5 dell'art. 9 della L.R. n. 12/97 e successive
modificazioni;
Rilevato, altresì, che l'acquisizione dei beni compresi nel
Programma dipenderà oltre che dai limiti della disponibilità
finanziaria di bilancio, dall'esito fruttuoso delle trattative con
i proprietari;
Considerato opportuno inserire nel Programma degli acquisti
gli immobili richiesti dai vari settori dell'Amministrazione nonché
i beni già oggetto del Programma di anni precedenti per i quali è
stato confermato l'interesse all'acquisto dalle strutture
proponenti;
Ritenuto, pertanto, opportuno approvare l'allegato programma
degli acquisti immobiliari, ai sensi e per gli effetti del 1° comma
dell'art. 9 della legge regionale n. 12/97, e successive
modificazioni;
Richiamata la deliberazione della Giunta regionale n. 2362 in
data 29/7/2005 concernente l'approvazione del bilancio di gestione
per il triennio 2005/2007 con decorrenza 01 agosto 2005, e
disposizioni applicative;
Visto il parere favorevole di legittimità rilasciato dal Capo
del Servizio Patrimonio Immobiliare, ai sensi del combinato
disposto degli artt. 13, comma 1, lettera e) e 59 - comma 2, della
legge regionale n. 45/1995, sulla presente proposta di
deliberazione;
Quanto sopra premesso, unanimemente, la Giunta regionale
propone che
il Consiglio regionale
Deliberi
1. di approvare il programma degli acquisti immobiliari,
allegato alla presente deliberazione a formarne parte integrante e
sostanziale ai sensi e per gli effetti del 1° comma dell'art. 9
della L.R.12/97 e successive modificazioni;
2. di delegare la Giunta regionale ad effettuare gli atti
necessari al perfezionamento dell'atto di acquisizione;
3. di stabilire che il programma di cui al punto 1 rimanga in
vigore sino all'approvazione del programma successivo;
4. di dare atto che eventuali ulteriori acquisizioni di
immobili, che si rendessero necessarie per sopravvenute esigenze da
parte dell'Amministrazione regionale, saranno sottoposte
all'approvazione del Consiglio regionale ai sensi del comma 4
dell'art. 9 della L.R. n. 12/97 e successive modificazioni.
Allegato
(omissis)
Presidente - La parola all'Assessore al bilancio, finanze,
programmazione e partecipazioni regionali, Marguerettaz.
Marguerettaz (UV) - Nel presentare l'atto ringrazio anche la
Commissione competente con la quale ci siamo confrontati e credo
che nella documentazione ci siano tutti gli elementi per
identificare la tipologia degli acquisti, sia per quanto attiene la
descrizione dell'immobile, la sua consistenza, che la destinazione
prevista.
Nel presentare questo elenco devo ricordare che, grazie
all'intervento proposto in Consiglio ed approvato, la legge n. 12 è
stata modificata, per cui l'articolo 9, là dove introduce il piano
acquisti, indica che la Giunta sottopone all'approvazione del
Consiglio il Programma degli acquisti immobiliari, che essa intende
effettuare, in relazione alle esigenze di intervento delle
strutture dell'Amministrazione regionale. Il programma conserva
validità ed efficacia sino a quando non sia approvato un nuovo
programma. Rispetto alla dizione precedente, questo programma
quindi non ha una validità annuale, ma permette alle strutture di
avere un elenco di disponibilità, in modo da effettuare le
opportune valutazioni e di definire le trattative in virtù delle
disponibilità. Si dice che il piano mantiene la sua validità fino
ad un'eventuale modifica: l'eventuale modifica potrebbe essere lo
stralcio di alcune disponibilità di acquisto piuttosto che nuovi
inserimenti.
Nell'ambito della presentazione presenterei anche i 2
emendamenti che non sono stati valutati nelle opportune
commissioni, si tratta di 3 nuove opere: una è stata proposta
dall'Assessorato alla sanità in Comune di Quart e sono dei terreni
all'interno di una "enclave" che è quella dell'azienda Ollignan; la
seconda è proposta dall'Assessorato al territorio ed è un terreno
adiacente la telecabina Aosta-Pila in prossimità con l'arrivo della
tramvia Cogne/Charemoz/Plan-Praz; la terza è un riquadramento di
beni adiacenti alle aree di sport popolari.
Rispetto a queste proposte credo che ci sia la possibilità di
valutare una serie di acquisti che potrebbero rappresentare delle
occasioni importanti per lo sviluppo. In particolare vi rappresento
l'inserimento dell'area aeroportuale, quindi abbiamo all'interno
del piano acquisti la previsione di acquistare sia dal Comune, sia
nei confronti di privati, una serie di aree che sono fondamentali
per la definizione di tutto il sistema aeroportuale, sia nella
parte della pista, sia per spazi non propriamente utilizzati per
l'area aeroportuale, ma che potrebbero essere utilizzati per il
completamento di una serie di iniziative, fra queste: la sede della
Protezione civile e quant'altro, come previsto dal "Master
plan".
Credo che la mia presentazione possa concludersi e rispetto alla
proposta, qualora il Consiglio voglia discutere su singole
proposte, sono a disposizione.
Président - Je déclare ouverte la discussion générale.
La parole au Conseiller Frassy.
Frassy (CdL) - Alcune considerazioni e la richiesta di alcuni
chiarimenti rispetto all'elencazione contenuta nel piano
acquisti.
Anzitutto vorremmo capire se quello che qui viene scritto è
frutto di scelte politiche o di scelte casuali, perché stamani ci
sembrava di aver capito dalla sua risposta, Assessore, ad una
nostra interrogazione che la decisione politica - e lei ce lo ha
confermato - di comprare le miniere di Cogne fosse da prendere alla
luce del risultato dell'incarico conferito a "Finaosta", e avevamo
recriminato sul fatto che la decisione politica non fosse stata
ancora assunta. Lei, fuori microfono, dice: "siamo mica matti a
impegnarci in una situazione che non sappiamo poi dove ci porti"!
Vediamo che qui invece l'impegno c'è... allora vorremmo capire
com'è che dalla sera alla mattina...
(interruzione dell'Assessore Marguerettaz, fuori
microfono)
... sì, cautelativamente... il problema è di capire come si
formano le volontà politiche, perché noi prendiamo atto che qui
c'è, e ne prendiamo piacevolmente atto, però rimaniamo perplessi
ricordando le risposte che l'Assessore ci ha dato stamani; perciò o
l'Assessore non ha avuto modo di approfondire e partecipare alla
stesura di questo piano, altrimenti diventa sempre difficile capire
il peso politico che hanno le risposte che vengono date.
Altre considerazioni invece sono considerazioni che contrastano
con quella... e non se ne abbia a male l'Assessore La Torre se sarà
spesso citato, ma lo citiamo perché una parte di un certo suo
pensiero espresso recentemente sulla visione economica della
Regione la condividiamo, e lo condividiamo, caro La Torre, da
quando abbiamo avuto quel percorso di comune militanza che poi ci
ha portato su strade diverse, o meglio, noi siamo ancora qui e lui
è andato da altre parti!
Qui vediamo che la Presidenza della Regione ipotizza di
acquistare le "Poste" centrali, non è una novità perché era già
stato anticipato dai giornali, ma diventa una novità politica nella
misura in cui si concretizza con la scelta formale di acquistarlo
per fare uffici dell'Amministrazione. Vi sono poi altri acquisti
come quelli nel Comune di Saint-Christophe per l'ampliamento degli
uffici del Dipartimento dell'agricoltura. Ci piacerebbe capire
queste esigenze di maggiori spazi se sono sottese ad uffici più
comodi o a un ulteriore incremento di quella che era definita un
tempo la pianta organica dell'Amministrazione. Non capiamo nel
Comune di Saint-Rhémy e nel Comune di Torgnon quale sia il senso di
acquistare degli alpeggi; lo possiamo capire andando a leggere
nella scheda la destinazione prevista, alpeggi da ristrutturare, ma
non ci sembra, Assessore Isabellon, che rientri nei compiti di
istituto l'acquisizione di alpeggi per andarli a ristrutturare!
Normalmente ci sono dei meccanismi che vengono attivati fra privati
e che vengono sinteticamente definiti "consorzi" che attingono a
contributi regionali; adesso apprendiamo che ci sarà una gestione
diretta degli alpeggi e non sappiamo con quali risorse; forse sono
gli spazi nuovi che servono al Dipartimento dell'agricoltura per
allocare il personale che dovrà gestire gli alpeggi.
Su questi piccoli aspetti gradiremmo qualche chiarimento, anche
perché questo piano di acquisti rispetto ai piani del passato ha
degli elementi positivi, perché tolte queste eccezioni che ho
evidenziato - ma non sono eccezioni da poco, perché pur non
essendoci delle stime di tipo finanziario è abbastanza facile
concludere che sono acquisti importanti, soprattutto l'acquisto del
palazzo delle "Poste" -, vengono fatte una serie di acquisizioni
che riguardano tutela e salvaguardia di beni culturali o
ridefinizione di sconfinamenti, riquadramenti di proprietà; di
conseguenza ne diamo una valutazione positiva. Stonano sicuramente
gli argomenti che ho citato e sui quali vorrei avere qualche
risposta.
Président - S'il n'y a pas d'autres collègues qui souhaitent
intervenir, je ferme la discussion générale.
La parole à l'Assesseur au budget, aux finances, à la
programmation et aux participations régionales, Marguerettaz.
Marguerettaz (UV) - Abbia pazienza se mi dimentico qualcosa
rispetto alle sue richieste.
In ordine, la proposta nel piano acquisti delle miniere di
Cogne: come sa, abbiamo adottato una deliberazione che è funzionale
all'acquisto, quindi abbiamo già un'attività in corso per la
definizione; c'è stata già una manifestazione di intenti che è
condizionata alla verifica di determinate condizioni. Il fatto di
inserire il tutto all'interno del piano acquisti, dimostra la
nostra intenzione a definire un'operazione di acquisto, ovviamente
condizionandola a questi aspetti, quindi non c'è un impegno ad
acquistare, c'è una disponibilità condizionatamente alla verifica.
Se dovessimo concludere positivamente questa operazione, avremmo
già uno strumento per poter interloquire correttamente con la
"Fintecna", perché rispetto alle nostre attività la "Fintecna"
dice: "Ho capito che devi fare delle verifiche... ma sei
intenzionato?", e nell'inserire questo nel piano acquisti noi
manifestiamo la nostra volontà.
Quando in premessa le ho citato la nuova versione della legge n.
12, le ho proprio dato questo tipo di prospettiva, perché non
essendo un piano acquisti annuale che ha tutto un altro senso
rispetto a un programma di acquisti, sono 2 pianeti diversi, perché
come lei sa, se così fosse stato, avrebbe dovuto eccepire: "ma li
avete i quattrini per concludere questo piano acquisti annuale?"...
avendo modificato la prospettiva, diamo evidenza di un progetto. Al
fine di una migliore comprensione, questo non è un discorso che è
stato messo per caso; peraltro, come può vedere nella
documentazione, è stato oggetto di un emendamento della
Commissione, che ringrazio, perché "colonna" poteva essere confuso,
quindi ringrazio la Commissione che ha permesso di presentare un
emendamento che mette la maiuscola al termine "Colonna" che indica
un luogo.
L'altra osservazione riguarda gli alpeggi collocati a
Saint-Rhémy e a Torgnon. Non è una geografia politica, ma sono gli
alpeggi che sono di proprietà del "Mauriziano", quindi nell'ambito
dei rapporti istituzionali con il "Mauriziano" abbiamo manifestato
degli interessi che, da un lato, hanno definito la costituzione di
un "GEIE" per quanto attiene i beni; dall'altro, c'è all'interno
della procedura di liquidazione dei beni del "Mauriziano" una
disposizione che consente agli enti di acquistare senza la
procedura dell'asta i beni di proprietà del "Mauriziano". Abbiamo
introdotto questa opportunità per verificare la convenienza di
acquistare senza entrare in un procedimento dove i beni vengono
messi all'asta. Abbiamo un processo di trasferimento alle
valutazioni che verranno fatte dall'Agenzia del territorio.
Rispetto a questo ci sembrava interessante disporre un acquisto che
viene fatto fra enti che hanno un patrimonio genetico simile;
dopodiché dovranno esserci le valutazioni specifiche. Sono degli
alpeggi di particolare interesse, nel senso che fanno parte di un
patrimonio importante, ma allo stato sono condotti da agricoltori
che, volendo, possono esercitare il loro diritto di prelazione.
Per quanto attiene l'Assessorato dell'agricoltura, abbiamo
previsto l'acquisizione di uffici che o sono già utilizzati in
regime di locazione oppure vengono utilizzati per razionalizzare la
struttura, perché sono uffici contigui rispetto alla sede; quindi
c'è un'attività che è stata avviata da più anni, di concentrare il
polo dell'Assessorato agricoltura in un unico centro, quindi quei
beni non sono stati inseriti nella logica di espandersi, ma di
concentrare le varie attività.
Per quanto riguarda le "Poste", le abbiamo inserite, sia perché
tempo fa c'è stata una manifestazione, dovremmo verificare se la
manifestazione è una disponibilità delle "Poste" di trasferirsi e
di alienare l'immobile, perché la cosa risale a parecchio tempo fa.
L'altro è un problema, e qui chiamo in causa il collega Cerise,
perché abbiamo una serie di attività che prevedono una serie di
interventi sia sull'Assessorato del turismo - il Palazzo di Piazza
Narbonne - sia sulla sede dell'Assessorato del territorio, quindi
abbiamo immaginato di avere una disponibilità per concentrare in un
polo una serie di uffici, consentendo una razionalità.
L'Assessorato del turismo ha i trasporti che sono in un luogo
decentrato, così come l'Assessorato del territorio ha delle sedi
diversificate, quindi tutto questo è in virtù di un determinato
processo.
Ricordo sempre che le risorse sono limitate, non sono infinite,
quindi si farà quello che le finanze permetteranno.
Président - La parole à la Conseillère Squarzino Secondina, pour
déclaration de vote.
Squarzino (Arc-VA) - Non sono intervenuta a porre domande,
perché avevamo già in Commissione esaminato punto per punto i vari
aspetti. Di questo piano acquisti - come dicevamo in Commissione -
condividiamo alcune scelte precise, quelle che riguardano la
salvaguardia e la valorizzazione di immobili di interesse storico,
da destinare a pubblica fruizione: Castello di Avise, Castello di
Arnad, il Castello Gamba, il Castello di Quart, là dove c'è una
valorizzazione importante di beni culturali che hanno bisogno anche
di maggior spazio.
Condividiamo meno le scelte di acquistare l'ufficio della
"Posta" e poi i magazzini depositi dei vari Assessorati e poi
ancora per la stazione forestale, i magazzini per l'Agricoltura,
gli uffici per il Dipartimento agricoltura, cioè abbiamo
l'impressione che questa Regione continui ad espandersi. Sappiamo
che c'è un problema di sedi continuamente aumentate, questa è una
Regione i cui uffici aumentano sempre più, non soltanto attorno ad
Aosta, ma anche nella stessa città. Il fatto che si voglia
trasformare il centro di Aosta nella città degli uffici credo che
non sia molto produttivo. Ancora: è un piano acquisti di cui non
abbiamo alcun elemento finanziario, per cui è un piano acquisti che
ha buone intenzioni, ma cosa si compera prima, cosa si compera
dopo, dove trovare le risorse, con quali criteri si sceglie uno
piuttosto che l'altro, questo è tutto lasciato all'estrema
discrezionalità, per cui non è un vero programma di acquisti, ma è
un elenco di buone intenzioni che non ha alcun valore
programmatorio.
Non votiamo quindi a favore di questo piano acquisti.
Presidente - Do lettura dei 5 emendamenti presentati
dall'Assessore Marguerettaz:
Emendamento
Nel secondo capoverso delle premesse all'elenco delle
richieste di acquisizione di immobili pervenute dai vari settori
dell'Amministrazione regionale sono aggiunte le seguenti
richieste:
- alle richieste dell'Assessorato Sanità, Salute e Politiche
Sociali:
Comune di Quart
Uffici per servizi veterinari dell'Azienda U.S.L. della Valle
d'Aosta.
Comune di Quart
Terreni agricoli della superficie complessiva di circa 700
metri quadrati finalizzati al riquadramento dell'immobile regionale
destinato a Centro Agricolo per portatori di handicap;
- aggiungere al termine del capoverso la seguente
richiesta:
Assessorato Territorio, Ambiente e Opere Pubbliche
Comune di Gressan
Terreno da frazionare di circa 1300 metri quadrati da
destinare alla sistemazione della pista agonistica "Renato Rosa" e
per gli accessi alla telecabina Aosta-Pila e per la tranvia
Cogne-Charemoz-Plan Praz.
Emendamento
Il titolo dell'allegato alla deliberazione di approvazione
del programma degli acquisti degli immobili che, ai sensi del punto
1 del dispositivo ne forma parte integrante e sostanziale, è
sostituito dal seguente:
"PROGRAMMA DEGLI ACQUISTI IMMOBILIARI anno 2006 e
seguenti".
Emendamento
L'emendamento della II Commissione consiliare permanente in
data 3 febbraio 2006 è sostituito dal seguente:
Nel secondo capoverso delle premesse, nelle richieste di
acquisizione immobili della Presidenza della Regione relativa al
Comune di Cogne, eliminare la parola "colonna" e inserire dopo le
parole "nelle pertinenze minerarie di Cogne", le parole "site in
località Colonna".
Emendamento
All'allegato "PROGRAMMA DEGLI ACQUISTI IMMOBILIARI anno 2006
e seguenti", al programma proposto dalla Presidenza della Regione
relativa al Comune di Cogne, nella colonna "Descrizione immobile"
dopo le parole "Pertinenze minerarie di Cogne" sono aggiunte le
parole "site in località Colonna", e nella colonna "Consistenze
indicative" è eliminata la parola "colonna".
Emendamento
All'allegato "PROGRAMMA DEGLI ACQUISTI IMMOBILIARI anno 2006
e seguenti" sono apportate le seguenti modificazioni:
a) ai programmi proposti dall'Assessorato Sanità, Salute e
Politiche Sociali sono aggiunti i seguenti:
Assessorato Sanità, Salute e Politiche Sociali
QUART
Uffici per servizi veterinari dell'Azienda U.S.L. della Valle
d'Aosta
Fabbricato ancora da accatastare della superficie commerciale
da definire
Sede dei servizi veterinari dell'Azienda U.S.L. della Valle
d'Aosta
Assessorato Sanità, Salute e Politiche Sociali
QUART
Terreni agricoli
Terreni della superficie complessiva di circa mq. 700
Riquadramento dell'immobile regionale destinato a Centro
Agricolo per portatori di handicap
b) è aggiunto il seguente programma proposto dall'Assessorato
Territorio, Ambiente e Opere Pubbliche:
Assessorato Territorio, Ambiente e Opere pubbliche
GRESSAN
Terreno per la sistemazione della pista agonista "Renato
Rosa" e per gli accessi alla telecabina Aosta-Pila e per la tranvia
Cogne-Charemoz-Plan Praz
Terreno da frazionare di circa mq. 1.300
Sistemazione della pista agonistica "Renato Rosa" e
realizzazione degli accessi alla telecabina Aosta-Pila e per la
tranvia Cogne-Charemoz-Plan Praz
c) l'ultimo programma proposto dall'Assessorato del Turismo,
Sport, Commercio e Trasporti, relativo al Comune di Brissogne, è
sostituito dal seguente:
Assessorato Turismo, Sport, Commercio e Trasporti
BRISSOGNE
Fenoillet-Brunod
Terreni interessati dai campi per sport tradizionali.
terreni della superficie complessiva di circa mq.
10.000
Riquadramento proprietà regionale
Pongo in votazione l'atto nel testo così emendato:
Il Consiglio
Richiamato il 1° comma dell'articolo 9 della legge regionale
10 aprile 1997, n. 12, recante: "Regime dei beni della Regione
Autonoma Valle d'Aosta", il quale prevede che la Giunta regionale
presenti all'approvazione del Consiglio regionale il programma
degli acquisti immobiliari che intende effettuare, in relazione
alle esigenze di intervento delle varie strutture
dell'Amministrazione regionale;
Viste le sottoelencate richieste di acquisizione di immobili
pervenute dai vari settori dell'Amministrazione regionale:
PRESIDENZA DEL CONSIGLIO
Comune di Aosta
Immobili ex ENEL (proprietà CVA" S.p.A.) in via Festaz,
angolo via del Collegio e via Piave, attuale sede degli Uffici del
Consiglio regionale, per possibile ampliamento.
PRESIDENZA DELLA REGIONE
Comune di Aosta
Fabbricato delle Poste centrali di Via Ribitel da destinare a
sede di Uffici dell'Amministrazione regionale.
Comune di Aosta
Terreni siti in Corso Ivrea (a lato del distributore IP)
confinanti con la Caserma dei Vigili del Fuoco da destinare ad
ampliamento degli spazi liberi della Caserma dei Vigili del Fuoco
(parcheggi e aree verdi).
Comune di Cogne
Terreni, fabbricati e quant'altro compreso nelle pertinenze
minerarie di Cogne site in località Colonna, al fine della
valorizzazione del territorio e il recupero funzionale del bacino
minerario.
ASSESSORATO BILANCIO, FINANZE PROGRAMMAZIONE E
PARTECIPAZIONI REGIONALI
Comune di Aosta
Area urbana di mq. 3, presso il condominio "Perrod", sede
della tipografia regionale, per la regolarizzazione
dell'occupazione avvenuta in seguito ad interventi effettuati
dall'Amministrazione regionale di bonifica delle murature e di
miglioramento dell'areazione dei locali.
Comune di Lillianes
Terreno oggetto di sconfinamento nel corso dei lavori per la
realizzazione dello Stabilimento Industriale ex INVICTA (ora
utilizzato dalla Cooperativa "Il Riccio").
Comune di Pollein
Terreni per ampliamento e riquadramento della proprietà
regionale "ex Multibox" da destinare a magazzini depositi
dell'Assessorato dell'Agricoltura.
Comune di Saint-Marcel
Terreni confinanti con l'area ex Montedison per il
riquadramento della proprietà regionale.
ASSESSORATO SANITA', SALUTE E POLITICHE SOCIALI
Comune di Pollein
Capannone in loc. Les Iles, 5/e da destinare a laboratorio di
falegnameria e restauro mobili antichi in cui occupare persone con
gravi disagi sociali.
Comune di Quart
Uffici per servizi veterinari dell'Azienda U.S.L. della Valle
d'Aosta.
Comune di Quart
Terreni agricoli della superficie complessiva di circa 700
metri quadrati finalizzati al riquadramento dell'immobile regionale
destinato a Centro Agricolo per portatori di handicap.
ASSESSORATO ISTRUZIONE E CULTURA
Comune di Aosta
Immobile in via Sant'Anselmo confinante con il tratto di
cinta romana all'angolo con la Torre dei Signori (bastione Nord
della Porta Praetoria). L'acquisto è finalizzato alla demolizione
dell'edificio che permetterà una migliore fruizione dei monumenti
romani e medievali.
Comune di Avise
Castello Blonay per la salvaguardia e valorizzazione di
immobili di interesse storico da destinare a pubblica
fruizione.
Comune di Arnad
Castello Inferiore e Superiore di Arnad per la salvaguardia e
valorizzazione di immobili di interesse storico da destinare a
pubblica fruizione.
Comune di Châtillon
Terreno confinante con il Castello Gamba per la salvaguardia
e valorizzazione del Castello stesso.
Comune di Quart
Terreni e fabbricati limitrofi al Castello di Quart per la
salvaguardia e valorizzazione del Castello stesso.
ASSESSORATO TURISMO, SPORT, COMMERCIO E TRASPORTI
Comune di Saint-Christophe
Terreni in località Maladière a lato del tratto iniziale
della S.R. per l'autoporto (Area Sogno) per la ricollocazione di
strutture e servizi di pertinenza aeroportuale (realizzazione del
Master Plan).
Comune di Saint-Christophe e Aosta
Terreni in località Maladière (Aree a nord e ovest
dell'aeroporto e terreni necessari al sistema di radioassistenza)
per la collocazione o ricollocazione di strutture e servizi di
pertinenza aeroportuale (realizzazione del Master Plan).
Comune di Pont-Saint-Martin
Area posta in riva orografica sinistra della Dora Baltea e
delimitata a sud-est dall'autostrada Quincinetto-Aosta, a nord-est
da una superficie verde, a nord-ovest dalla ferrovia Chivasso
Aosta, a sud-ovest dall'area industriale Honestamp, per la
realizzazione di un nodo intermodale denominato "Porta della Valle
d'Aosta".
Comune di Brissogne
Regolarizzazione acquisto terreni occupati dai campi per
sports tradizionali.
ASSESSORATO AGRICOLTURA E RISORSE NATURALI
Comune di Arvier
Terreni per migliorare l'accesso e per l'ampliamento delle
aree di sosta della proprietà regionale su cui sorge la cantina
cooperativistica a servizio della CO.ENFER.
Comune di Aymavilles
Due garage e un deposito in adiacenza alla Stazione Forestale
per l'ampliamento degli interrati della Stazione stessa.
Comune di Brusson
Terreno confinante con il nuovo caseificio per migliorare
l'accesso al caseificio stesso.
Comune di Chambave
Terreni per la costruzione di un nuovo stabilimento
produttivo a servizio della cooperativa la "Crotta di Vegneron" di
Chambave.
Comune di Gressan
Terreni confinanti con il Centro genetico bovino (ANABORAVA)
necessari all'ampliamento della proprietà regionale.
Comune di Quart
Terreni da destinare ad ampliamento del vivaio forestale di
proprietà regionale.
Comune di Saint-Christophe
Locali ad uso uffici siti in loc. Grande Charrière,
all'interno del complesso "Le Torri", necessari all'ampliamento
degli Uffici del Dipartimento Agricoltura.
Comune di Saint-Christophe
Locali ad uso magazzini siti in loc. Grande Charrière,
all'interno del complesso "Le Torri", necessari all'ampliamento dei
magazzini del Dipartimento Agricoltura.
Comune di Saint-Rhémy-en-Bosses
Alpeggi in località Pra d'Arc e Citrin di proprietà
dell'Ordine Mauriziano.
Comune di Torgnon
Alpeggi in località Loditor di proprietà dell'Ordine
Mauriziano.
ASSESSORATO TERRITORIO, AMBIENTE E OPERE PUBBLICHE
Comune di Gressan
Terreno da frazionare di circa 1300 metri quadrati da
destinare alla sistemazione della pista agonistica "Renato Rosa" e
per gli accessi alla telecabina Aosta-Pila e per la tranvia
Cogne-Charemoz-Plan Praz.
Rilevato che, in considerazione della peculiarità dei beni
sopraelencati, spesso richiesti per l'ampliamento e la
valorizzazione di beni già di proprietà regionale, si ritiene
opportuno procedere agli acquisti a trattativa privata ai sensi del
comma 5 dell'articolo 9 della L.R. n. 12/97 e successive
modificazioni;
Rilevato, altresì, che l'acquisizione dei beni compresi nel
Programma dipenderà oltre che dai limiti della disponibilità
finanziaria di bilancio, dall'esito fruttuoso delle trattative con
i proprietari;
Considerato opportuno inserire nel Programma degli acquisti
gli immobili richiesti dai vari settori dell'Amministrazione nonché
i beni già oggetto del Programma di anni precedenti per i quali è
stato confermato l'interesse all'acquisto dalle strutture
proponenti;
Ritenuto, pertanto, opportuno approvare l'allegato programma
degli acquisti immobiliari, ai sensi e per gli effetti del 1° comma
dell'articolo 9 della legge regionale n. 12/97, e successive
modificazioni;
Richiamata la deliberazione della Giunta regionale n. 2362 in
data 29 luglio 2005 concernente l'approvazione del bilancio di
gestione per il triennio 2005/2007 con decorrenza 1 agosto 2005, e
disposizioni applicative;
Visto il parere favorevole rilasciato dal Capo del Servizio
Patrimonio Immobiliare, ai sensi del combinato disposto degli
articoli 13, comma 1, lettera e) e 59, comma 2, della legge
regionale 23 ottobre 1995, n. 45, sulla legittimità della presente
deliberazione;
Visto il parere della II Commissione consiliare
permanente;
Con gli emendamenti dell'Assessore Marguerettaz;
Delibera
1) di approvare il programma degli acquisti immobiliari,
allegato alla presente deliberazione a formarne parte integrante e
sostanziale ai sensi e per gli effetti del 1° comma dell'articolo 9
della L.R.12/97 e successive modificazioni;
2) di delegare la Giunta regionale ad effettuare gli atti
necessari al perfezionamento dell'atto di acquisizione;
3) di stabilire che il programma di cui al punto 1) rimanga
in vigore sino all'approvazione del programma successivo;
4) di dare atto che eventuali ulteriori acquisizioni di
immobili, che si rendessero necessarie per sopravvenute esigenze da
parte dell'Amministrazione regionale, saranno sottoposte
all'approvazione del Consiglio regionale ai sensi del comma 4
dell'articolo 9 della L.R. n. 12/97 e successive
modificazioni.
Allegato
(omissis)
Consiglieri presenti: 28
Votanti e favorevoli: 23
Astenuti: 5 (Fiou, Frassy, Lattanzi, Squarzino Secondina,
Venturella)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK