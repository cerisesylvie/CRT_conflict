Consiglio Regionale della Valle d'Aosta - Oggetto del Consiglio n. 1689 del 10 marzo 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1689 del 10 marzo 2011 - Resoconto
OGGETTO N. 1689/XIII - Approvazione del programma di
dismissione e di acquisizione di beni immobili di Vallée d'Aoste
Structure Srl, ai sensi della legge regionale 18 giugno 2004, n.
10.
Il Consiglio
Richiamata la legge regionale 18 giugno 2004, n. 10, recante
"Interventi per il patrimonio regionale destinato ad attività
produttive e commerciali", in applicazione della quale la Regione
ha conferito il proprio patrimonio destinato ad attività produttive
alla società Struttura Valle d'Aosta s.r.l. - Vallée d'Aoste
Structure srl;
Richiamato, in particolare, l'articolo 4 che stabilisce che
"Il Consiglio regionale approva, su proposta della Giunta
regionale, gli indirizzi strategici e gli eventuali programmi di
dismissione dei beni della società che la Regione intende
presentare in assemblea per il tramite del rappresentante di
Finaosta s.p.a.";
Richiamata, inoltre, la deliberazione del Consiglio regionale
n. 2625/XII del 5 aprile 2007, recante "Indirizzi strategici
previsti dall'articolo 4 della l.r. 10/2004", a cui la società
Vallée d'Aoste Structure srl deve improntare l'organizzazione e
l'esecuzione della sua attività;
Richiamata, infine, la legge regionale 10 aprile 1997, n. 12,
recante "Regime dei beni della Regione autonoma Valle
d'Aosta";
Ricordato che gli indirizzi strategici prevedono che siano
approvati dal Consiglio regionale i programmi di dismissione dei
beni immobili della società e le acquisizioni di beni
immobili;
Appreso che la società Vallée d'Aoste Structure srl ha
comunicato che intende procedere alle seguenti operazioni:
- acquisizione della porzione di un capannone industriale
sito in comune di Donnas (censito al Foglio 21, mappale 101, sub.
1), comprensivo della quota proporzionale di comproprietà sulle
parti comuni del fabbricato (N.C.T. Foglio 21 mappale 101 Ente
Urbano - N.C.E.U. BCNC, relativo all'area di pertinenza del
fabbricato, al netto della superficie di sedime, censito al Foglio
21 mappale 101 sub. 5), di proprietà della società FINKAPI s.r.l.
in liquidazione, al fine di ricomporre la proprietà dell'intero
immobile e di razionalizzare il contratto di locazione in essere
con CO.FA.VAL coop. a r.l.;
- vendita alla società Telcha s.r.l., o ad eventuale società
di leasing finanziante l'iniziativa, del terreno per volumetria
corrispondente alle unità immobiliari F3 e F4 dell'edificio F del
MasterPlan, situato nel parco industriale Espace Aosta, nel comune
di Aosta;
- permuta senza conguaglio con la società M.D.M. s.r.l. di
immobili strumentali siti nel
comune di Châtillon;
- cessione di immobili, così come prevista dall'accordo di
programma stipulato tra l'amministrazione regionale, il Comune di
Morgex, la società Vallée d'Aoste Structure srl ed il Consorzio
Artigiano Morgex, al fine della riqualificazione dell'area
produttiva "ex Morgex Carbo", sita in Comune di Morgex:
o
terreni censiti al Foglio 7, mappali 428, 1034, 429, 1035,
430, 1033 e al Foglio 36, mappale 691, da cedere al Comune di
Morgex;
o
terreno censito al Foglio 7, mappali 435, 1032, da cedere
al Consorzio Artigiano Morgex;
Appreso, inoltre, che l'immobile censito al catasto
fabbricati al Foglio 21, mappale 101, pur essendo interamente
ceduto in locazione alla società CO.FA.VAL coop. a r.l. appartiene
quasi totalmente a Vallée d'Aoste Structure srl (Foglio 21, mappale
101, sub 2, 3, 4), mentre la parte restante è di proprietà della
società FINKAPI s.r.l. in liquidazione (Foglio 21, mappale 101, sub
1) e le parti comuni del fabbricato (N.C.T. Foglio 21 mappale 101
Ente Urbano - N.C.E.U. BCNC relativo all'area di pertinenza del
fabbricato, al netto della superficie di sedime, censito al Foglio
21 mappale 101 sub 5) sono attribuite alle due suddette società per
quote proporzionali;
Considerato che la società FINKAPI s.r.l. in liquidazione ha
manifestato la disponibilità a vendere la parte di immobile
posseduta e che l'acquisizione della stessa consentirebbe di
ricomporre la proprietà dell'intero immobile in capo a Vallée
d'Aoste Structure srl, oltre a permettere la razionalizzazione del
contratto di locazione stipulato con la società CO.FA.VAL coop. a
r.l.;
Rilevato che, pertanto, sussiste l'interesse pubblico
all'acquisizione della porzione di immobile;
Considerato che la Regione aveva richiesto, con nota n. 548
dell'8 gennaio 2010, a Vallée d'Aoste Structure srl, la
trasmissione degli elementi necessari a predisporre gli atti di
competenza del Consiglio regionale, che autorizzassero
l'acquisto;
Considerato che, con la deliberazione di Giunta regionale n.
3287 del 23 novembre 2007, è stata autorizzata la società Vallée
d'Aoste Structure srl a costituire un diritto di superficie a
favore della società Telcha s.r.l., su di una porzione di terreno
corrispondente alle unità immobiliari F3 e F4 dell'edificio F del
MasterPlan situato nel parco industriale Espace Aosta, nel comune
di Aosta;
Considerato che la società Telcha s.r.l. ha manifestato, con
nota del 10 novembre 2010, a Vallée d'Aoste Structure srl,
l'intenzione a procedere all'acquisizione dei terreni di cui sopra,
eventualmente anche tramite società di leasing finanziante
l'iniziativa, per consentirvi l'installazione degli impianti della
Centrale Termica di Teleriscaldamento a servizio della città di
Aosta;
Considerato che Vallée d'Aoste Structure s. a r.l., con nota
del 12 novembre 2010, ha trasmesso alla Regione la richiesta della
società Telcha s.r.l. esprimendo parere favorevole in merito alla
cessione dell'area, ma richiedendo di prevedere nell'atto, ove
compatibile con le modalità di finanziamento individuate da Telcha
s.r.l., alcune condizioni a tutela della società stessa;
Considerato che la società M.D.M. s.r.l. ha richiesto, con
nota prot. n. 28723 del 27 novembre 2009, di ampliare lo
stabilimento sul terreno sito in comune di Châtillon censito al
N.C.T. al Foglio 43, mappali 558 e 559, di acquisire una piccola
porzione di terreno situata a nord dello stabilimento, da
frazionare dal Foglio 43, mappale 25, e di eliminare il diritto di
servitù di passaggio a favore del terreno posto ad est dello
stabilimento (Foglio 43, mappale 25), conferito alla società Vallée
d'Aoste Structure srl in data 28 dicembre 2008;
Considerato che la società M.D.M. s.r.l. si è dichiarata
disposta a cedere in permuta una porzione di fabbricato urbano a
destinazione artigianale produttiva, sito nel comune di Châtillon,
in loc. Tornafol, censito al N.C.E.U. al Foglio 38, mappale 390 sub
2, categoria D8, comprensivo della quota proporzionale di
comproprietà sulle parti comuni del fabbricato (Foglio 38 mappale
390 - Ente Urbano), oltre al terreno pertinenziale al fabbricato,
censito al N.C.T. al Foglio 38 mappale 745, di superficie pari a
319 m²;
Rilevato che l'acquisto si rende necessario per destinare
alla collettività valdostana l'immobile, che risulta essere di
interesse dell'Istituto Don Bosco, e che, pertanto, sussiste
l'interesse pubblico all'acquisizione dell'immobile;
Considerato che Vallée d'Aoste Structure srl, con nota prot.
n. 17618 del 29 ottobre 2010, precisava i termini della richiesta
della società M.D.M. s.r.l. e forniva indicazioni riguardanti
l'area da dismettere, chiarendo che la medesima era costituita dal
Foglio 43, mappali 558 e 559 (originati dal frazionamento del
mappale 270) e da due aree da frazionare dal Foglio 43, mappale 25,
situate a nord e a est dello stabilimento;
Rilevato che sul terreno censito al N.C.T. Foglio 43, mappale
25, da frazionare, situato ad est dello stabilimento, era pervenuta
un'altra richiesta di acquisizione da parte di un'altra
impresa;
Ricordato che, con la deliberazione di Giunta regionale n.
2709 del 19 settembre 2008, è stata autorizzata la società Vallée
d'Aoste Structure srl a costituire un diritto di superficie a
favore della società M.D.M. s.r.l., relativamente al terreno di
5.747 m
2
, censito al N.C.T. al Foglio 43, mappale 270,
sito in comune di Châtillon;
Ricordato che la deliberazione di Giunta regionale n. 3786,
del 30 dicembre 2009, ha approvato l'accordo di programma tra
l'amministrazione regionale, il Comune di Morgex, il Consorzio
Artigiano Morgex e la società Vallée d'Aoste Structure srl, al fine
di realizzare interventi infrastrutturali a servizio dell'area
produttiva denominata "ex Morgex Carbo", in comune di Morgex e che,
in tale accordo, è prevista la cessione dei seguenti beni immobili,
di proprietà della società Vallée d'Aoste Structure srl:
o
terreni censiti al Foglio 7 mappali 428, 429, 430, e al
Foglio 36, mappale 691 da cedere al Comune di Morgex;
o
terreno censito al Foglio 7, mappale 435, da cedere al
Consorzio Artigiano Morgex;
Ricordato che l'art. 13, comma 8, della l.r. 12/1997, prevede
che "per l'alienazione di immobili adibiti ad attività industriale
o artigianale la gara o altra modalità di alienazione possibile
deve essere preceduta da trattativa privata con i soggetti
occupanti l'immobile a titolo di comodato o di locazione, previo
parere favorevole delle strutture competenti in materia di
industria o di artigianato e previa perizia di stima redatta
secondo le modalità di cui all'articolo 18", e che il comma 8bis
prevede che "l'alienazione di beni gravati da diritto di superficie
costituito a favore dei soggetti che esercitano attività produttiva
industriale ed artigianale, è preceduta da trattativa privata con i
soggetti titolari del diritto, previo parere favorevole delle
strutture regionali competenti in materia di industria o di
artigianato e previa perizia di stima redatta secondo le modalità
di cui all'articolo 18";
Ricordato che l'articolo15, comma 1, primo periodo, della
l.r. 12/1997, prevede che "la Giunta regionale, con espresse
motivazioni riferite al soddisfacimento di uno specifico interesse
pubblico, quando ciò venga ritenuto più conveniente per
l'Amministrazione in relazione alla specificità dei beni da
acquisire, può procedere alla permuta di beni patrimoniali della
Regione con beni di proprietà di altri soggetti";
Ritenuto di approvare il programma di dismissione e di
acquisizione di beni immobili di Vallée d'Aoste Structure srl, così
formato:
a) acquisto della porzione di immobile, sita nel comune di
Donnas, appartenente alla società FINKAPI s.r.l. in liquidazione,
censita al N.C.E.U. Foglio 21, mappale 101, sub 1 comprensivo della
quota proporzionale di comproprietà sulle parti comuni del
fabbricato (N.C.T. Foglio 21 mappale 101 Ente Urbano - N.C.E.U.
BCNC relativo all'area di pertinenza del fabbricato, al netto della
superficie di sedime, al Foglio 21 mappale 101 sub 5), al fine di
costituire in capo alla società Vallée d'Aoste Structure srl la
proprietà dell'intero stabile e di razionalizzare il contratto di
locazione stipulato con la società CO.FA.VAL coop. a r.l.;
b) permuta dei seguenti beni immobili strumentali, meglio
evidenziati nelle allegate schede:
o
immobile di proprietà della società M.D.M. s.r.l. da
acquisire: porzione di fabbricato urbano a destinazione artigianale
produttiva, sito nel comune di Châtillon, in loc. Tornafol, censito
al N.C.E.U. al Foglio 38 mappale 390 sub 2, categoria D8,
comprensivo della quota proporzionale di comproprietà sulle parti
comuni del fabbricato (Foglio 38 mappale 390 - Ente Urbano), oltre
al terreno pertinenziale al fabbricato, censito al N.C.T. al Foglio
38 mappale 745, di superficie pari a 319 m²;
o
immobile da cedere alla società M.D.M. s.r.l.: terreno di
5.747 m², sito nel comune di Châtillon, censito al N.C.T. al Foglio
43, mappali 558 (N.C.E.U. F1 Area Urbana di consistenza 5.415 m²) e
559 (N.C.E.U. F1 Area Urbana di consistenza 332 m²);
c) alienazione dei seguenti beni:
o
terreno per volumetria corrispondente alle unità
immobiliari F3 e F4 dell'edificio F del MasterPlan situato nel
parco industriale Espace Aosta, nel comune di Aosta, che sarà
oggetto di migliore individuazione a seguito di frazionamento
catastale (porzione del Foglio 61 mappale 159);
o
due appezzamenti di terreno siti in comune di Châtillon,
costituenti una porzione del Foglio 43, mappale 25, che saranno
oggetto di migliore individuazione a seguito di frazionamento
catastale;
o
terreni siti in Comune di Morgex, censiti al Foglio 7,
mappali 428 (frazionato nelle particelle 428 e 1034), 429
(frazionato nelle particelle 429 e 1035), 430 (frazionato nelle
particelle 430 e 1033);
o
terreno in comune di Morgex,censito al Foglio 7, mappale
435 (frazionato nelle particelle 435 e 1032);
o
terreno in comune di Morgex, censito al Foglio 36, mappale
691,
integrando opportunamente l'allegato A alla deliberazione del
Consiglio regionale n. 2625/XII del 5 aprile 2007;
Richiamata la legge regionale 18 giugno 2004, n. 10, recante
"Interventi per il patrimonio regionale destinato ad attività
produttive e commerciali";
Richiamata la propria deliberazione n. 2625/XII del 5 aprile
2007, recante approvazione degli "Indirizzi strategici previsti
dall'articolo 4 della l.r. 10/2004";
Richiamata la legge regionale 10 aprile 1997, n. 12, recante
"Regime dei beni della Regione autonoma Valle d'Aosta";
Richiamata la deliberazione della Giunta regionale n. 3702 in
data 18 dicembre 2009, concernente l'approvazione del bilancio di
gestione per il triennio 2010/2012 con attribuzione alle strutture
dirigenziali di quote di bilancio e degli obiettivi gestionali
correlati, del bilancio di cassa per l'anno 2010 e di disposizioni
applicative;
Visto il parere favorevole di legittimità sulla presente
deliberazione rilasciato dal direttore della Direzione assistenza
imprese, ricerca, qualità e formazione professionale
dell'Assessorato attività produttive ai sensi dell' art. 3, comma
4, della legge regionale 23 luglio 2010, n. 22;
Delibera
l'approvazione del programma di dismissione e di acquisizione
di beni immobili di Vallée d'Aoste Structure srl integrando con la
tabella seguente l'allegato A alla deliberazione del Consiglio
regionale n. 2625/XII del 5 aprile 2007:
ALIENAZIONI
Lotto
Comune
Immobile
Titolare rapporto (attuale)
Dati catastali
Planimetria/Note
1
Aosta
terreno per volumetria corrispondente alle unità immobiliari
F3 e F4 dell'edificio F del MasterPlan situato nel parco
industriale Espace Aosta, nel comune di Aosta, che sarà oggetto di
migliore individuazione a seguito di frazionamento
catastale
Telcha (DGR n. 3287 del 23 novembre 2007)
Foglio 61
porzione del mappale 1590
1
2
Châtillon
appezzamento di terreno che sarà oggetto di migliore
individuazione a seguito di frazionamento catastale - sup stimata
490 m
2
Foglio 43
porzione del mappale 25
2
3
Châtillon
appezzamento di terreno che sarà oggetto di migliore
individuazione a seguito di frazionamento catastale - sup. stimata
2.800 m
2
Foglio 43
porzione del mappale 25
2
4
Morgex
terreni
Foglio 7, mappali 428 (frazionato nelle particelle 428 e
1034), 429 (frazionato nelle particelle 429 e 1035), 430
(frazionato nelle particelle 430 e 1033);
3
5
Morgex
terreni
Foglio 7, mappale 435 (frazionato nelle particelle 435 e
1032)
3
6
Morgex
terreno
Foglio 36, mappale 691
4
7
Châtillon
terreno di 5.747 m
2
M.D.M. s.r.l. (DGR n. 2709 del 19 settembre 2008)
N.C.T. al Foglio 43, mappali 558 (N.C.E.U. F1 Area Urbana di
consistenza 5.415 m²) e 559 (N.C.E.U. F1 Area Urbana di consistenza
332 m²)
in permuta con il bene n. 9
ACQUISIZIONI
Lotto
Comune
Immobile
Proprietario (attuale)
Dati catastali
Planimetria
8
Donnas
Co.Fa.Val. (porzione)
FINKAPI s.r.l. in liquidazione
N.C.E.U. Foglio 21, mappale 101, sub. 1 comprensivo della
quota proporzionale di comproprietà sulle parti comuni del
fabbricato (N.C.T. Foglio 21 mappale 101 Ente Urbano - N.C.E.U.
BCNC relativo all'area di pertinenza del fabbricato, al netto della
superficie di sedime, al Foglio 21 mappale 101 sub. 5)
-
9
Châtillon
Fabbricato a destinazione artigianale
M.D.M. s.r.l.
N.C.E.U. al Foglio 38 mappale 390 sub. 2, categoria D8,
comprensivo della quota proporzionale di comproprietà sulle parti
comuni del fabbricato (Foglio 38 mappale 390 - Ente Urbano), oltre
al terreno pertinenziale al fabbricato, censito al N.C.T. al Foglio
38 mappale 745, di superficie pari a 319 m²
in permuta con il bene 7
Allegati
(omissis)
Président
- Avant de donner la parole à l'Assesseur
Pastoret, je vous annonce qu'a été déposé un sub-amendement à
l'amendement n° 9 de la part de l'Assesseur Pastoret.
La parole à l'Assesseur aux activités productives, Pastoret.
Pastoret (UV)
- Merci M. le Président.
L'acte administratif qui est soumis à l'approbation de cette
Assemblée concerne le programme de vente et d'achat d'immeubles de
la part de Vallée d'Aoste Structure, selon les procédures prévues
par la loi n° 10/2004. Le premier alinéa de l'article 4 de ladite
loi prévoit que le Conseil régional approuve, sur proposition du
Gouvernement régional, les orientations stratégiques et les
éventuels plans de désaffection des biens de la société, que la
Région lui soumet par l'intermédiaire du représentant de Finaosta
S.p.A. et ce selon les adresses fixées par la délibération n° 2625
du Conseil régional, portant "Indirizzi strategici previsti
dall'articolo 4 della l.r. 10/2004", qui elle prévoit que les plans
de désaffection et d'achat des biens immobiliers soient approuvés
par le Conseil régional. A cet effet Vallée d'Aoste Structure a
informé la Région qu'elle entend procéder à l'opération qui est
indiquée sur l'annexe de ce point à l'ordre du jour, à savoir:
achat d'une portion de bâtiment industriel en territoire de la
commune de Donnas, ce qui permettrait à Vallée d'Aoste Structure de
détenir l'ensemble total dudit bâtiment, qui actuellement
appartient déjà pour une partie à Vallée d'Aoste Structure; achat à
travers formule d'échange d'un bâtiment à destination industrielle
dans la Commune de Châtillon, en change des terrains en la commune
de Châtillon dans la zone industrielle; vente d'un terrain dans
l'aire du parc industriel de l'Espace Aoste, ancienne usine Cogne,
pour l'installation d'une centrale thermique au service du réseau
de téléchauffage; cession de terrains en la commune de Morgex ayant
été individués suite à un accord de programme entre ladite Commune
prévoyant la cession de deux terrains à la municipalité et au
Consortium artisan de Morgex.
La délibération qui est soumise à l'attention du Conseil a été
présentée par le Gouvernement valdôtain comme prévu par les
dispositions que je viens de citer, mais la décision de
l'approbation de l'acte revient à l'Assemblée. Je tiens à rappeler
que les modalités et les procédures concernant l'achat, la vente ou
les échanges sont réglés par les dispositions de la loi n° 12/1997
et que ces dispositions sont reportées dans le texte de la
délibération en question.
Questo oggetto all'ordine del giorno era già iscritto alla
precedente riunione del Consiglio; avevo chiesto di poterlo
rinviare a questa data e ringrazio pertanto il Presidente e il
Consiglio che hanno approvato la sua reiscrizione in data odierna.
Avevo richiesto il rinvio per correggere un errore contenuto nella
delibera, che ci è stato segnalato da Vallée d'Aoste Structure e
che riguarda alcuni degli emendamenti presentati e che illustrerò.
Alcuni altri emendamenti correggono poi degli errori di
individuazione dei beni, questo in particolare con riferimento a
questi ultimi; gli emendamenti sono: il n. 1, il n. 3, il n. 6, il
n. 9 e il sub-emendamento all'emendamento n. 9 che corregge
un'errata trascrizione di un numero di particella.
Per quanto riguarda gli emendamenti n. 1, n. 3, n. 6 e n. 9, la
ragione della loro presentazione è la seguente: essi si rendono
necessari in quanto l'accordo di programma fra l'Amministrazione
regionale, il Comune di Morgex, il Consorzio Artigiano Morgex e la
società Vallée d'Aoste Structure, al fine di realizzare interventi
infrastrutturali a servizio dell'area produttiva denominata "ex
Morgex-Carbo", in comune di Morgex, prevedeva la cessione al Comune
di Morgex di terreni censiti al foglio 7, mappali 426-427 da parte
della Regione. Appurato che la proprietà dei medesimi è in capo a
Vallée d'Aoste Structure, e considerato il parere favorevole alla
cessione dei terreni comunicato dalla società in data 8 marzo 2011,
si rende necessario inserire i suddetti terreni nel programma di
dismissioni di beni immobili; questo lo facciamo dopo che Vallée
d'Aoste Structure ha comunicato con una propria nota tale
necessità. Ne consegue quindi la proposta emendativa, che prevede
di inserire i due nuovi mappali oggetto di emendamento, 426 e 427,
che sono ricordati nei punti 1, 3, 6 e 9, nei vari capoversi: il
sesto per l'emendamento n. 1, il ventesimo per l'emendamento n. 3,
dove si inseriscono questi numeri, il ventitreesimo per
l'emendamento n. 6 e ovviamente nella tabella delle alienazioni
dove vanno inseriti i due mappali che non erano presenti nell'atto
precedente.
Gli altri emendamenti riguardano più specificamente i terreni
siti in Châtillon e sono gli emendamenti n. 2, n. 4, n. 5, n. 8 e
n. 10; essi scaturiscono dalla comunicazione che ho ricordato
prima, che Vallée d'Aoste Structure ci ha fatto pervenire alla
vigilia della scorsa adunanza e che ci ha successivamente
formalizzato, nella quale si precisa che i beni in permuta nel
territorio di Châtillon sono da intendersi comprensivi anche di due
porzioni di terreno da frazionare dal mappale 25 dello stesso
foglio 43. Questa è la ragione dello scorso rinvio, e ovviamente
siamo d'accordo nel correggere l'atto in questo senso, aderendo
alla richiesta di Vallée d'Aoste Structure.
Illustro brevemente gli emendamenti, al di là del contenuto. Si
precisa, con l'emendamento n. 2, nel testo che viene
presentato...un testo che dice appunto:
"l'acquisizione in
permuta dell'immobile di cui al punto precedente risulta di
interesse per la collettività valdostana, in particolare per il
sostegno all'attività istituzionale svolta dall'Istituto Don Bosco
in ambito socio-educativo, il quale ad oggi è già titolare di una
concessione di un complesso immobiliare di proprietà regionale in
applicazione della "Convenzione per la gestione dell'Istituto Don
Bosco di Châtillon per il periodo dal 1° agosto 2008 al 31 dicembre
2014"
. Tale emendamento si è reso opportuno in ossequio
all'articolo 15 della legge regionale n. 12, per meglio ricordare
il fondamento giuridico dell'operazione di permuta, il quale
articolo dispone che
"la Giunta regionale, con espresse
motivazioni riferite al soddisfacimento di uno specifico interesse
pubblico, quando ciò venga ritenuto più conveniente per
l'Amministrazione in relazione alla specificità dei beni da
acquistare, può procedere alla permuta di beni patrimoniali della
Regione con beni di proprietà di altri soggetti"
. Quindi va in
questo senso l'emendamento che presentiamo. L'emendamento n. 4
riordina gli immobili da cedere e aggiunge una raccomandazione, che
è quella della valutazione tecnico-estimativa e comparativa in
ordine allo sviluppo economico dell'area e cita gli appezzamenti di
terreno che aggiungiamo in seguito all'emendamento che si è reso
necessario. Per quanto riguarda l'emendamento n. 5 viene tolto il
capoverso che riguardava i due appezzamenti di terreni da cedere in
vendita, perché se la proposta è quella di andare ad una permuta
deve essere modificato questo punto. Poi l'emendamento n. 7 cita
l'approvazione del bilancio di gestione, perché quando la delibera
fu approvata non era ancora in essere il bilancio di gestione che
in questo momento è vigente. Gli emendamenti n. 8 e n. 10 si
riferiscono rispettivamente alla tabella alienazioni e alla tabella
delle acquisizioni, perché anche qui vanno apportate le necessarie
modifiche per quanto riguarda l'intenzione di procedere alla
permuta di tutti i terreni in cambio dell'immobile in questione nel
comune di Châtillon.
Président
- La parole au Vice-président Chatrian.
Chatrian (ALPE)
- Grazie Presidente.
Reputiamo sempre un momento importante il dibattito in aula
sull'approvazione dell'integrazione del programma di dismissioni e
di acquisizioni di beni immobili di Vallée d'Aoste Structure ai
sensi di legge, visto che tale società di scopo gestisce in toto,
in questo momento, il patrimonio produttivo regionale. Questo
programma va ad integrare, come prima l'Assessore ha esplicitato,
la deliberazione del 5 aprile 2007: è proprio competenza di
quest'aula approvare i programmi di dismissione e di acquisizione.
Sono state illustrate le modifiche apportate oggi in aula, che
vanno nella direzione di mettere in condizione la società di scopo
di operare celermente e con chiarezza sui vari adempimenti.
La "12/1997" prevede proprio che l'alienazione di beni gravati
di diritto di superficie, costituito a favore di soggetti che
esercitano attività produttiva industriale ed artigianale, è
preceduta da trattativa privata, con soggetti titolati del diritto,
previo parere favorevole delle strutture regionali; quindi è una
possibilità che la legge dà. Per quanto riguarda l'articolo 15,
un'ulteriore possibilità inserita in legge prevede che la Giunta
regionale, con espresse motivazioni riferite al soddisfacimento di
uno specifico interesse pubblico quando ciò venga ritenuto più
conveniente per l'Amministrazione in relazione alla specifica di
beni da acquisire, può procedere alla permuta dei beni. Penso che
questi siano i due assi portanti di questa legge e dell'atto
presentato oggi in aula. Detto questo, l'atto contiene permute e
trattative varie in riferimento alla norma e ricomposizione
soprattutto alla proprietà esclusivamente per quanto detto prima,
con i relativi stravolgimenti messi in campo oggi; quanto meno
penso che si sia fatto chiarezza.
Il nostro gruppo ha presentato due emendamenti riguardanti il
"dossier Telcha" in riferimento al teleriscaldamento e, in
commissione, abbiamo cercato di approfondire il tema. Sinceramente
non ci convincono del tutto soprattutto le motivazioni e le
considerazioni che fa la società Vallée d'Aoste Structure
nell'esprimere parere favorevole alla totale cessione dell'area ed
alla relativa possibilità di procedere all'acquisizione di terreni,
eventualmente anche tramite società di leasing finanziante
l'iniziativa per consentire l'installazione degli impianti della
centrale termica di teleriscaldamento a servizio della città di
Aosta.
Leggo le motivazioni che, a nostro avviso, sono deboli, quelle
che Vallée d'Aoste Structure cita e che vengono riprese
tout
court
nell'atto amministrativo:
"Da parte nostra esprimiamo
parere favorevole alla cessione dell'area nello stato di fatto e di
diritto in cui si trova Telcha, già autorizzata ad edificare e
mantenere l'edificio per trent'anni per l'effetto di
semplificazione che la vendita comporta; per noi la contropartita è
più conveniente, determinata e immediatamente percepita e, per
Telcha, sarà più lineare la titolarità dell'investimento e la
modalità del suo finanziamento".
Queste sono le motivazioni
della società di scopo, riprese in toto dall'atto oggi in
discussione. Ci sembrano un po' deboli come motivazioni, non siamo
riusciti a capire cosa è cambiato dal 2007. Nel 2007 Telcha ha
stipulato un contratto di diritto di superficie con Vallée d'Aoste
Structure, società di scopo, motivazioni messe nere su bianco con,
da una parte, l'obiettivo di realizzare la centrale termica e,
dall'altra, la società aveva ritenuto - io dico "necessario" -
all'epoca di mantenere comunque la proprietà. Sì, un diritto reale
per trent'anni, ma quanto meno la parte forse più robusta rimaneva
in capo alla società di scopo. Detto questo, non ci dice nulla di
più; l'atto poi assolutamente non va ad approfondire questo nuovo
posizionamento e non troviamo traccia sul documento di quali siano
le condizioni mutate rispetto al novembre 2007, quando è stato
stipulato l'atto. È stata autorizzata la società Vallée d'Aoste
Structure a costituire un diritto di superficie a favore di Telcha,
non ne ravvisiamo le necessità, e per questo abbiamo presentato i
nostri due emendamenti.
Non capiamo le reali motivazioni, non lo abbiamo capito in
commissione, pur chiedendo anche al Presidente di Telcha e
all'Assessore competente di dirci quali sono le motivazioni, cos'è
cambiato, quali sono i boccini che si sono spostati, se si sono
spostati e perché. Abbiamo chiesto qualche ragguaglio in più dal
punto di vista progettuale, avevamo chiesto in II e IV Commissione
se era possibile audire l'amministratore delegato dal punto di
vista progettuale per conoscere, perché non conosciamo le
integrazioni o le modifiche del progetto, ma anche proprio per
capire il quadro completo della situazione, perché su questo atto
amministrativo, oltre alle permute e all'acquisto di eventuali
parti di fabbricato di proprietà regionale, il pezzo forte di
questo atto è la vendita di questi 6.000 metri quadri. Sinceramente
non abbiamo capito le necessità, e soprattutto quali sono i
cambiamenti. Ci sarebbe piaciuto avere dei dettagli in più da parte
della società Telcha, capire quali sono queste integrazioni, capire
quali sono le necessità, perché noi abbiamo la documentazione. Alla
domanda molto stringata e molto puntuale di Telcha di avere la
totale proprietà, la risposta della nostra società di scopo è stata
quella di dare la proprietà perché l'interesse è anche quello di
fare cassa (questo è quanto ci è stato detto in commissione); ma,
al di là di questo, non abbiamo altri elementi! Ecco perché abbiamo
presentato questi due emendamenti. Ci piacerebbe sapere qualcosa in
più dal Presidente o dall'Assessore competente, perché non
ravvisiamo la necessità di questa inversione di rotta che va ad
alienare ed a vendere la totale proprietà.
Faccio un passo indietro per quanto riguarda le permute
specificate e chiarite - penso - nell'atto in discussione: mi pare
che i quattro beni inseriti in questo atto, che eventualmente la
società di scopo andrà a permutare fra proprietà regionale e
proprietà dell'MDM di Châtillon... mi pare che i due valori dei
primi due lotti - il lotto proprietà MDM e l'altro lotto che
potenzialmente poteva essere sottoscritto come diritto di
superficie dei 5.700 metri quadri - hanno lo stesso valore; ecco
perché qualcosa
cloche
ancora, per il fatto che gli altri
due beni, quelli da 2.800 e 500 metri, vanno ben oltre il
conguaglio. Ma la carta canta, nel senso che le perizie di AREA del
2006 citavano 250.000 euro per uno e 240.000 euro per l'altro,
quindi la permuta si chiude fra quei due beni. Se l'obiettivo è
quello di permutare i quattro lotti, a mio avviso il conguaglio
comunque ci dovrebbe stare, ma proprio perché sono perizie di tre
anni fa.
Quindi a mio avviso dovreste - lo pongo come suggerimento -
togliere dal cappello dell'oggetto dell'approvazione del programma,
l'espressione:
"permuta senza conguaglio con la società
MDM"
, perché già solo quei due beni vanno ad azzerare i due
valori; gli altri due beni, che sono edificabili, con volumetria ed
eventualmente ancora da frazionare, vanno oltre i due valori di
conguaglio. Questo è un dettaglio da verificare, prima di approvare
questo importante atto di dismissioni con il quale si dà corso
indubbiamente ad una volontà politica e non tecnica, perché oggi
stiamo creando le condizioni per allineare o acquisire dei beni. Ma
chiarezza vuole, nel momento in cui abbiamo già dati e perizie sul
tavolo, che si verifichi meglio...non sarebbe neanche male!
Faccio di nuovo un passo avanti sul discorso di Telcha:
aspettiamo le controproposte, perché non abbiamo capito questa
necessità di modificare l'atto stipulato quattro anni tra Telcha,
società di diritto privato che fa un'operazione importante sulla
città di Aosta, e la società di scopo Vallée d'Aoste Structure che,
invece, aveva già stipulato l'atto nel 2007 con Telcha.
Si dà atto che, dalle ore 9,15, assume la presidenza il
Vicepresidente André Lanièce.
Presidente
- La parola al Consigliere Donzel.
Donzel (PD)
- Egregio Presidente, cari colleghi, si
tratta di un atto non meramente burocratico che ha tutta
l'attenzione del nostro partito, perché sappiamo quanto questi beni
possono essere importanti per lo sviluppo della nostra regione: da
qui l'attenzione che diamo a questi passaggi e la volontà di
affrontarli con quel senso di responsabilità che ci vuole lontani
da quello che è diventato un paradigma della storia, l'essere
pilateschi, il tirarsi fuori, affidare ad altri la responsabilità
degli atti. In qualche modo vogliamo essere parte delle scelte che
vengono fatte, sia quando diciamo di sì, sia quando diciamo di no
con delle ragioni puntuali.
Rispetto a questo atto ci permettiamo di far rilevare come lo
vuole la procedura regionale, che naturalmente non è questa la sede
per contestare, ma all'interno di uno stesso atto ci sono più
elementi molto diversi anche fra di loro per importanza e natura.
Per quello che abbiamo potuto verificare noi, sicuramente
importante è la questione che attiene all'area del comune di Morgex
e che tocca sia la parte artigianale, sia la parte del comune: è
un'area che da tempo aveva bisogno di un indirizzo strategico
preciso. Ci permettiamo di rilevare però un aspetto: un atto come
questo che ha una sua delicatezza, Assessore, già era stato
presentato l'altro Consiglio regionale; ora arriva a questo con
numerosi emendamenti. Capisco che si tratta di emendamenti tecnici
e non di carattere politico, ma vista la delicatezza della materia,
se si potesse avere degli atti più puliti a monte e non con questa
sorta di emendamenti che arrivano all'ultimo minuto...
E vengo alla questione della cessione di beni nell'area
dell'Espace Aosta. Questa è un'area che ci interessa molto, come
credo a tutte le forze politiche, perché è un'area che noi
continuiamo a ritenere strategica per la Valle d'Aosta, un'area che
è importante che mantenga il vincolo che ha tuttora, di tipo
industriale e artigianale, e rileviamo che l'operazione in corso
non è la prima che viene fatta. È esistito un precedente con il
caso del Consorzio A.C.A. e con il Consorzio Artigiani e Piccole e
Medie Imprese, quindi esiste questa necessità di tipo
imprenditoriale di acquisire la proprietà dei beni. È altrettanto
importante però che l'Amministrazione si tuteli all'atto di
cessione attraverso la garanzia assoluta di un diritto di
prelazione, nel senso che si possono capire le esigenze
imprenditoriali e quindi si può ragionare in termini di comprendere
la necessità imprenditoriale di acquisire l'area, ma allo stesso
modo deve essere chiaro che quest'area non deve essere frutto di
una speculazione e quindi di un acquisto, in questa fase, con una
finalità per realizzare un'opera che avrebbe un carattere di
utilità pubblica, per poi operare sul mercato in caso di fallimento
dell'operazione. Quindi vorremmo avere da parte del Governo
regionale, all'atto della votazione, la garanzia che il diritto di
prelazione è collegato non ad un'operazione di tipo
speculativo.
Nell'accettare questo percorso siamo anche consapevoli che non è
che viene insediata in quel territorio un'opera qualunque, si parla
dell'opera del teleriscaldamento, quindi è bene chiarire il nostro
atteggiamento nei confronti di un'opera di quel tipo, cioè che non
sia, questo, come un passaggio che dia via libera all'operazione
nel suo insieme, ma sia un passaggio legato al fatto che il
teleriscaldamento ha determinate condizioni. Queste condizioni sono
le condizioni di partenza, il recupero - diciamo - del calore
prodotto dallo stabilimento Cogne, che sappiamo usare tantissima
acqua per il raffreddamento, per cui il poter recuperare
quell'acqua è una cosa che avrebbe ricadute positive dal punto di
vista ambientale; sappiamo che centralizzare fonti di produzione di
calore può permettere di controllare meglio le emissioni.
Naturalmente, se si fa un'operazione in questa linea noi ci siamo;
se le operazioni sono di altro tipo, cioè fare centrali termiche
che inquinano o creano condizioni di inquinamento superiori a
quelle attuali, non trovano l'interesse da parte nostra. Così come
se ad opere come queste si collegano altre opere infrastrutturali,
che nulla hanno a che vedere con il miglioramento della qualità
ambientale della nostra città. Grazie.
Si dà atto che, dalle ore 9,25, riassume la presidenza il
Presidente Alberto Cerise e che il Vicepresidente André Lanièce
esce dall'aula e non partecipa alla votazione.
Président
- La parole à l'Assesseur aux activités
productives, Pastoret.
Pastoret (UV)
- Grazie Presidente.
L'ho fatto prima rapidamente...vorrei ribadire i ringraziamenti
intanto a tutto il Consiglio per aver accettato di riportare questo
atto e a coloro che sono stati così prodighi di consigli. Devo dire
che su questo atto il dibattito è stato sereno, quello che
auspichiamo succeda sempre in Consiglio. Ringrazio il collega
Chatrian perché anche nel merito, non solo con gli interventi e in
altri momenti, ci ha dato dei suggerimenti, forte anche della sua
esperienza trascorsa in questo campo, quindi apprezziamo i
suggerimenti che sono stati dati, alcuni dei quali abbiamo preso in
conto. Non li possiamo prendere in conto tutti; ora dirò perché in
relazione all'emendamento. Rispetto all'intervento del collega
Donzel dirò poi alcune cose in relazione alle richieste che ci sono
state indirizzate.
Proporrei di partire dall'emendamento; capiamo il senso e lo
spirito di questo emendamento, siamo però tutti consapevoli che
l'accettazione di questa proposta emendativa non correggerebbe il
percorso e la destinazione del bene, ma farebbe decadere
tout
court
l'intera parte dell'atto concernente questo bene, cioè
l'intenzione che abbiamo espresso all'interno della delibera,
perché l'emendamento chiede e propone di mantenere quanto era già
in essere, vale a dire il permanere del diritto di superficie senza
procedere a cessioni. Ora noi invece ci siamo trovati ad inserire
in questo atto quanto richiesto da Vallée d'Aoste Structure, lo
abbiamo fatto, lo proponiamo al Consiglio perché lo condividiamo.
Quindi è del tutto evidente che intendiamo mantenere ciò che è
proposto. Però voglio anche precisare che condividiamo la
preoccupazione di non compromettere l'unitarietà di quella zona e
la sua destinazione di carattere generale, e anche quindi di non
assecondare eventuali operazioni di compravendita che la
compromettano; sotto questo punto di vista l'intenzione è di
mantenere la destinazione di questa zona.
Nel corso degli anni l'atteggiamento dell'Amministrazione è
cambiato, lo ha ricordato prima il Consigliere Donzel; prima questa
era una zona che non si poteva toccare, era destinata in proprietà
della Regione solo a certe attività, i passi che sono stati fatti
per quanto riguarda il Consorzio Artigiani hanno segnato una svolta
nel destino di questa zona. Evidentemente sotto questo punto di
vista è stata aperta una porta e riteniamo che sia significativo
poter proseguire pur senza fare accelerazioni pericolose su una
strada di questo genere.
Quali sono le preoccupazioni e quali le ragioni? Le ragioni di
Telcha sono quelle legate alla necessità di dare luogo ad un
leasing immobiliare per delle necessità economiche che sono
evidenti a tutti. Queste cose - dice il collega Chatrian - non sono
sufficientemente rappresentate nella corrispondenza che è
intercorsa. C'è anche un'altra sollecitazione rispetto a quella che
lei ha evidenziato che è quella del collega Donzel. Quindi sono
cose che noi intendiamo prendere in conto, al di là del fatto di
non condividere l'emendamento, perché per quanto riguarda
l'unitarietà della zona, la stessa Vallée d'Aoste Structure ci ha
scritto che Telcha aveva scritto a Vallée d'Aoste Structure dicendo
che
"l'acquisto potrebbe essere effettuato sia direttamente da
Telcha, sia da una società di leasing con obbligo di riscatto da
parte di Telcha al termine del periodo di locazione"
.
Evidentemente questa è una garanzia non interamente sufficiente
nell'obiettivo di quanto lei ci chiede. Vallée d'Aoste Structure ci
ha precisato (cito):
"Ci pare opportuno che l'autorizzazione a
cedere debba prevedere la facoltà del leasing immobiliare e che
inoltre fra le pattuizioni della compravendita debba essere
prevista sia la prelazione di Structure e l'acquisizione
dell'edificio oggetto di leasing, se per un qualsiasi motivo Telcha
non riuscisse a riscattarlo al termine del leasing, sia la facoltà
di trasferire il diritto di prelazione a una terza società
controllata dalla Regione".
Siamo consapevoli di queste problematiche e negli indirizzi che
daremo a Vallée d'Aoste Structure ci sarà anche quello di fare in
modo che, nel caso in cui l'operazione di leasing si dovesse
interrompere nel tempo, ci sia dal punto di vista contrattuale la
possibilità da parte di Vallée d'Aoste Structure di rientrare in
possesso del bene, proprio per non andare a snaturare le
caratteristiche di quell'area. Mi sembra che questo è quanto
richiedete sotto questo punto di vista.
Giungo alla conclusione della questione rispondendo anche alla
successiva osservazione che il collega Chatrian ha fatto in
relazione all'eventuale modifica di un punto relativo alla prima
parte dell'atto: permuta senza conguaglio con la società MDM di
immobili strumentali siti nel comune di Châtillon. Questi
emendamenti li abbiamo fatti con l'aiuto del Servizio patrimonio
dell'Amministrazione regionale, perché lì stanno le competenze per
fare tutte le analisi necessarie, che sotto questo punto di vista
non ci ha fatto delle osservazioni. Noi ci siamo informati per
vedere se effettivamente reggeva l'atto senza prendere in conto la
sua osservazione o se era necessario provvedere ad un successivo
allineamento. La nostra intenzione è quella di procedere alla
permuta, fatte salve tutte le questioni, quindi sotto questo punto
di vista corriamo per lo stesso obiettivo e dobbiamo vedere se è
possibile sistemare la cosa in modo da raggiungere lo scopo che
tutti ci prefiggiamo.
Presidente
- La parola al Presidente della Regione,
Rollandin.
Rollandin (UV)
- Solo per doverosa informazione ed in
risposta al collega Chatrian che ha sollevato il tema della permuta
senza conguaglio; è collegato...la permuta senza conguaglio...è
riferito al periodo "Informa" nel quale la società Vallée d'Aoste
Structure ha comunicato che intende procedere alle seguenti
operazioni e fra le quali, secondo Vallée d'Aoste Structure, la
permuta senza conguaglio; successivamente si dice che invece è
necessario fare la perizia con... Quindi sono solo le premesse
riferite alla richiesta di Vallée d'Aoste Structure, a cui gli
uffici competenti hanno invece chiesto di fare la perizia come sarà
fatto, che porterà a quello che il collega diceva, quindi è
corretto quello che veniva detto...ma va letto in quest'ottica; di
conseguenza non c'è bisogno di modificarlo, perché si riferisce
alla richiesta iniziale.
Presidente
- Vi proporrei di porre in votazione
l'emendamento n. 1 del gruppo ALPE, perché va da sé che, se questo
emendamento non viene approvato, decade anche l'emendamento n. 2;
successivamente proporrei di votare l'atto con gli emendamenti
presentati dall'Assessore Pastoret e dal Presidente della
Regione.
La parola al Vicepresidente Chatrian.
Chatrian (ALPE)
- Grazie Presidente.
Registriamo positivamente...l'obiettivo è che sia un atto
politico
in primis
, in modo che le strutture e la società di
scopo possano dare corso agli obiettivi di questo Consiglio. Siamo
qui per questo, quindi ben venga la volontà di approfondire, di
suggerire e di creare le condizioni.
Un passo indietro dal punto di vista politico: noi presentiamo
questi due emendamenti consequenziali perché riteniamo opportuno
mantenere la proprietà di questo immobile di cui sopra in capo alla
società Vallée d'Aoste Structure, in considerazione della
particolare rilevanza strategica dello stesso.
Non ci hanno convinto, Assessore, le sue motivazioni: sono molto
scarse, e non ci aiutano a far ritirare questi due emendamenti, ma
proprio perché non ne ravvisiamo la necessità, non abbiamo capito
cos'è cambiato in questi quattro anni. Dal 2007 al 2011 registriamo
la stessa linearità; abbiamo verificato anche con gli istituti
bancari se questo può avere qualche difficoltà, ma non da chiudere
il cerchio in questa maniera dal nostro punto di vista! Manteniamo
questi nostri due emendamenti.
L'Assessore prima diceva: registriamo la domanda che arriva da
Vallée d'Aoste Structure, quindi l'atto propone la modifica e
propone la possibilità di alienare tutto il bene. Per chiarezza
dobbiamo fare un passo indietro ancora: chi chiede è Telcha, che
chiede a Vallée d'Aoste Structure la volontà di acquisire tutto il
bene e anche la possibilità di farselo finanziare con un leasing
finanziario immobiliare. Solo per correttezza, perché è evidente,
ma la richiesta arriva dalla società che andrà ad operare
direttamente.
Quindi manteniamo il nostro emendamento proprio perché non ne
ravvisiamo la totale necessità. Grazie.
Presidente
- La parola al Presidente della Regione,
Rollandin.
Rollandin (UV)
- Grazie Presidente.
Solo per provare a fare chiarezza. Credo che l'Assessore abbia
già spiegato le ragioni del cambiamento. Si dice di non capire
perché in questi quattro anni è cambiato qualcosa e perché dobbiamo
modificare l'atteggiamento; quando si era partiti con la società,
prima di tutto non c'era lo sviluppo totale e non si sapeva quanto
era il dimensionamento della spesa necessaria per assolvere ai
lavori che comporta questa operazione. Nel contempo c'è il discorso
della bancabilità dell'operazione stessa; uno degli aspetti che
viene chiesto è la possibilità della titolarità dell'opera, come
viene costruita. Se non c'è la possibilità di avere la proprietà
del terreno, tutto quello che ne consegue crea dei problemi.
Parlavamo l'altro giorno di quello che è successo a
Pont-Saint-Martin per il discorso della Enrietti, che ha avuto
difficoltà per anni prima di risolvere questo problema; alla fine
si è dovuto accedere perché non davano garanzie, perché c'era il
problema che questo ampliamento non poteva essere fatto, in quanto,
essendoci solo diritto reale e non la proprietà, le banche non
davano le garanzie, e così via. Quindi questa è un'esigenza a cui
dovremo far fronte sempre più spesso, perché quando ci sono
investimenti seri e importanti questa è una delle condizioni. Solo
come spiegazione...poi non chiedo di cambiare idea...solo per
chiarezza, e non per ulteriori valutazioni.
Presidente
- Le do ancora la parola, ma solo per
dichiarazione di voto, perché lei ha già avuto modo di
esprimersi.
La parola al Vicepresidente Chatrian.
Chatrian (ALPE)
- Grazie Presidente.
Per dichiarazione di voto. Presidente, lei ha semplificato il
quadro, anche legato alla crisi a livello bancario sicuramente le
condizioni sono mutate. Il sistema Thermoplay era un po' diverso,
perché l'Amministrazione regionale aveva messo in campo proprio la
legge nel 2004 per poter alienare non solo il diritto reale, ma
anche i beni. La cosa è più complicata, lei l'ha semplificata
molto...le dico solo questo.
Voteremo contro, perché ho capito che non accettate i nostri due
emendamenti, per due motivazioni principali: lei prima ha parlato
di "spesa integrata, modificata"...ci sarebbe piaciuto avere questa
spesa, avere qualche elemento in più. Noi lo abbiamo chiesto nelle
sedi opportune, non tramite i giornali, abbiamo chiesto chiarezza,
elementi, progetti, abbiamo chiesto quali sono le modifiche e le
integrazioni. C'è stato uno sviluppo? Bene, carta che canta sul
tavolo...avremmo gradito avere delle informazioni. La seconda
motivazione: non ravvisiamo la necessità come invece lei ci ha
spiegato, noi non ne ravvisiamo la necessità. Grazie.
Presidente
- In data 23 febbraio 2011 era stato
presentato il seguente emendamento da parte del gruppo ALPE:
Emendamento
Dopo il 13° capoverso (Informa che Vallee d'Aoste Structure
s. a r.l., con nota del 12 novembre 2010,...) è inserito il
seguente:
"Sottolinea l'opportunità e formula espressa prescrizione che
la proprietà dell'immobile, ove funzionalmente necessaria per la
realizzazione dell'opera in questione, sia ceduta non già ad una
società a prevalente capitale privato quale Telcha o ad
un'eventuale società di leasing finanziante l'iniziativa, come
proposto da Vallée d'Aoste Structure srl, bensì alla società
CVA
(Compagnie valdôtaine des eaux) interamente controllata
dalla Regione per il tramite della società Finaosta, la quale potrà
disporne anche a titolo di garanzia nel quadro delle iniziative
promosse con i partner privati.".
All'odierna adunanza consiliare è stato presentato un
emendamento sostitutivo al sopracitato, che recita:
Emendamento
Dopo il 13mo capoverso è inserito il seguente:
"Ritiene opportuno mantenere la proprietà dell'immobile di
cui sopra in capo alla società Vallée d'Aoste Structure srl in
considerazione della particolare rilevanza strategica dello
stesso".
Lo pongo in votazione:
Consiglieri presenti: 32
Votanti: 29
Favorevoli: 5
Contrari: 24
Astenuti: 3 (Donzel, Carmela Fontana, Rigo)
Il Consiglio non approva.
Presidente
- L'emendamento n. 2 del gruppo ALPE è
decaduto; ne do lettura per il verbale:
Emendamento
Sono soppressi: il primo punto della lettera c) del capoverso
23 e, nel dispositivo, il lotto 1 della tabella "ALIENAZIONI". I
lotti di cui alle tabelle del dispositivo sono rinumerati di
conseguenza.
Sono stati presentati n. 10 emendamenti dal Presidente della
Regione e dall'Assessore Pastoret e un sub-emendamento all'articolo
9 da parte dell'Assessore Pastoret, di cui ne do rispettivamente
lettura:
Emendamento
Il sesto capoverso, quarto punto, è sostituito dal
seguente:
"- cessione di immobili, così come prevista dall'accordo di
programma stipulato tra l'amministrazione regionale, il Comune di
Morgex, la società Vallée d'Aoste Structure srl e il Consorzio
Artigiano Morgex, al fine della riqualificazione dell'area
produttiva "ex Morgex Carbo", sita in Comune di Morgex:
o
terreni censiti al Foglio 7, mappali 426, 427, 428, 1034,
429, 1035, 430, 1033 e al Foglio 36 mappale 691, da cedere al
Comune di Morgex;
o
terreno censito al Foglio 7, mappali 435, 1032 da cedere al
Consorzio Artigiano Morgex;".
Emendamento
Il 16mo capoverso ("Fa presente che l'acquisto si rende
necessario per destinare...") è sostituito dal seguente:
"Fa presente che l'acquisizione in permuta dell'immobile di
cui al punto precedente risulta di interesse per la collettività
valdostana, in particolare per il sostegno all'attività
istituzionale svolta dall'Istituto Don Bosco in ambito
socio-educativo, il quale ad oggi è già titolare di una concessione
di un complesso immobiliare di proprietà regionale in applicazione
della "Convenzione per la gestione dell'Istituto Don Bosco di
Châtillon per il periodo dal 1 agosto 2008 al 31 dicembre 2014",
stipulata in data 29 agosto 2008 fra la Regione Autonoma Valle
d'Aosta e l'Istituto stesso per lo svolgimento delle attività a
sostegno delle famiglie;".
Emendamento
II 20mo capoverso, primo punto, è sostituito dal
seguente:
o
"terreni censiti al foglio 7 mappali 426, 427, 428, 429,
430, e al Foglio 36, mappale 691 da cedere al Comune di
Morgex;".
Emendamento
Il secondo punto della lettera b) del capoverso 23 è
sostituito dal seguente:
o
"immobile da cedere alla società M.D.M. s.r.1.: terreno di
5.747 mq, sito nel comune di Châtillon, censito al N.C.T. al Foglio
43, mappali 558 (N.C.E.U. F1 Area Urbana di consistenza 5.415 mq) e
559 (N.C.E.U. F1 Arca Urbana di consistenza 332 mq) e, previa
valutazione tecnico-estimativa e comparativa in ordine allo
sviluppo economico dell'area, due appezzamenti di terreno siti nel
comune di Châtillon, costituenti una porzione del Foglio 43,
mappale 25, che saranno oggetto di migliore individuazione a
seguito di frazionamento catastale; in alternativa, le modalità di
alienazione saranno definite in ossequio alla normativa
vigente;".
Emendamento
Il secondo punto della lettera c) del capoverso 23 è
soppresso.
Emendamento
Il terzo punto della lettera c) del 23mo capoverso è
sostituito dal seguente:
"terreni censiti al Foglio 7, mappali 426, 427, 428, 1034,
429, 1035, 430, 1033 e al Foglio 36 mappale 691, da cedere al
Comune di Morgex;".
Emendamento
Il capoverso che precede il parere di legittimità è
sostituito dal seguente:
"richiamata la deliberazione della Giunta regionale n. 3580
del 23 dicembre 2010 concernente l'approvazione del bilancio di
gestione per il triennio 2011/2013, con attribuzione alle strutture
dirigenziali di quote di bilancio e degli obiettivi gestionali
correlati, del bilancio di cassa per l'anno 2011 e di disposizioni
applicative;".
Emendamento
Nel dispositivo, ai lotti 2 e 3 della tabella "ALIENAZIONI",
è inserita la seguente nota:
"Previa valutazione tecnico-estimativa e comparativa in
ordine allo sviluppo economico dell'area, in permuta con il bene n.
9. In alternativa, le modalità di alienazione saranno definite in
ossequio alla normativa vigente".
Emendamento
Nel dispositivo, al lotto 4 della tabella "ALIENAZIONI", è
inserita la seguente nota:
"Foglio 7, mappali 426, 427, 428 (frazionato nelle particelle
428 c 1034), 429 (frazionato nelle particelle 429 e 1035), 430
(frazionato nelle particelle 430 e 1032)".
Emendamento
Nel dispositivo, al lotto 9 della tabella "ACQUISIZIONI", la
nota è sostituita dalla seguente:
"In permuta con il bene n. 7 e, previa valutazione
tecnico-estimativa e comparativa in ordine allo sviluppo economico
dell'area, in permuta anche con i beni n. 2 e 3".
Sub-emendamento
L'emendamento n. 9 è così sostituito:
Nel dispositivo, al lotto 4 della tabella "ALIENAZIONI", la
sezione "Dati catastali" è sostituita dalla seguente:
"Foglio 7, mappali 426, 427, 428 (frazionato nelle particelle
428 e 1034), 429 (frazionato nelle particelle 429 e 1035), 430
(frazionato nelle particelle 430 e 1033)".
Pongo in votazione l'atto nel testo così emendato:
Il Consiglio
Richiamata la legge regionale 18 giugno 2004, n. 10, recante
"Interventi per il patrimonio regionale destinato ad attività
produttive e commerciali", in applicazione della quale la Regione
ha conferito il proprio patrimonio destinato ad attività produttive
alla società Struttura Valle d'Aosta s.r.l. - Vallée d'Aoste
Structure s.r.l.;
Richiamato, in particolare, l'articolo 4 che stabilisce che
"Il Consiglio regionale approva, su proposta della Giunta
regionale, gli indirizzi strategici e gli eventuali programmi di
dismissione dei beni della società che la Regione intende
presentare in assemblea per il tramite del rappresentante di
Finaosta s.p.a.";
Richiamata, inoltre, la deliberazione del Consiglio regionale
n. 2625/XII del 5 aprile 2007, recante "Indirizzi strategici
previsti dall'articolo 4 della l.r. 10/2004", a cui la società
Vallée d'Aoste Structure s.r.l. deve improntare l'organizzazione e
l'esecuzione della sua attività;
Richiamata, infine, la legge regionale 10 aprile 1997, n. 12,
recante "Regime dei beni della Regione autonoma Valle
d'Aosta";
Ricordato che gli indirizzi strategici prevedono che siano
approvati dal Consiglio regionale i programmi di dismissione dei
beni immobili della società e le acquisizioni di beni
immobili;
Appreso che la società Vallée d'Aoste Structure s.r.l. ha
comunicato che intende procedere alle seguenti operazioni:
- acquisizione della porzione di un capannone industriale
sito in comune di Donnas (censito al Foglio 21, mappale 101, sub.
1), comprensivo della quota proporzionale di comproprietà sulle
parti comuni del fabbricato (N.C.T. Foglio 21 mappale 101 Ente
Urbano - N.C.E.U. BCNC, relativo all'area di pertinenza del
fabbricato, al netto della superficie di sedime, censito al Foglio
21 mappale 101 sub. 5), di proprietà della società FINKAPI s.r.l.
in liquidazione, al fine di ricomporre la proprietà dell'intero
immobile e di razionalizzare il contratto di locazione in essere
con CO.FA.VAL coop. a r.l.;
- vendita alla società Telcha s.r.l., o ad eventuale società
di leasing finanziante l'iniziativa, del terreno per volumetria
corrispondente alle unità immobiliari F3 e F4 dell'edificio F del
MasterPlan, situato nel parco industriale Espace Aosta, nel comune
di Aosta;
- permuta senza conguaglio con la società M.D.M. s.r.l. di
immobili strumentali siti nel comune di Châtillon;
- cessione di immobili, così come prevista dall'accordo di
programma stipulato tra l'amministrazione regionale, il Comune di
Morgex, la società Vallée d'Aoste Structure s.r.l. e il Consorzio
Artigiano Morgex, al fine della riqualificazione dell'area
produttiva "ex Morgex Carbo", sita in Comune di Morgex:
o
terreni censiti al Foglio 7, mappali 426, 427, 428, 1034,
429, 1035, 430, 1033 e al Foglio 36 mappale 691, da cedere al
Comune di Morgex;
o
terreno censito al Foglio 7, mappali 435, 1032 da cedere al
Consorzio Artigiano Morgex;
Appreso, inoltre, che l'immobile censito al catasto
fabbricati al Foglio 21, mappale 101, pur essendo interamente
ceduto in locazione alla società CO.FA.VAL coop. a r.l. appartiene
quasi totalmente a Vallée d'Aoste Structure s.r.l. (Foglio 21,
mappale 101, sub 2, 3, 4), mentre la parte restante è di proprietà
della società FINKAPI s.r.l. in liquidazione (Foglio 21, mappale
101, sub 1) e le parti comuni del fabbricato (N.C.T. Foglio 21
mappale 101 Ente Urbano - N.C.E.U. BCNC relativo all'area di
pertinenza del fabbricato, al netto della superficie di sedime,
censito al Foglio 21 mappale 101 sub 5) sono attribuite alle due
suddette società per quote proporzionali;
Considerato che la società FINKAPI s.r.l. in liquidazione ha
manifestato la disponibilità a vendere la parte di immobile
posseduta e che l'acquisizione della stessa consentirebbe di
ricomporre la proprietà dell'intero immobile in capo a Vallée
d'Aoste Structure s.r.l., oltre a permettere la razionalizzazione
del contratto di locazione stipulato con la società CO.FA.VAL coop.
a r.l.;
Rilevato che, pertanto, sussiste l'interesse pubblico
all'acquisizione della porzione di immobile;
Considerato che la Regione aveva richiesto, con nota n. 548
dell'8 gennaio 2010, a Vallée d'Aoste Structure s.r.l., la
trasmissione degli elementi necessari a predisporre gli atti di
competenza del Consiglio regionale, che autorizzassero
l'acquisto;
Considerato che, con la deliberazione di Giunta regionale n.
3287 del 23 novembre 2007, è stata autorizzata la società Vallée
d'Aoste Structure s.r.l. a costituire un diritto di superficie a
favore della società Telcha s.r.l., su di una porzione di terreno
corrispondente alle unità immobiliari F3 e F4 dell'edificio F del
MasterPlan situato nel parco industriale Espace Aosta, nel comune
di Aosta;
Considerato che la società Telcha s.r.l. ha manifestato, con
nota del 10 novembre 2010, a Vallée d'Aoste Structure s.r.l.,
l'intenzione a procedere all'acquisizione dei terreni di cui sopra,
eventualmente anche tramite società di leasing finanziante
l'iniziativa, per consentirvi l'installazione degli impianti della
Centrale Termica di Teleriscaldamento a servizio della città di
Aosta;
Considerato che Vallée d'Aoste Structure s.r.l., con nota del
12 novembre 2010, ha trasmesso alla Regione la richiesta della
società Telcha s.r.l. esprimendo parere favorevole in merito alla
cessione dell'area, ma richiedendo di prevedere nell'atto, ove
compatibile con le modalità di finanziamento individuate da Telcha
s.r.l., alcune condizioni a tutela della società stessa;
Considerato che la società M.D.M. s.r.l. ha richiesto, con
nota prot. n. 28723 del 27 novembre 2009, di ampliare lo
stabilimento sul terreno sito in comune di Châtillon censito al
N.C.T. al Foglio 43, mappali 558 e 559, di acquisire una piccola
porzione di terreno situata a nord dello stabilimento, da
frazionare dal Foglio 43, mappale 25, e di eliminare il diritto di
servitù di passaggio a favore del terreno posto ad est dello
stabilimento (Foglio 43, mappale 25), conferito alla società Vallée
d'Aoste Structure s.r.l. in data 28 dicembre 2008;
Considerato che la società M.D.M. s.r.l. si è dichiarata
disposta a cedere in permuta una porzione di fabbricato urbano a
destinazione artigianale produttiva, sito nel comune di Châtillon,
in loc. Tornafol, censito al N.C.E.U. al Foglio 38 mappale 390 sub
2, categoria D8, comprensivo della quota proporzionale di
comproprietà sulle parti comuni del fabbricato (Foglio 38 mappale
390 - Ente Urbano), oltre al terreno pertinenziale al fabbricato,
censito al N.C.T. al Foglio 38 mappale 745, di superficie pari a
319 m²;
Rilevato che l'acquisizione in permuta dell'immobile di cui
al punto precedente risulta di interesse per la collettività
valdostana, in particolare per il sostegno all'attività
istituzionale svolta dall'Istituto Don Bosco in ambito
socio-educativo, il quale ad oggi è già titolare di una concessione
di un complesso immobiliare di proprietà regionale in applicazione
della "Convenzione per la gestione dell'Istituto Don Bosco di
Châtillon per il periodo dal 1 agosto 2008 al 31 dicembre 2014",
stipulata in data 29 agosto 2008 fra la Regione Autonoma Valle
d'Aosta e l'Istituto stesso per lo svolgimento delle attività a
sostegno delle famiglie;
Considerato che Vallée d'Aoste Structure s.r.l., con nota
prot. n. 17618 del 29 ottobre 2010, precisava i termini della
richiesta della società M.D.M. s.r.l. e forniva indicazioni
riguardanti l'area da dismettere, chiarendo che la medesima era
costituita dal Foglio 43, mappali 558 e 559 (originati dal
frazionamento del mappale 270) e da due aree da frazionare dal
Foglio 43, mappale 25, situate a nord e a est dello
stabilimento;
Rilevato che sul terreno censito al N.C.T. Foglio 43, mappale
25, da frazionare, situato ad est dello stabilimento, era pervenuta
un'altra richiesta di acquisizione da parte di un'altra
impresa;
Ricordato che, con la deliberazione di Giunta regionale n.
2709 del 19 settembre 2008, è stata autorizzata la società Vallée
d'Aoste Structure s.r.l. a costituire un diritto di superficie a
favore della società M.D.M. s.r.l., relativamente al terreno di
5.747 m
2
, censito al N.C.T. al Foglio 43, mappale 270,
sito in comune di Châtillon;
Ricordato che la deliberazione di Giunta regionale n. 3786,
del 30 dicembre 2009, ha approvato l'accordo di programma tra
l'amministrazione regionale, il Comune di Morgex, il Consorzio
Artigiano Morgex e la società Vallée d'Aoste Structure s.r.l., al
fine di realizzare interventi infrastrutturali a servizio dell'area
produttiva denominata "ex Morgex Carbo", in comune di Morgex e che,
in tale accordo, è prevista la cessione dei seguenti beni immobili,
di proprietà della società Vallée d'Aoste Structure s.r.l.:
o
terreni censiti al foglio 7 mappali 426, 427, 428, 429,
430, e al Foglio 36, mappale 691 da cedere al Comune di
Morgex;
o
terreno censito al Foglio 7, mappale 435, da cedere al
Consorzio Artigiano Morgex;
Ricordato che l'art. 13, comma 8, della l.r. 12/1997, prevede
che "per l'alienazione di immobili adibiti ad attività industriale
o artigianale la gara o altra modalità di alienazione possibile
deve essere preceduta da trattativa privata con i soggetti
occupanti l'immobile a titolo di comodato o di locazione, previo
parere favorevole delle strutture competenti in materia di
industria o di artigianato e previa perizia di stima redatta
secondo le modalità di cui all'art. 18", e che il comma 8bis
prevede che "l'alienazione di beni gravati da diritto di superficie
costituito a favore dei soggetti che esercitano attività produttiva
industriale ed artigianale, è preceduta da trattativa privata con i
soggetti titolari del diritto, previo parere favorevole delle
strutture regionali competenti in materia di industria o di
artigianato e previa perizia di stima redatta secondo le modalità
di cui all'articolo 18";
Ricordato che l'articolo 15, comma 1, primo periodo, della
l.r. 12/1997, prevede che "la Giunta regionale, con espresse
motivazioni riferite al soddisfacimento di uno specifico interesse
pubblico, quando ciò venga ritenuto più conveniente per
l'Amministrazione in relazione alla specificità dei beni da
acquisire, può procedere alla permuta di beni patrimoniali della
Regione con beni di proprietà di altri soggetti";
Ritenuto di approvare il programma di dismissione e di
acquisizione di beni immobili di Vallée d'Aoste Structure s.r.l.,
così formato:
a) acquisto della porzione di immobile, sita nel comune di
Donnas, appartenente alla società FINKAPI s.r.l. in liquidazione,
censita al N.C.E.U. Foglio 21, mappale 101, sub 1 comprensivo della
quota proporzionale di comproprietà sulle parti comuni del
fabbricato (N.C.T. Foglio 21 mappale 101 Ente Urbano - N.C.E.U.
BCNC relativo all'area di pertinenza del fabbricato, al netto della
superficie di sedime, al Foglio 21, mappale 101, sub 5), al fine di
costituire in capo alla società Vallée d'Aoste Structure s.r.l. la
proprietà dell'intero stabile e di razionalizzare il contratto di
locazione stipulato con la società CO.FA.VAL coop. a r.l.;
b) permuta dei seguenti beni immobili strumentali, meglio
evidenziati nelle allegate schede:
o
immobile di proprietà della società M.D.M. s.r.l. da
acquisire: porzione di fabbricato urbano a destinazione artigianale
produttiva, sito nel comune di Châtillon, in loc. Tornafol, censito
al N.C.E.U. al Foglio 38, mappale 390, sub 2, categoria D8,
comprensivo della quota proporzionale di comproprietà sulle parti
comuni del fabbricato (Foglio 38, mappale 390 - Ente Urbano), oltre
al terreno pertinenziale al fabbricato, censito al N.C.T. al Foglio
38, mappale 745, di superficie pari a 319 m²;
o
immobile da cedere alla società M.D.M. s.r.1.: terreno di
5.747 m², sito nel comune di Châtillon, censito al N.C.T. al Foglio
43, mappali 558 (N.C.E.U. F1 Area Urbana di consistenza 5.415 m²) e
559 F1 Arca Urbana di consistenza 332 m²) e, previa valutazione
tecnico-estimativa e comparativa in ordine allo sviluppo economico
dell'area, due appezzamenti di terreno siti nel comune di
Châtillon, costituenti una porzione del Foglio 43, mappale 25, che
saranno oggetto di migliore individuazione a seguito di
frazionamento catastale; in alternativa, le modalità di alienazione
saranno definite in ossequio alla normativa vigente;
c) alienazione dei seguenti beni:
o
terreno per volumetria corrispondente alle unità
immobiliari F3 e F4 dell'edificio F del MasterPlan situato nel
parco industriale Espace Aosta, nel comune di Aosta, che sarà
oggetto di migliore individuazione a seguito di frazionamento
catastale (porzione del Foglio 61 mappale 159);
o
terreni censiti al Foglio 7, mappali 426, 427, 428, 1034,
429, 1035, 430, 1033 e al Foglio 36, mappale 691, da cedere al
Comune di Morgex;
o
terreno in comune di Morgex, censito al Foglio 7, mappale
435 (frazionato nelle particelle 435 e 1032);
o
terreno in comune di Morgex, censito al Foglio 36, mappale
691,
integrando opportunamente l'allegato A alla propria
deliberazione n. 2625/XII del 5 aprile 2007;
Richiamata la legge regionale 18 giugno 2004, n. 10, recante
"Interventi per il patrimonio regionale destinato ad attività
produttive e commerciali";
Richiamata la propria deliberazione n. 2625/XII del 5 aprile
2007, recante approvazione degli "Indirizzi strategici previsti
dall'articolo 4 della l.r. 10/2004";
Richiamata la legge regionale 10 aprile 1997, n. 12, recante
"Regime dei beni della Regione autonoma Valle d'Aosta";
Richiamata la deliberazione della Giunta regionale n. 3580
del 23 dicembre 2010 concernente l'approvazione del bilancio di
gestione per il triennio 2011/2013, con attribuzione alle strutture
dirigenziali di quote di bilancio e degli obiettivi gestionali
correlati, del bilancio di cassa per l'anno 2011 e di disposizioni
applicative;
Visto il parere favorevole di legittimità sulla presente
deliberazione rilasciato dal direttore della Direzione assistenza
imprese, ricerca, qualità e formazione professionale
dell'Assessorato attività produttive ai sensi dell'art. 3, comma 4,
della legge regionale 23 luglio 2010, n. 22;
Visto il parere espresso dalle Commissioni consiliari
permanenti II e IV riunite in seduta congiunta;
Delibera
l'approvazione del programma di dismissione e di acquisizione
di beni immobili di Vallée d'Aoste Structure s.r.l. integrando con
la tabella seguente l'allegato A alla propria deliberazione n.
2625/XII del 5 aprile 2007:
ALIENAZIONI
Lotto
Comune
Immobile
Titolare rapporto (attuale)
Dati catastali
Planimetria/Note
1
Aosta
terreno per volumetria corrispondente alle unità immobiliari
F3 e F4 dell'edificio F del MasterPlan situato nel parco
industriale Espace Aosta, nel comune di Aosta, che sarà oggetto di
migliore individuazione a seguito di frazionamento
catastale
Telcha (DGR n. 3287 del 23 novembre 2007)
Foglio 61,
porzione del mappale 1590
1
2
Châtillon
appezzamento di terreno che sarà oggetto di migliore
individuazione a seguito di frazionamento catastale - sup stimata
490 m
2
Foglio 43,
porzione del mappale 25
2
Previa valutazio-ne tecnico-estimativa e comparativa in
ordine allo sviluppo economico dell'area, in permuta con il bene n.
9. In alternativa, le modalità di alienazione saranno definite in
ossequio alla normativa vigente
3
Châtillon
appezzamento di terreno che sarà oggetto di migliore
individuazione a seguito di frazionamento catastale - sup. stimata
2.800 m
2
Foglio 43,
porzione del mappale 25
2
Previa valutazione tecnico-estimativa e comparativa in ordine
allo sviluppo economico dell'area, in permuta con il bene n. 9. In
alternativa, le modalità di alienazione saranno definite in
ossequio alla normativa vigente
4
Morgex
terreni
Foglio 7, mappali 426, 427, 428 (frazionato nelle particelle
428 e 1034), 429 (frazionato nelle particelle 429 e 1035), 430
(frazionato nelle particelle 430 e 1033)
3
5
Morgex
terreni
Foglio 7, mappale 435 (frazionato nelle particelle 435 e
1032)
3
6
Morgex
terreno
Foglio 36, mappale 691
4
7
Châtillon
terreno di 5.747 m
2
M.D.M. s.r.l. (DGR n. 2709 del 19 settembre 2008)
N.C.T. al Foglio 43, mappali 558 (N.C.E.U. F1 Area Urbana di
consistenza 5.415 m²) e 559 (N.C.E.U. F1 Area Urbana di consistenza
332 m²)
in permuta con il bene n. 9
ACQUISIZIONI
Lotto
Comune
Immobile
Proprietario (attuale)
Dati catastali
Planimetria
8
Donnas
Co.Fa.Val. (porzione)
FINKAPI s.r.l. in liquidazione
N.C.E.U. Foglio 21, mappale 101, sub. 1, comprensivo della
quota proporzionale di comproprietà sulle parti comuni del
fabbricato (N.C.T. Foglio 21, mappale 101, Ente Urbano - N.C.E.U.
BCNC relativo all'area di pertinenza del fabbricato, al netto della
superficie di sedime, al Foglio 21, mappale 101, sub. 5)
-
9
Châtillon
Fabbricato a destinazione artigianale
M.D.M. s.r.l.
N.C.E.U. al Foglio 38, mappale 390, sub. 2, categoria D8,
comprensivo della quota proporzionale di comproprietà sulle parti
comuni del fabbricato (Foglio 38, mappale 390 - Ente Urbano), oltre
al terreno pertinenziale al fabbricato, censito al N.C.T. al Foglio
38, mappale 745, di superficie pari a 319 m²
in permuta con il bene n. 7 e, previa valutazione
tecnico-estimativa e comparativa in ordine allo sviluppo economico
dell'area, in permuta anche con i beni n. 2 e 3
Allegati
(omissis)
Consiglieri presenti e votanti: 32
Favorevoli: 27
Contrari: 5
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK