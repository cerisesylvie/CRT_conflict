Consiglio Regionale della Valle d'Aosta - Oggetto del Consiglio n. 1764 del 15 gennaio 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1764 del 15 gennaio 1986 - Resoconto
OGGETTO N. 1764/VIII - CRISI DELL'INDUSTRIA SIDERURGICA IN
VALLE D'AOSTA. (Svolgimento di interpellanze)
PRESIDENTE
: Colleghi Consiglieri, ci sono gli oggetti nn.
18, 21 e 24, che riguardano le iniziative per risolvere la crisi
industriale valdostana, la situazione occupazionale e la politica
industriale della Regione. Siccome questa mattina è stato iscritto
d'urgenza un oggetto che poi ha portato alla votazione di un ordine
del giorno, io rivolgerei agli interpellanti la domanda se è ancora
opportuno discutere queste interpellanze. Se i Consiglieri
interpellanti sono d'accordo, chiederei loro di ritirare le
interpellanze che sono superate dalla discussione avvenuta questa
mattina. Allora le interpellanze iscritte agli oggetti nn. 18, 21 e
24, per dichiarazione degli interpellanti stessi, sono superate
dalla discussione che è avvenuta questa mattina sull'ordine del
giorno presentato dalla Giunta. Do comunque lettura delle tre
interpellanze presentate.
Do lettura dell'interpellanza presentata dai Consiglieri Tonino
e Cout:
INTERPELLANZA
Nella seduta del 18.12.1985 il Consiglio regionale ha approvato
un ordine del giorno di particolare rilievo che, muovendo dalle
preoccupazioni per l'allarmante ridimensionamento del settore
siderurgico in Valle d'Aosta e per il progressivo disimpegno delle
aziende pubbliche operanti nella nostra Regione, univa la protesta
più ferma con la richiesta di un confronto urgente tra la Regione e
il Governo per superare gli effetti negativi che tale situazione
determina sull'occupazione in Valle.
Si richiedeva, inoltre, di sospendere qualsiasi decisione
concernente l'applicazione del decreto legge n. 706 del 10 dicembre
1985 (che all'art. 4 contiene le modalità per un finanziamento
pubblico in favore degli Orlando in cambio della chiusura dello
stabilimento ILSSA-VIOLA di Pont-Saint-Martin) prima di un
preventivo incontro con la Regione Valle d'Aosta.
Non si hanno, a tutt'oggi, notizie di un riscontro positivo alle
richieste avanzate all'unanimità dal Consiglio regionale il che
rende più preoccupante soprattutto la situazione dell'ILSSA-VIOLA
che rischia una chiusura immediata.
Per queste ragioni il Gruppo consiliare del P.C.I. ritiene
urgente un'azione politica unitaria, chiara e ben definita negli
obiettivi, e in tal senso
INTERPELLA
la Giunta regionale per conoscere:
1)
quali sono le linee di politica industriale della
Regione o, meglio, qual'è il progetto regionale per rilanciare la
funzione di tutti gli stabilimenti siderurgici valdostani nel
processo di riorganizzazione della siderurgia nazionale;
2)
in quale modo intende la Giunta regionale
contrastare l'applicazione del D.L. n. 706/85 visto che, da fonti
parlamentari, si è appreso che lo stesso verrà discusso in Senato
già nel mese di gennaio;
3)
quali sono le iniziative intraprese finora per
raggiungere in tempi brevi l'obiettivo di un incontro-confronto fra
Regione, Governo ed enti economici pubblici sulla presenza
dell'intervento pubblico statale in Valle d'Aosta.
PRESIDENTE
: Do lettura dell'interpellanza presentata dal
Consigliere Viberti:
INTERPELLANZA
VISTO il grave stato di crisi nel setto re industriale della
nostra Regione, peraltro più volte evidenziato anche nel corso dei
dibattiti consiliari;
CONSIDERATA la pesantezza della situazione in particolare per i
dipendenti dell'ILSSA-VIOLA di Pont-Saint-Martin, si
INTERPELLA
l'Assessore regionale competente per conoscere gli ultimi
sviluppi della realtà dopo la manifestazione dei lavoratori
dell'industria ed inoltre se sono stati almeno "pensati" interventi
tali da poter alleggerire la delicata situazione occupazionale
tanto della Bassa Valle che dell'intera Regione.
PRESIDENTE
: Do lettura dell'interpellanza presentata dai
Consiglieri Torrione e Breuvé:
INTERPELLANZA
Nel corso dell'ultima seduta del Consiglio regionale dell'anno
1985 è stato approvato un ordine del giorno unitario sulla
drammatica situazione occupazionale della Valle d'Aosta che
coinvolge in primo luogo il settore siderurgico della DELTASIDER di
Aosta e della ILSSA VIOLA di Pont-Saint-Martin.
Il giudizio unanime espresso in tale occasione da tutte le forze
politiche ha evidenziato l'opportunità di aprire una vera e propria
"vertenza" con lo Stato per verificare la possibilità
dell'intervento pubblico nell'ambito della nostra Regione specie
per quanto riguarda le industrie ed i settori a partecipazione
statale, visto e considerato che le sole iniziative regionali non
sono più in grado di fare fronte alla gravità della crisi.
A parte l'iniziativa consiliare, re sta aperto in tutta la sua
drammaticità il problema dell'ILSSA VIOLA di Pont-Saint-Martin con
l'occupazione permanente dello stabilimento da parte delle
maestranze, occupazione conseguente alla mancanza di qualsiasi
prospettiva.
Altrettanto priva di sbocchi positivi appare altresì la vicenda
della DELTASIDER di Aosta.
Tutto ciò premesso, i sottoscritti Consiglieri regionali
INTERPELLANO
l'Assessore competente per conoscere:
a)
quali provvedimenti ha assunto la Giunta regionale
per concretizzare la decisione del Consiglio regionale in merito al
problema della crisi industriale valdostana ed in
particolare:
1) se è stata interpellata al riguardo la Presidenza del
Consiglio dei Ministri;
2) se il problema, è stato prospettato ai Ministeri
competenti ed in caso affermativo attraverso quali canali;
3) se è stata interpellata la FINSIDER;
b)
quali iniziative ha in animo di adottare la Giunta
regionale per definire la vertenza dell'ILSSA VIOLA e nel caso
specifico se sono stati attivati gli opportuni contatti con la
proprietà dell'Azienda per conoscerne i veri intendimenti;
c)
se sono stati presi i necessari contatti con i
Comuni della Bassa Valle maggiormente colpiti dal fenomeno
disoccupazionale per facilitare la predisposizione di piani di
lavoro socialmente utili per la concessione delle provvidenze
recentemente approvate dal Consiglio regionale a favore di
lavoratori cassintegrati e dei disoccupati.
IL CONSIGLIO
prende atto, concordando
.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK