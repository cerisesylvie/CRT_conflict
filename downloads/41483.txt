Consiglio Regionale della Valle d'Aosta - Oggetto del Consiglio n. 605 del 17 aprile 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 605 del 17 aprile 2019 - Resoconto
OGGETTO N. 605/XV - Interrogazione: "Verifiche tecniche sulla
struttura dello stabile sede del CCS Cogne in Corso Battaglione ad
Aosta".
Farcoz (Président) -
Point n° 17 à l'ordre du jour. La
parole à l'Assesseur Testolin pour la réponse.
Testolin (UV) -
L'interrogazione si compone di tre
domande: "
se corrisponde al vero che l'intenzione di non
scegliere un terzo tecnico, magari concordato anche con il gestore,
in modo da avere un parere super partes e non influenzato dai
precedenti elaborati, che possa finalmente dirimere la
questione
" (non è proprio chiarissima come domanda); poi "
se
è previsto che la perizia interessi l'intero fabbricato
" e,
infine,
"
se finalmente è prevista una precisa disamina fra lesioni
che interessano le strutture portanti e potrebbero causare crolli
dello stesso fabbricato e le altre lesioni (dovute a infiltrazioni
o perdite, oppure al degrado di elementi non portanti) che possano
causare solo distacchi parziali ed essere risolte con interventi
relativamente limitati (e non particolarmente invasivi) e senza lo
sgombero completo del fabbricato
"
.
L'interrogazione nel suo complesso ci porta oggi a cercare di
fare chiarezza sull'argomento, nonostante occorra comunque
evidenziare come su tali aspetti ci siamo già ampiamente soffermati
in precedenti sedute consiliari. L'iniziativa in esame definisce il
Palazzo Cogne come l'attuale sede del CCS Cogne, ma pare opportuno
anche specificare come l'intero immobile consti di circa 9.000
metri quadrati a fronte di un'occupazione da parte del CCS Cogne di
circa 2.300 metri. Questo solo per definire i confini
dell'interesse del CCS sull'intero palazzo.
Nelle premesse dell'interrogazione viene poi specificato come
siano state effettuate due perizie, una dalla Regione e una dal
gestore, definite dall'interrogazione entrambe parziali, e che
hanno dato risultati contrastanti che non consentirebbero una
decisione agevole sulla necessità o meno dello sgombero. In realtà,
le sole perizie che assumono rilevanza per l'Amministrazione sono
quelle commissionate dalla struttura e dalla Regione stessa, e
peraltro riguardano la quasi totalità dell'edificio, fatto salvo il
solo piano utilizzato dal CCS che, come vedremo, è oggetto
dell'integrazione peritale in corso di realizzazione. Le perizie
commissionate dalla proprietà evidenziano con chiarezza lo stato di
pericolosità che interessa il palazzo e dal quale è derivato
l'ordine di sgombero già nell'agosto del 2018. Da lì in poi ogni
azione posta in essere dall'Amministrazione regionale ha mirato a
salvaguardare l'incolumità dei cittadini fruitori di questo stesso
immobile. Peraltro gli uffici sottolineano l'assoluta attendibilità
degli elaborati peritali a proprie mani, i quali attestano lo stato
di pericolosità dell'edificio che ha imposto in via cautelativa il
suo sgombero.
Al contempo, come già in altre occasioni evidenziato, abbiamo
sentito il CCS Cogne e gli altri occupanti e, per questo, ci siamo
attivati sin da subito, quindi dal mese di dicembre, per supportare
gli stessi in merito al reperimento di locali alternativi; abbiamo
dato alcune risposte e avanzato altrettante proposte.
Solo una riflessione, peraltro avanzataci dai tecnici
dell'Assessorato, in merito al supposto contrasto delle risultanze
peritali. Non pare corretto, anche volendo, comparare i risultati
ottenuti con tecniche e modalità completamente diverse come nel
caso di specie è invece avvenuto.
Venendo al merito dell'interrogazione, quindi alle risposte più
puntuali: "
se corrisponde al vero che l'intenzione di non
scegliere un terzo tecnico, magari concordato anche con il gestore,
in modo da avere un parere super partes e non influenzato dai
precedenti elaborati, che possa finalmente dirimere la
questione
" e "
se è previsto che la perizia interessi
l'intero fabbricato
", in merito a tali quesiti, come già più
volte evidenziato e ribadito in Aula, la redazione di una perizia
complessiva che comprenda anche il piano utilizzato dal CCS in
passato, non verificato, è stata commissionata nel mese di marzo
dal tecnico che già aveva redatto lo studio nel 2016. L'esperto
sarà così in grado di verificare e certificare lo stato dell'arte e
l'eventuale evoluzione della situazione sull'intero immobile;
tecnico peraltro sulle cui professionalità e affidabilità non vi è
alcun dubbio, né da parte della Regione, né dal mondo professionale
di riferimento.
In aggiunta, a completamento delle attività previste, è bene
evidenziare come la Giunta abbia convenuto con gli uffici di
costituire un tavolo tecnico operativo interassessorile nel quale
siano rappresentate le diverse strutture regionali competenti, al
fine di stabilire le attività da porre in essere alla luce dei
risultati delle indagini e della documentazione prodotta
riguardanti lo stato dell'immobile. Il costituendo gruppo di lavoro
potrà peraltro avvalersi nel percorso di valutazione della
struttura della sua potenziale destinazione e di altre valutazioni
utili di esperti che potranno sostenerlo anche nel percorso di
individuazione delle soluzioni di recupero.
Per quanto attiene al terzo punto - che non sto a rileggere, ma
di cui ho dato lettura precedentemente -, l'elemento da
sottolineare è che non si è mai parlato di crollo del fabbricato e
di lesioni che possano provocare il crollo dello stesso. Si ritiene
opportuno chiarire, a tal proposito, che le lesioni evidenziate in
tutti i piani del palazzo, ad esclusione del piano del CCS che è
attualmente oggetto di esame da parte del tecnico incaricato, sono
riferibili a importanti fenomeni di sfondellamento di pignatte e di
intonaci che non possono e non devono essere sottovalutati. Tale
sfondellamento potrebbe infatti provocare situazioni altamente
pericolose per l'incolumità dei fruitori e per la possibilità di
improvvisi distacchi. È opportuno peraltro evidenziare come siano
da escludere interventi parziali e in alcun modo risolutivi della
situazione complessiva dell'edificio, anche in relazione alla
circostanza che il fenomeno di sfondellamento ha evidenziato nella
quasi totalità del palazzo. Restiamo comunque in attesa dei
risultati del piano fruito dal CCS per avere questa fotografia nel
suo complesso.
Non è quindi ipotizzabile un qualsivoglia intervento limitato,
ma l'intervento richiesto è quello di un restauro conservativo
complessivo di tutto l'immobile. È bene infatti ricordare - come
tanti colleghi peraltro hanno già fatto in quest'Aula - che
l'edificio è classificato dal piano regolatore generale del Comune
di Aosta quale documento ai sensi della legge regionale n. 56/1983,
per cui è soggetto alla tutela di cui al decreto legislativo n.
42/2004 e l'esigenza di verificarne e di intervenire nel suo
complesso è riferita anche dalla Sovrintendenza per i beni
culturali che a questo è deputata.
Président -
La parole au Conseiller Secrétaire Vesan pour
la réplique.
Vesan (M5S) -
La ringrazio, Assessore Testolin, per le
risposte. Sono molto contento soprattutto per la risposta al punto
n. 3: non ci sono lesioni alla struttura del fabbricato, quindi non
è prevista in nessuna maniera, da nessuna delle perizie - almeno da
quelle che abbiamo in mano in questo momento - una problematicità
legata agli elementi strutturali del fabbricato. Un crollo
dell'intero fabbricato è quindi sicuramente escluso.
I problemi sono quindi solo legati al famoso "sfondellamento"
dei solai, cioè al cedimento degli intonaci, per quanto pesanti e
pericolosi possano essere, ed eventualmente delle pignatte che si
trovano fra un travetto e l'altro, che sono elementi che fanno
parte del solaio ma non sono strutturali essendo sostanzialmente
destinati a fare riempimento e alleggerimento. Gli interventi di
questo tipo, non essendoci nessun pericolo di crollo del
fabbricato, in realtà possono essere fatti in modo parziale e senza
nessuno sgombero completo del fabbricato.
Per quello che riguarda le due perizie, siamo noi che abbiamo
dichiarato che si trattava di perizie solamente parziali, perché
una delle due non interessava l'intero fabbricato ed era legata
solo agli sfondellamenti, e l'altra interessava anche solo questa
delle parti ed è stata, in realtà, una perizia di tipo
strutturale.
Purtroppo, per quanto validi siano gli ingegneri che si sono
occupati delle due perizie, anche i fabbricati sono un po' come noi
esseri umani: non sempre il grande esperto tecnico, quando ci deve
riparare, dà una risposta univoca e certa. Sono sicuro che il
Presidente Fosson e anche i precedenti Assessori alla sanità, anche
nel caso in cui abbiano avuto problemi di salute personale, di
fronte a due pareri non conformi e non assolutamente approfonditi
abbiano preferito chiedere, relativamente alla loro personale
salute o a quella dei loro cari, un terzo parere dato da un altro
medico. La stessa cosa potrebbe succedere per il CCS Cogne, perché,
per quanto sia valido il consulente tecnico già incaricato nel 2016
da parte dell'Amministrazione regionale, è chiaro che avrebbe dei
problemi a trovare degli eventuali non sufficienti approfondimenti
nella propria precedente relazione: è quello il motivo per cui si
tende a scegliere sempre una terza persona
super partes
. Di
fronte al fatto che la gestione del CCS Cogne ha presentato una
seconda perizia che non evidenzia reali pericolosità, almeno per
quello che riguarda i singoli ambienti utilizzati dal CCS Cogne,
forse sarebbe stato importante e di tutela per tutti, soprattutto
per la stessa Amministrazione che - come abbiamo visto
dall'intervento precedente di Bertin - si è curata del proprio
stabile in modo assolutamente deficitario. All'interno di quel
fabbricato ci sono infiltrazioni dovute all'acqua piovana, a
perdite dell'impianto di riscaldamento e il fatto che gli
sfondellamenti siano causati da questo possono essere risolti in
prima battuta con un intervento di impermeabilizzazione
dell'adeguamento degli impianti, ma anche con l'immediato
intervento per far cadere gli intonaci caduti per poi ripristinarli
stanza per stanza, garantendo comunque la possibilità di utilizzare
il fabbricato.
Questa volontà di sgomberare tutti, legata a un pericolo di
crollo imminente... non è mai stato evidenziato che il crollo
imminente era legato solo agli intonaci. Sono quindi molto contento
per la sua risposta, laddove ci dice che il Palazzo CCS Cogne
continuerà a essere un documento e continuerà a stare in piedi,
nonostante i lavori per risistemarlo.
Siamo però veramente un po' basiti di fronte all'accanimento nei
confronti delle proprie posizioni per giustificare una scelta alla
fine tardiva, perché se noi continuiamo a dire che deve essere
sgomberato ai sensi di una perizia del 2016, che deve essere
sgomberato subito, e richiediamo un parere allo stesso perito che
l'ha fatta nel 2016, forse alla cittadinanza - che è
complessivamente preoccupata su questo argomento - non diamo una
risposta adeguata.
Président -
Collègues, nous avons distribué les
amendements et les résolutions. La séance est terminée et les
travaux reprendront à 15 heures 30. Bon appétit.
---
La seduta termina alle ore 13:06.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK