Consiglio Regionale della Valle d'Aosta - Oggetto del Consiglio n. 3489 del 3 febbraio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3489 del 3 febbraio 1988 - Resoconto
OGGETTO N. 3489/VIII - RITIRO DELLA MOZIONE CONCERNENTE:
"DIFFUSIONE DI UNA PUBBLICAZIONE ILLUSTRATIVA DELLO STATUTO
SPECIALE".
PRESIDENTE
: Do lettura della mozione presentata dai
Consiglieri Mafrica, Tonino, Cout, Millet, Bajocco e Dolchi.
MOZIONE
CONSTATATO
che un recente sondaggio rivela che lo
Statuto speciale della Valle d'Aosta è poco conosciuto dai
valdostani(soltanto il 15% degli intervistati dichiara di
conoscerlo abbastanza bene, il 23,8% solo in parte e ben il 61,2%
poco o per niente);
CONSIDERATO
che ricorre quest'anno il 40° anniversario
della promulgazione dello Statuto speciale;
il Consiglio regionale della Valle d'Aosta
DELIBERA
di impegnare la Giunta regionale a predisporre tutti gli
adempimenti necessari per la diffusione a tutte le famiglie
valdostane di una pubblicazione che contenga lo Statuto speciale
della Valle d'Aosta e che ne illustri in modo semplice e chiaro i
contenuti.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Da un recente sondaggio, che è stato
commissionato dal Partito Comunista, abbiamo avuto la possibilità
di accertare che nella nostra Regione c'è una grande adesione al
tema dell'autonomia, ma nel contempo manca una conoscenza specifica
dello Statuto speciale. Ha risposto di conoscere bene lo Statuto
speciale solo il 15% degli intervistati, il 24% ha detto di
conoscerlo solo in parte, mentre il 61% ha dichiarato di conoscerlo
poco o per niente.
Visto che ci troviamo nell'anno in cui ricorre il 40°
anniversario della promulgazione dello Statuto speciale, noi
proponiamo che la Giunta regionale assuma tutte le iniziative
necessarie per offrire una adeguata possibilità di conoscenza e di
diffusione dello Statuto speciale, attraverso una pubblicazione
dello stesso, che illustri, in modo semplice e chiaro, i contenuti
dei diversi articoli.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Le Parti communiste a eu la possibilité
d'exploiter cette enquête un peu partout: les pourcentages voyagent
n'importe où. C'est l'évangile. Maintenant on ne parlera plus que
des pourcentages de l'enquête du Parti communiste.
Je crois qu'il y a une signification différente; je me méfie
toujours de certaines enquêtes, surtout à ce propos. Qu'il y ait
une méconnaissance du Statut, c'est vrai, il faut le
reconnaître.
A ce sujet, vous le savez sans doute, il y a toute une série
d'initiatives qui a été prise pour le 40ème anniversaire. Comme l'a
fait la Présidence de la République pour l'anniversaire de la
Constitution, nous avons décidé de publier une série (10.000) qui
sera ensuite élargie aux écoles, aux familles, aux institutions, du
statut bilingue, qui est en cours de réalisation. Nous donnerons au
Parti communiste la possibilité de constater ce travail: il était
symbolique de donner la copie du Statut.
Par ailleurs, nous avions déjà discuté lors de la rencontre du
Comité des initiatives visant à illustrer les caractéristiques, les
raisons historiques du Statut et, partant, elles vont compléter les
initiatives gravitant autour du Statut.
Je ne sais si cela suffit à assurer M. Mafrica de l'intérêt de
notre autonomie. Les copies du Statut seront prochainement envoyées
aux familles, écoles, etc. Le Comité a déjà examiné la question
jusqu'au mois de juin; après quoi, d'autres initiatives seront
mises en oeuvre. Donc nous sommes déjà en train de réaliser ce que
M. Mafrica avait souhaité.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Nella risposta del Presidente della
Giunta sono ravvisabili due aspetti. Il primo è relativo ad
un'esigenza di conoscenza, nel merito della quale egli dice:
"Stiamo procedendo alla stampa dello Statuto, così com'è". La
nostra richiesta era leggermente diversa, perché chiedeva una
pubblicazione nella quale fossero contestualmente presenti sia lo
Statuto e sia una illustrazione semplice e chiara dei suoi
contenuti. Possiamo anche ritenerci soddisfatti di questo aspetto
della risposta, dalla quale traspare che le intenzioni della
Giunta, in un certo senso, hanno già accolto l'iniziativa da noi
proposta.
Non credo, invece, di dover accettare le premesse dalle quali è
partito il Presidente della Giunta per giudicare il sondaggio
proposto dal Partito Comunista, che noi abbiamo attuato dopo una
riflessione politica sulle elezioni del giugno scorso, quando i
dirigenti dell'Union Valdôtaine - alcuni sono anche presenti in
quest'aula - sostenevano che sarebbe stato difficile rimontare
10.000 voti di scarto, come poi effettivamente è avvenuto.
Ci pare legittimo cercare di comprendere il pensiero degli
elettori. Ciò non vuol dire, ovviamente, che accettiamo i dati del
sondaggio come fossero vangelo, tuttavia, credo che alcune
indicazioni emerse, al di là della precisione dei numeri, siano
interessanti per tutte le forze politiche, perché dicono che qui
c'è una certa visione dell'economia, dell'autonomia e delle forze
politiche. Noi ci auguriamo che il sondaggio relativo ai risultati
elettorali sia del tutto sbagliato ed in questo concordiamo con il
Presidente della Giunta. È meglio, in ogni caso, premunirsi per
tempo, piuttosto che essere costretti a riflettere in merito
dopo.
In ogni caso, almeno per quello che ci riguarda, possiamo
considerare ritirata la mozione da noi presentata.
PRESIDENTE
: Nel ringraziare il Consigliere Mafrica,
annuncio che la mozione in oggetto è da considerare ritirata.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK