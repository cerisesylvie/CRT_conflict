Consiglio Regionale della Valle d'Aosta - Oggetto del Consiglio n. 869 del 27 luglio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ACQUE
Acque pubbliche
Precedente
Successivo
Resoconto integrale del dibattito dell'aula
Oggetto del Consiglio n. 869 del 27 luglio 1994 - Resoconto
OGGETTO N. 869/X - Subconcessione al Comune di Ollomont di
derivazione d'acqua dalla sorgente Challe, ubicata sul greto del
torrente Berovard, in Comune di Ollomont, ad uso potabile.
Il Consiglio - Premesso che:
con domanda in data 5 gennaio 1990, il Comune di Ollomont ha
chiesto all'Amministrazione regionale la subconcessione di derivare
dalla sorgente Challe, ubicata sul greto del torrente Berovard, in
Comune di Ollomont, moduli max. 0,50 di acqua ad uso potabile.
Precisato che la domanda, corredata da progetto a firma ing.
Renato Dannaz, prevede la captazione di una serie di venute d'acqua
in corrispondenza di un costone di materiale morenico sulla destra
orografica del torrente Berovard.
Tenuto presente che:
? il Magistrato per il Po, di Parma, con nota n. 11651 in data
19 novembre 1991 ha rilasciato il nulla?osta nei riguardi idraulici
per l'ammissione ad istruttoria della domanda di cui si tratta;
? l'avviso di presentazione della domanda 5 gennaio 1990 del
Comune di Ollomont è stato pubblicato sul Foglio Annunzi Legali
della Valle d'Aosta in data 26 maggio 1993 n. 14 e riprodotto nel
n. 171 della Gazzetta Ufficiale della Repubblica Italiana (foglio
inserzioni) in data 23 luglio 1993, senza dar luogo alla
presentazione di domande incompatibili e concorrenti;
? con Ordinanza dell'Assessore ai Lavori Pubblici n. 171 in data
16 settembre 1993 è stato disposto il deposito della domanda e del
relativo progetto presso l'Assessorato LL.PP. della Regione per 15
giorni consecutivi, decorrenti dal 23 settembre 1993, a
disposizione di chiunque intendesse prenderne visione nelle ore
d'ufficio;
? in data 20 settembre 1993 è pervenuto alla Presidenza della
Giunta regionale un esposto da parte dei signori Rosset Rosina e
Giustino Leo, proprietari dell'alpe Porchere;
? copia dell'Ordinanza è stata affissa per il predetto periodo
di 15 giorni all'Albo Pretorio del Comune di Ollomont e copia della
medesima è stata inviata al Ministero dei Lavori Pubblici, al
Magistrato per il Po di Parma, alla Sezione Idrografica per il Po
di Torino, alle Associazioni irrigue Est?Sesia di Novara ed
Ovest?Sesia di Vercelli, all'ENEL Compartimento di Torino, alla
Prima Direzione del Genio Militare di Torino, al Consorzio
regionale Pesca, all'Assessorato Agricoltura e Forestazione,
Servizio S.I.D.S., al Servizio Tutela dell'Ambiente
dell'Assessorato dell'Ambiente, all'Assessorato del Turismo,
all'Autorità di Bacino del fiume Po ed al Comune di Ollomont;
? la pubblicazione presso il Comune di Ollomont, come risulta
dal referto in calce all'ordinanza, è regolarmente avvenuta e non
ha dato luogo alla presentazione di opposizioni od esposti;
Visto altresì che la visita locale d'istruttoria, come stabilito
nell'ordinanza, è regolarmente avvenuta il 22 ottobre 1993 ed alla
medesima sono intervenuti i funzionari dell'Ufficio Concessioni
Acque della Regione, il signor Mazzanti dell'ENEL?RID di Châtillon,
il geom. Milani dell'Assessorato dell'Ambiente ed il sig. Dannaz,
sindaco del Comune di Ollomont.
Precisato che, durante la riunione d'istruttoria, il sig.
Mazzanti ha fatto presente che l'ENEL è titolare di una concessione
di derivazione ad uso idroelettrico, nell'impianto di Signayes, di
moduli medi 4,25 dal torrente Ollomont e pertanto ha chiesto che
non vengano lesi i diritti dell'ENEL e che siano garantiti i
quantitativi d'acqua regolarmente assentiti. Il geom. Milani,
dell'Ambiente, ha chiesto che le opere di canalizzazione sul
torrente Berovard siano ridotte al minimo indispensabile,
necessario a garantire la stabilità dell'opera di captazione e per
limitare al massimo l'impatto visivo. Il sindaco di Ollomont ha
preso atto delle osservazioni formulate nel corso della riunione
d'istruttoria ed ha dichiarato di accettare quanto richiesto. In
merito all'esposto dei fratelli Rosset, ha fatto presente che,
durante la fertirrigazione, si dovrebbe sempre evitare che le
colature si immettano nei cinque torrenti che separano la sorgente
Challe dalla proprietà dei fratelli Rosset ed ha rilevato che,
comunque, non possono assolutamente influenzare la sorgente, data
l'ubicazione dei medesimi.
Tenuto presente che:
? l'opera di presa sarà costruita in corrispondenza della venuta
d'acqua che dovrà essere ripulita superficialmente e comprenderà
una vasca di sedimentazione, una vasca di carico ed una camera di
manovra con saracinesche e scarico;
? dall'opera di presa, l'acqua verrà condotta al fondovalle
mediante una tubazione adduttrice e raccolta in apposito serbatoio
in cui è previsto l'abbattimento della pressione;
? la lunghezza complessiva delle tubazioni sarà di circa 1125
metri, con un dislivello tra la vasca superiore e quella inferiore
di circa 310 metri;
? i tubi saranno del tipo in acciaio bitumati internamente e
rivestiti esternamente con doppio feltro di vetroflex bitumato e
pressato a caldo, con bicchiere sferico o cilindrico per giunzioni
saldate e pressioni di esercizio fino a 50 atmosfere;
? dal serbatoio, la condotta proseguirà lungo la strada poderale
di Barliard, fino ad intersecare l'acquedotto comunale esistente,
al quale verrà collegata;
? secondo le misurazioni ed i dati forniti dall'Amministrazione
Comunale di Ollomont, la sorgente Challe ha una portata effluente
massima di circa 50 l/sec., nel periodo estivo, ed una portata
minima di circa 40 l/sec. nel periodo invernale, pertanto la
captazione interessa l'intera sorgente, in quanto il quantitativo
di prelievo d'acqua richiesto è di moduli max. 0,50.
Rilevato, quindi, in considerazione di quanto sopra esposto
che:
1) l'utilizzazione della sorgente Challe, ubicata sul greto del
torrente Berovard, corrisponde ad una reale necessità per i bisogni
potabili del Comune di Ollomont e le modalità di captazione e della
condotta di adduzione sono da ritenersi idonee allo scopo e quindi
tecnicamente approvabili;
2) il quantitativo d'acqua da prelevare, che ammonta a max. 50
litri/secondo, si ritiene che non pregiudichi il deflusso minimo
costante vitale del torrente Berovard, del quale la sorgente Challe
è tributaria;
Visto infine che il Magistrato per il Po di Parma, con nota n.
16187 in data 18 gennaio 1994 ha rilevato che l'istruttoria è stata
regolarmente espletata ed ha espresso parere favorevole
all'accoglimento della richiesta di subconcessione, sotto
l'osservanza delle condizioni espresse nel sottoriportato schema di
disciplinare.
Visto lo Statuto Speciale per la Valle d'Aosta, promulgato con
legge Costituzionale n. 4 del 26 febbraio 1948 e successive norme
di attuazione;
Vista la legge regionale n. 4 dell'8 novembre 1956;
Visto il parere favorevole rilasciato, in assenza del Dirigente,
dal Vice Dirigente del Servizio Assetto e Tutela del Territorio
dell'Assessorato dei LL.PP., ai sensi del combinato disposto
dell'articolo 72 della legge regionale n. 3/1956 e successive
modificazioni e dell'articolo 21 della legge regionale n. 18/1990 e
successive modificazioni, in ordine alla legittimità della presente
proposta di deliberazione;
Visto il parere della IV Commissione consiliare permanente;
Delibera
1) di subconcedere al Comune di Ollomont, giusta la domanda
presentata in data 5 gennaio 1990, di derivare dalla sorgente
Challe, ubicata sul greto del torrente Berovard, in Comune di
Ollomont, moduli max. 0,50 (litri al minuto secondo cinquanta) di
acqua ad uso potabile;
2) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del legale rappresentante del Comune di
Ollomont;
3) di ordinare ed accertare l'introito delle seguenti somme, da
versare presso la Tesoreria dell'Amministrazione regionale:
a) lire 750.000 (settecentocinquantamila) pari a mezza annualità
del canone, a titolo di cauzione, ai sensi dell'articolo 11 del
T.U. 11 dicembre 1933 n. 1775, somma che verrà restituita, ove
nulla?osti, al termine della subconcessione;
b) lire 10.000 (diecimila) pari al minimo fissato dall'articolo
3 della legge 21 dicembre 1961 n. 1501 e per gli scopi di cui al
secondo comma dell'articolo 7 del T.U. 11 dicembre 1933 n. 1775,
somma da introitare al capitolo 08800 della parte ENTRATE del
bilancio preventivo della Regione per il corrente esercizio
finanziario (Provento delle concessioni e subconcessioni di acque
pubbliche e miniere);
c) lire 1.500.000 (unmilionecinquecentomila) quale somma a
disposizione dell'Amministrazione regionale (Ufficio Concessioni
Acque dell'Assessorato dei LL.PP.) per spese di sorveglianza,
esperimenti di portata, collaudo, registrazione di atti, eccetera,
somma da introitare al Capitolo 13500 della parte ENTRATE del
bilancio preventivo della Regione per il corrente anno finanziario
(Gestione di fondi per conto terzi per istruttoria domande e
pratiche varie);
4) di stabilire, come specificato nell'articolo 10 del
disciplinare di subconcessione, che, trattandosi di derivazione
d'acqua per usi potabili e di igiene, nessun canone è dovuto a
termini dell'articolo 9 dello Statuto Speciale della Regione
Autonoma della Valle d'Aosta, promulgato con legge costituzionale
n. 4 del 26 febbraio 1948;
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
ai sensi dell'articolo 8 del decreto legislativo 22 aprile 1994, n.
320 e di darne esecuzione.
Disciplinare
(...omissis...)
Si dà atto che il Consigliere Lanièce non partecipa alla
discussione e alla votazione dell'oggetto.
Presidente -
Pongo in votazione la delibera in
oggetto.
Presenti: 27
Votanti e favorevoli: 22
Astenuti: 5 (Bavastro, Chiarello, Linty, Marguerettaz,
Tibaldi)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK