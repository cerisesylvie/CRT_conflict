Consiglio Regionale della Valle d'Aosta - Oggetto del Consiglio n. 1931 del 28 febbraio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1931 del 28 febbraio 1991 - Resoconto
OGGETTO N. 1931/IX - Iniziative per la pace in Medio Oriente.
(Approvazione di mozione)
Presidente
- Do lettura della mozione presentata dai
Consiglieri Mafrica, Bajocco, Cristina Monami e Chenuil:
MOZIONE
Preso atto con viva preoccupazione dell'intensificarsi del
conflitto in corso nel Golfo Persico, che sta costando ogni giorno
di più in termini di vite umane, distruzioni materiali, crescita
delle tensioni politiche, religiose e sociali tra i popoli
interessati, rischi di ulteriori incontrollabili espansioni della
guerra;
Ricordato che la Costituzione italiana ripudia la guerra come
strumento di risoluzione delle controversie internazionali;
Sottolineato come l'esigenza primaria, sostenuta da numerosi
Paesi ed organizzazioni, anche con iniziative politiche e
diplomatiche, sia quella di giungere ad un "Cessate il fuoco? e ad
una conseguente ripresa della trattativa, con il patrocinio
dell'ONU;
Il Consiglio Regionale della Valle d'Aosta
condanna
l'intransigenza del regime iracheno che, con il suo
atteggiamento di totale disprezzo delle decisioni assunte dalla
comunità internazionale, è il responsabile dello scoppio della
guerra;
manifesta
la convinzione che la vera pace implica il riconoscimento dei
diritti di tutti i popoli e la possibilità per tutte le comunità di
esprimere pienamente la propria volontà, attraverso trasformazioni
degli Stati in senso federale;
esprime
la propria solidarietà ai militari italiani impegnati nel Golfo,
chiedendone l'immediato rientro in Italia;
chiede
l'immediata cessazione dei combattimenti, in modo da evitare
nuove vittime, impedire una estensione ed un aggravamento del
conflitto e costringere con altri mezzi l'Irak a ritirarsi dal
Kuwait;
auspica
una Conferenza di pace in Medio Oriente che affronti la
questione palestinese; che garantisca la sicurezza e la sovranità
di Israele; che lavori per il ritiro delle truppe straniere dal
Libano; che riconosca il diritto di autodeterminazione del popolo
curdo; che avvii un processo di smilitarizzazione di tutta
l'area;
dichiara
la Valle d'Aosta "Regione di Pace?;
impegna
1) la Giunta regionale a promuovere, con un versamento di lire
500 milioni, la costruzione di un comitato regionale per la
raccolta di fondi, a favore dei profughi e di tutte le altre
popolazioni colpite dalla guerra, da destinare alla Croce Rossa
Internazionale.
2) il Presidente del Consiglio regionale a trasmettere copia
della presente risoluzione al Presidente della Repubblica, al
Presidente del Consiglio dei Ministri, ai Presidenti della Camera e
del Senato, ai Capigruppo della Camera e del Senato.
Presidente
- Ha chiesto di illustrare la mozione il
Consigliere Mafrica, ne ha facoltà.
Mafrica (PCI-PDS)
- Il conflitto è momentaneamente
cessato, non credo si possa dire che sia finito, nè che siano
terminate le ragioni che l'hanno innescato, nè che siano risolte le
situazioni di tensione fra i popoli che vivono in quell'area.
Credo quindi che la mozione debba essere riconsiderata, ma che
contenga dei punti importanti da valutare e sottoporre
all'approvazione del Consiglio.
Credo che vadano modificate le premesse e occorra dire:
"Visti gli sviluppi del conflitto del Golfo Persico, che
sembra ormai essere giunto alla conclusione delle operazioni
militari;?
, perché per il momento si tratta di una tregua di 48
ore, che ci auguriamo diventi un effettivo armistizio.
La mozione continuerebbe poi con
"Il Consiglio regionale
della Valle d'Aosta manifesta la convinzione che la vera pace
implica il riconoscimento dei diritti di tutti i popoli e la
possibilità per tutte le comunità, di esprimere pienamente la
propria volontà, attraverso trasformazioni degli Stati in senso
federale; auspica una Conferenza di pace in Medio Oriente che
affronti la questione palestinese; che garantisca la sicurezza e la
sovranità di Israele; che lavori per il ritiro delle truppe
straniere dal Libano; che riconosca il diritto di
autodeterminazione del popolo curdo; che avvii un processo di
smilitarizzazione di tutta l'area; Dichiara la Valle d'Aosta
"Regione di Pace?; Impegna 1) la Giunta regionale a promuovere, con
un versamento di lire 500 milioni, la costruzione di un comitato
regionale per la raccolta di fondi a favore dei profughi e di tutte
le altre popolazioni colpite dalla guerra, da destinare alla Croce
Rossa Internazionale. 2) il Presidente del Consiglio regionale a
trasmettere copia della presente risoluzione al Presidente della
Repubblica, al Presidente del Consiglio dei Ministri, ai Presidenti
della Camera e del Senato, ai Capigruppo della Camera e del Senato,
ai Presidenti dei Consigli regionali e delle Province
Autonome?.
Mi pare che due impegni, quello di dichiarare la Valle d'Aosta
regione di pace, e quello di intervenire attraverso la Croce Rossa
Internazionale a favore delle vittime di questa guerra, mantengano
tutta la loro validità. Se lo stimolo a pronunciarsi per la pace è
forte quando la guerra incombe, a maggior ragione credo debba
essere affermato quando il pericolo sembra minore. Ritengo ancora
più valido oggi che forse si dà inizio all'armistizio, affermare la
volontà di pace della Regione Valle d'Aosta.
Mi sembra opportuno che la nostra regione dia un suo contributo,
proprio per intervenire a rimediare alle distruzioni morali e
materiali che hanno colpito le popolazioni di quella zona.
In questo senso nella formulazione che ho letto, in cui vengono
tolte tutte le parti che si riferivano all'esistenza del conflitto
armato, gradiremmo che la mozione fosse discussa e votata dal
Consiglio.
Presidente
- E' aperta la discussione.
Ha chiesto di parlare la Consigliera Cristina Monami, ne ha
facoltà.
Cristina Monami (PCI-PDS)
- Anche qui non posso non
intervenire, anche se è tardi e se vedo un po' di stanchezza e di
distrazione intorno a me. Non posso non intervenire perché credo di
essere stata colpita, come molti di voi, da questo conflitto e
credo che tutti voi ormai avrete letto nei giornali e sentito forse
parlare anche troppo di questa guerra. Quindi cosa si può
aggiungere rispetto a quanto tanti giornalisti, tanti capi di
stato, tante persone comuni hanno detto?
Eppure sento egualmente di non dover tacere, anche perché senza
avere la pretesa di dire niente di nuovo, vorrei sottolineare
alcune contraddizioni che questo conflitto ha messo in evidenza.
Credo che la più grossa e la più grave sia questa: sono state prese
decisioni importantissime che hanno riguardato le sorti del mondo,
hanno riguardato la politica mondiale, hanno riguardato la politica
di piccoli popoli, hanno riguardato la vita di molti civili, e sono
state prese queste decisioni sulle nostre teste, sulle teste delle
popolazioni. Questa a mio avviso è una delle contraddizioni che la
società attuale sta vivendo: la distanza fra la volontà popolare e
chi decide delle sorti del mondo. Su questo ritorno sovente perché
mi pare importante, proprio perché credo che non sia una utopia
pensare di correggere questa discrepanza che separa i governi dalle
popolazioni.
Un'altra contraddizione che è venuta alla luce, riguarda i
modernissimi mezzi di informazione che abbiamo; questa
informazione, di cui tutti quanti noi abbiamo seguito gli sviluppi,
è stata massiccia, massiva, anche artefatta in molte circostanze,
come tutti ci siamo resi conto, ed è stata anche addirittura
reticente. Allora, magnifici mezzi di informazione e poi la
sensazione di non sapere, la sensazione di non avere le
informazioni che vogliamo, di essere tagliati fuori da un discorso
che invece ci riguarda magari molto più da vicino, perché a me
personalmente, del lungo raggio, degli scud, dei patriots o come si
chiamino, interessa poco; a me, come a tanta gente, interessava più
sapere se nelle zone colpite dalla guerra erano scoppiate malattie,
se i civili rimasti sepolti erano molti o pochi, cosa è andato
distrutto in questa guerra. Questa è un'altra contraddizione grande
di questi magnifici e stupendi mezzi di informazione.
Un'altra contraddizione che ho colto e che voglio comunicare ai
miei colleghi, riguarda questa nuova e stupenda tecnologia, simbolo
del progresso, di cui tutti quanti noi andiamo orgogliosi e fieri
nei confronti dei popoli del terzo mondo che non la posseggono;
ebbene tutta questa tecnologia mi domando è messa al servizio di
chi? E' messa al servizio dell'uomo, della donna, del bambino,
dell'anziano? Questa tecnologia l'abbiamo vista utilizzare, mi pare
sia stata messa al servizio di un certo modo di concepire il mondo
che in parte non condivido, di concepire la politica che non
condivido, di concepire l'etnia, la geografia e tutto il resto. Ed
ancora questa splendida tecnologia non ci salva da un disastro che
è questo: man mano che le guerre si avvicinano al giorno d'oggi,
più aumenta il numero dei civili morti. Questo vuol dire che nelle
guerre di oggi e di ieri, sono morti e muoiono più civili di quanti
non morissero nelle guerre di l'altro ieri e di molto più tempo fa.
Allora anche qui sento l'esigenza di fare una riflessione e di
mettere in luce una contraddizione.
C'è un'altra cosa ancora, mi dispiace se sono confusa e se vado
di corsa, ma non posso fermarmi più a lungo anche se lo farei
volentieri. Un'altra contraddizione che questa guerra ha messo in
evidenza è la nostra comunicazione, che è altra cosa da
informazione e da mezzi di informazione; è la comunicazione fra
cittadino e cittadino, fra cittadini e governi, fra governi e
governi e fra popoli e popoli. A me pare che questa guerra abbia
messo in contraddizione anche il concetto di comunicazione;
nonostante i mezzi magnifici di comunicazione di cui disponiamo, mi
pare che la comunicazione, e quando dico comunicazione intendo dire
guardarsi negli occhi, parlarsi, capirsi, sia stata messa in
discussione, che si siano creati solchi ancora più grandi di quanti
non ve ne fossero prima.
Ma credo che la contraddizione più grossa e più drammatica sia
quella che, alle soglie degli anni duemila, la nostra civile,
stupenda, tecnologica società non è riuscita a mettere ancora
l'essere umano all'apice della scala dei valori. Mi pare di capire
che ci serviamo ancora degli uomini, della vita di tanti uomini,
della loro sofferenza, della loro distruzione, del loro dolore, per
risolvere i problemi di cui si diceva prima; politici,
internazionali, geografici, etnici, eccetera, ed io anche su questo
vorrei portare tutti quanti a riflettere.
Tutto questo perché noi stiamo seduti sotto una bella scritta
che dice: "Il y a des peuples qui sont comme des flambeaux? e
questi piccoli popoli che possono diventare davvero dei flambeaux,
quale ruolo hanno nell'attuale situazione mondiale e quale ruolo
hanno rispetto a queste contraddizione?
Per me un ruolo lo possono avere ed il ruolo simbolico può
essere quello di dichiarare la Valle d'Aosta regione di pace, come
no? Può essere quello di mandare i nostri 500 milioni di lire alla
Croce Rossa, come no? Ma questi sono atteggiamenti esteriori. Penso
che invece possiamo avere ruoli meno esteriori, immediati, che
colpiscono meno magari la cittadinanza, il consiglio, chi deve
votare, ma che forse a lunga scadenza possono dare risultati. Sto
pensando a quello che potremmo fare noi nell'ambito della cultura,
se è così difficile promuovere una cultura di pace; e quando dico
promuovere cultura di pace mi dispiacerebbe che si fraintendesse
questa locuzione con altre.
Quando dico cultura di pace intendo dire coltivare il concetto
del rispetto per le differenze, il concetto di comunicazione,
coltivare anche e soprattutto il rispetto di sè, perché il rispetto
degli altri non passa, se prima non abbiamo rispetto di noi. E
allora è vero, prima di avere rispetto di sè si devono, come dicono
gli psicologi, superare frustrazioni, complessi edipici, eccetera,
ma credo sia tutto sommato meno complicato di quanto non si pensi.
Allora mi chiedo e vi chiedo quali possibilità abbiamo noi
valdostani, di farci promotori di scambi con altri popoli magari
altrettanto piccoli come i nostri; quali possibilità e quale
volontà abbiamo noi di conoscerli questi altri popoli per far leva
sui nostri e sui loro sentimenti migliori; quali possibilità
abbiamo di farci guarire, ammesso che sia possibile e possiamo
tentare, dai sentimenti deteriori che sono quelli che ci inducono a
creare steccati intorno a noi e ci impediscono di comunicare.
Voterò per questa mozione, anche se la mozione non dice tutte le
cose che ho detto; la mozione però mi ha dato lo spunto per tirarle
fuori. Mi piacerebbe sentire altre voci a questo proposito. Mi
piacerebbe che l'Assessore alla Pubblica Istruzione si alzasse e
dicesse: io avevo già delle idee in proposito. Mi piacerebbe che
qualcun altro dicesse: io nel mio ambito e nei limiti del mio
possibile intorno alla costruzione della pace, sto lavorando. Io
qualcosa sto facendo, non so se riuscirò, comunque invito tutti voi
a riflettere ed a comunicare.
Presidente
- Ha chiesto di parlare il Consigliere
Andrione, ne ha facoltà.
Andrione (UV)
- Nous apprécions l'esprit qui est à la
base de cette motion, mais nous demanderions de faire quelques
modifications parce qu'il nous semble qu'il est indispensable, pour
faire un document qui ait une efficacité, de maintenir les pieds
sur terre.
Après le droit d'autodétermination du peuple kurde, je
m'arrêterais et j'effacerais la phrase sur le procès de
démilitarisation de toute l'aire, parce qu'il nous semble que
pendant quelques décennies au moins, la paix sera garantie dans
cette zone par les armes. Il suffit de penser à ce qui s'est passé
ces dernières années entre l'Iran et l'Irak, Israël et la Syrie, la
Syrie et l'Irak et cetera. Il nous semble que les bonnes intentions
font parfois perdre l'efficacité d'une affirmation de principe sur
l'autodétermi-nation de tous les peuples.
Nous demanderions également d'effacer la question de déclarer la
Vallée d'Aoste Région de Paix, parce que, avant tout nous sommes
dans la paix la plus profonde et nous ne sommes pas aperçus que
jusqu'à maintenant nous étions dans une sorte de guerre, mais
surtout - je ne voudrais pas paraître plus anticlérical que ce que
je suis - c'est un peu un engagement à Action Catholique. Il me
semble que cela enlève une certaine fermeté et un discours idéal à
la motion.
Dernière question, au premier alinéa, pour ce qui concerne
"impegna?, aussi pour éviter soit des difficultés avec la
commission de coordination, difficultés que nous avons déjà connues
dans d'autres occasions de ce genre, soit pour éviter les grosses
difficultés qu'a la Croix Rouge Interna-tionale, et si quelqu'un
suit la télé suisse et le comité international de la Croix Rouge
sait que ce n'est pas tellement facile d'arriver dans certaines
zones avec de l'argent, surtout dans une situation qui n'est pas
encore une situation stabilisée de paix, nous proposerions d'écrire
"a promuovere d'intesa con il Governo della Repubblica e le altre
Regioni, opportune iniziative per la ricostruzione e la riparazione
delle rovine apportate dalla guerra;?.
Comme nous avons fait dans d'autres occasions, si nous
trouvions, d'entente avec le Gouvernement, parce que c'est une
question qui dépasse les frontières de la Région, la possibilité
d'intervenir pour reconstruire quelque chose qui a été frappée par
la guerre (une école, un hôpital ou une chose de ce genre), c'est
une initiative qui pourrait mettre notre région à la pointe
d'initiatives qui sont certainement pacifiques, mais qui sont
également concrètes.
Presidente
- Ha chiesto di parlare il Consigliere
Mafrica, ne ha facoltà.
Mafrica (PCI-PDS)
- Rispetto alle proposte che fa il
Gruppo dell'Union, ci siamo consultati rapidamente e la maggioranza
è d'accordo ad accettare due emendamenti, quello relativo alla
smilitarizzazione e quello relativo alla formulazione economica,
mentre siamo dell'idea di mantenere questa dichiarazione di
principio della Valle d'Aosta come regione di pace.
Riprendendo quello che diceva il Consigliere Perrin due
settimane fa, quando il Gruppo dell'Union ha proposto di non far
volare i caccia sul terreno regionale, abbiamo già votato una
mozione con cui abbiamo dichiarato la Valle d'Aosta regione
denuclearizzata, abbiamo votato mozioni anche oggi in cui le
petizioni di principio, rispetto alla concreta situazione, sono
evidenti; ci sembra che affermare una volontà di stare dalla parte
della pace non guasti, anche se concretamente non corrisponde alle
condizioni politiche ed internazionali e ad una serie di altre
condizioni.
Per concludere, quindi, accettiamo i due emendamenti e
manteniamo l'affermazione sulla Valle d'Aosta come regione di
pace.
Presidente
- Ha chiesto di parlare il Consigliere
Andrione, ne ha facoltà.
Andrione (UV)
- Avec le plus grand respect pour les
opinions d'autrui, nous maintenons notre opinion sur l'opportunité,
tout en étant pacifiques, de cette phrase, par conséquent nous
demandons à la courtoisie du Président du Conseil, s'il est
possible de voter par alinéas, et sur l'alinéa en question notre
Groupe s'abstient.
Evidemment nous voterons à faveur de tout le reste et nous
remercions la majorité d'avoir accepté ces modifications, qui à
notre avis donnent une structure plus ferme à la motion.
Presidente
- Vi chiedo di pronunciarvi per votazioni
separate e quindi, tenuto conto delle differenze che ci sono, pongo
in approvazione la prima parte delle premesse, di cui do
lettura:
Visti gli sviluppi del conflitto del Golfo Persico, che sembra
ormai essere giunto alla conclusione delle operazioni militari;
Il Consiglio Regionale della Valle d'Aosta
manifesta
la convinzione che la vera pace implica il riconoscimento dei
diritti di tutti i popoli e la possibilità per tutte le comunità di
esprimere pienamente la propria volontà, attraverso trasformazioni
degli Stati in senso federale;
auspica
una Conferenza di pace in Medio Oriente che affronti la
questione palestinese; che garantisca la sicurezza e la sovranità
di Israele; che lavori per il ritiro delle truppe straniere dal
Libano; che riconosca il diritto di autodeterminazione del popolo
curdo;
Esito della votazione
Presenti, votanti e favorevoli: 26
Il Consiglio approva all'unanimità
Presidente
- Pongo in votazione la parte della mozione
che recita:
"dichiara
la Valle d'Aosta "Regione di Pace?;
Esito della votazione
Presenti: 26
Votanti: 17
Favorevoli: 17
Astenuti: 9 (Agnesod, Andrione, Louvin, Mostacchi, Perrin,
Rollandin, Vallet, Viérin et Voyat)
Il Consiglio approva
Presidente
- Si passa alla votazione dei punti 1) e 2)
della parte dispositiva.
Ha chiesto di parlare il Consigliere Andrione, ne ha
facoltà.
Andrione (UV)
-.... on s'engage à transmettre aussi aux
présidents des autres régions, parce que nous écrivons d'entente
avec le Gouvernement et des autres régions.
Presidente
- Oui, et aux présidents des régions et des
provinces autonomes.
Pongo in votazione il punto 1) della parte dispositiva con
l'emendamento proposto dal Consigliere Andrione:
Impegna
1) la Giunta regionale a promuovere, d'intesa con il Governo
della Repubblica e le altre Regioni, opportune iniziative per la
ricostruzione e la riparazione delle rovine apportate dalla
guerra;
Esito della votazione
Presenti, votanti e favorevoli: 27
Il Consiglio approva all'unanimità
Presidente
- Pongo in votazione il punto 2) della parte
dispositiva con l'emendamento proposto dal Consigliere
Andrione:
2) il Presidente del Consiglio regionale a trasmettere copia
della presente risoluzione al Presidente della Repubblica, al
Presidente del Consiglio dei Ministri, ai Presidenti della Camera e
del Senato, ai Capigruppo della Camera e del Senato, ai Presidenti
dei Consigli regionali e delle Province Autonome.
Esito della votazione
Presenti, votanti e favorevoli: 27
Il Consiglio approva all'unanimità
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK