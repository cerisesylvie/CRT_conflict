Consiglio Regionale della Valle d'Aosta - Oggetto del Consiglio n. 942 del 19 settembre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
LAVORO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 942 del 19 settembre 2019 - Resoconto
OGGETTO N. 942/XV - Interpellanza: "Indicazioni
dell'Amministrazione regionale in merito all'applicazione delle
sentenze della Corte di Cassazione da parte della società Monterosa
Ski relative alla legittimità del licenziamento di alcuni
lavoratori".
Rini (Presidente)
- Punto 51 all'ordine del giorno. Per
l'illustrazione, la parola al collega Cognetta.
Cognetta (MOUV') -
Con questa interpellanza facciamo un
passo avanti rispetto a quanto è già stato portato in quest'aula in
diverse occasioni, relativamente alle assunzioni fatte senza le
opportune, diciamo così, procedure di concorso che andavano fatte
per l'assunzione a tempo indeterminato di alcuni lavoratori nella
società Monterosa Ski. Quest'estate, in particolare a fine luglio
di quest'anno, ci sono state due pronunce della Corte di
Cassazione.
Alla Corte di Cassazione si erano rivolti dei lavoratori di
società partecipate che chiedevano il reintegro nel posto di
lavoro, anche se erano stati assunti senza aver fatto una procedura
corretta per l'assunzione. Ci sono stati dei processi al termine
dei quali la Corte di Cassazione ha sentenziato in maniera
inequivocabile che, nonostante sia passato del tempo, nonostante ci
siano dei diritti che loro accampavano, ma che non sono stati
accolti, i licenziamenti fatti dalle società partecipate erano
corretti e quindi andava comunque salvaguardato il diritto, che è
preminente rispetto all'assunzione, il diritto di eguale
partecipazione data a tutti i cittadini rispetto alle assunzioni.
Quindi, sanciva un fatto che è lo stesso sostanzialmente di quanto
accaduto qui in Valle d'Aosta, ovvero che se ci sono state delle
assunzioni - è acclarato, perché c'erano anche dei documenti della
Regione che affermavano questo ­­- fatte senza i crismi di legge e
a oggi si dovevano interrompere questi rapporti di lavoro, non sono
state fatte queste interruzioni per paura di eventuali ricorsi,
oggi la Cassazione dichiara che i ricorsi non ci sarebbero, perché
sarebbero giusti i licenziamenti.
A questo punto io interpello, per l'ennesima volta, questo
Governo, in particolare il Presidente della Regione per sapere se
effettivamente, tramite il proprio delegato in Finaosta, ovvero la
dottoressa Fanizzi, vuole far rispettare alla società Monterosa
quanto scritto da lei e quanto poi confermato dalla Cassazione, e
soprattutto se vuole dare seguito a quanto già votato in quest'aula
rispetto all'amministratore in proroga Munari che, secondo quanto
deciso da quest'aula, dovrebbe al termine di questa proroga non
essere più rinnovabile.
Presidente
- La parola al presidente Fosson.
Fosson (PNV-AC-FV)
- Per quanto riguarda la prima domanda
già il Consiglio di amministrazione di Finaosta, anche tramite il
nostro delegato, nella seduta dello scorso 9 settembre 2019, ha
convenuto di segnalare alle società partecipate nella sua gestione
le due sentenze della Corte di Cassazione che lei ha ricordato
nell'interpellanza. Nei giorni scorsi le due sentenze sono quindi
state trasmesse a tutte le società, compresa la Monterosa S.p.A.,
per le valutazioni del caso e la loro applicazione, in continuità
con gli approfondimenti già fatti e comunicati da Finaosta in
precedenza in materia di criteri e modalità di reclutamento del
personale nelle società a controllo pubblico.
Per quanto riguarda la seconda domanda, Finaosta procederà a
breve alla pubblicazione di un nuovo avviso per la presentazione
delle candidature per il rinnovo degli organi societari della
Monterosa S.p.A. - in quanto il vecchio elenco era ormai datato e
aveva avuto anche delle defezioni - la cui proroga scadrà
improrogabilmente il prossimo 31 ottobre 2019.
Presidente
- Per la replica, la parola al collega
Cognetta.
Cognetta (MOUV') -
Allora, Presidente, facciamo così,
onde evitare di fare un'altra interpellanza per sapere che cosa sta
succedendo: riesce ad aggiornare la II Commissione che si occupa di
personale o la Commissione che ritiene più opportuna, degli
sviluppi di questa vicenda? Riesce a farci sapere in maniera
concreta, con degli atti, ovvero con delle lettere, con delle
relazioni o con quello che preferisce, quand'è che verranno fatte
queste azioni? In continuità. Di quanto tempo ha bisogno per
mandarci finalmente la risoluzione di questi problemi? Entro quanto
tempo pensa di ricevere le risposte dalle società partecipate,
rispetto a quanto gli ha inviato? Trenta, sessanta giorni? Io
gliene posso concedere trenta, perché sessanta mi sembrano tanti,
visto che questa cosa va avanti dal 2008. Altri sessanta giorni mi
sembrano un po' esagerati! Facciamo così: trenta giorni! Io la
pregherei entro trenta giorni di farci avere la documentazione,
altrimenti mi vedrò costretto per l'ennesima volta a fare
l'ennesima interpellanza per capire che cosa state facendo. Grazie,
Presidente, attendo sue notizie e penso che le attendano tutti i
valdostani che non sono stati così privilegiati da entrare senza
concorso in qualche partecipata.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK