Consiglio Regionale della Valle d'Aosta - Oggetto del Consiglio n. 1371 del 9 marzo 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
OPERE PUBBLICHE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1371 del 9 marzo 2022 - Resoconto
OGGETTO N. 1371/XVI - Interpellanza: "Presentazione di un
cronoprogramma degli interventi previsti dal piano di
riqualificazione del Quartiere Cogne".
Bertin (Presidente) -
Punto n. 40. Per l'illustrazione,
ha chiesto la parola il consigliere Baccega, ne ha facoltà.
Baccega (GM) -
Direi che dopo la buona notizia che ci ha
dato l'assessore Sapinet, confermando che il decreto del calendario
ittico sarà pubblicato e firmato oggi, parliamo nuovamente di ERP,
quindi ancora un provvedimento ispettivo sul tema dell'edilizia
residenziale che ha sempre avuto delle oggettive difficoltà ma che
al momento ne evidenzia più di una.
È chiaro che tutto il Consiglio regionale a questo punto, dopo
un anno e mezzo di attività ispettive, è cosciente che su questo
fronte esistono fortissime lacune, quindi dopo i numerosi atti
ispettivi che hanno evidenziato una certa carenza di attenzione a
questo settore, mi preme richiamare alcuni ultimi passaggi, a
gennaio 2022 abbiamo audito l'ARER sulle questioni legate alle
politiche abitative degli ultimi due anni, l'8 febbraio l'Assessore
ha richiesto all'ARER una relazione che è stata sollecitata dalle
due Commissioni coinvolte, la III e la V, l'Assessore ci ha fatto
pervenire la relazione, nel Consiglio regionale scorso abbiamo
presentato una mozione che chiedeva un'indagine conoscitiva sul
gradimento e sulla soddisfazione da parte degli utenti rispetto ai
servizi offerti dalla gestione dell'ARER ed è stata bocciata dalla
maggioranza, oggi abbiamo appreso che centotrentatré alloggi devono
essere ristrutturati e non rientrano nei piani già confermati e si
aspettano per questo risorse nuove dallo Stato.
È venuto il momento di prendere in carico seriamente questa
problematica per il bene di tutti, per la politica ma anche per il
bene dei cittadini. Evidentemente la mancanza di una struttura
dedicata, con un dirigente dedicato, crea anche questi problemi.
Magari una sollecitazione per il vostro prossimo futuro
programma... valutate di prestare attenzione anche a questo
settore.
Ci sono tutta una serie di elementi di preoccupazione che ci
fanno fortemente alzare la guardia su questo tema e credo sia
necessario affrontarli con grande attenzione a queste tematiche, le
avevo già citate la volta scorsa, c'è da intervenire sulla legge 3,
c'è da modificare con determinazione l'allegato A dell'emergenza
abitativa, c'è il tema della morosità incolpevole, che è vero che è
partito dal 2013, ma, sulla base dei documenti che mi sono stati
dati nell'interrogazione con risposta scritta, è davvero
allarmante. Ci sono i piani operativi e gli interventi di
rifacimento, le piccole manutenzioni, le ristrutturazioni, c'è la
gestione degli appalti e degli affidamenti diretti,
l'
housing
sociale, ci sono tutta una serie di problematiche
forti che più volte abbiamo evidenziato in questo contesto.
Ovviamente le problematiche non sono solo al Quartiere Cogne,
sono sicuramente anche al Quartiere Dora, abbiamo degli alloggi in
Viale Europa che sono da parecchi mesi e da parecchi anni da
assegnare, probabilmente sono da ristrutturare, adesso guarderò il
piano che mi ha dato l'Assessore, ma richiamando la relazione che
l'ARER ci ha dato, sarà certamente presente in molti altri atti,
guardando al capitolo degli altri interventi al Quartiere Cogne
vediamo che in futuro ci saranno degli interventi. Interi edifici
che fanno parte della storia del Quartiere Cogne erano stati
abbandonati dal piano di riqualificazione come la Nuova Stura e le
Villette, peraltro adesso li rivediamo, quindi i nostri interventi
a qualcosa sono sicuramente serviti, nel capitolo della relazione
dedicata agli interventi sull'edificato. Credo che gli interventi
che sono riconducibili alle categorie della riqualificazione
energetica e della manutenzione straordinaria hanno la necessità di
nuovi investimenti e credo che sia opportuno che ci si dedichi con
la giusta attenzione.
Il cronoprogramma che abbiamo ricevuto - io l'ho visto soltanto
ieri sera tardi - traguarda tutto al 2026, se riuscirete a dare
delle risposte entro quel periodo lì, entro il 2026 con tutti gli
adempimenti che ci sono, credo che sarà opportuno fare i
complimenti a chi ha agito in questa direzione. Sulla base di
queste considerazioni l'interpellanza va a chiedere, stralciata
l'ultima domanda perché il cronoprogramma mi è pervenuto ieri sera
quando richiedevo di presentare entro trenta giorni il
cronoprogramma degli interventi previsti dal piano di
riqualificazione... "se per il superbonus del 110 percento verrà
utilizzata la procedura dello sconto in fattura sia per i condomini
interamente di proprietà - o gestione - ARER che per i condomini
misti di cui ARER detiene quote di millesimi; se per il superbonus
110 percento verrà utilizzata la gestione del credito di ARER per
tutta la capienza fiscale e in tal caso anticipando il pagamento
dei lavori con liquidità propria; se nei condomini misti, ovvero
dove l'ARER non è interamente proprietaria degli immobili, si è
provveduto o si provvederà ad affidare gli interventi e i lavori
edilizi alle imprese o ditte attraverso gli amministratori di
condominio senza predisporre gare pubbliche", un po' si richiama a
quanto poco fa ha detto il collega Sammaritani rispetto al problema
dei condomini misti che in questo momento è piuttosto
pressante.
Presidente -
Risponde l'assessore Barmasse.
Barmasse (UV) -
Cerco di rispondere ai quesiti. I lavori
che verranno finanziati con il cosiddetto "superbonus 110 percento"
possono essere distinti in tre gruppi: il primo gruppo fa
riferimento al progetto presentato nell'ambito del programma
innovativo nazionale per la qualità dell'abitare, cioè PINQuA sul
Quartiere Cogne, il secondo gruppo fa riferimento a tutti gli altri
fabbricati gestiti dall'ARER, il terzo gruppo fa riferimento ai
fabbricati costituiti in condominio con un amministratore in cui
l'ARER detiene delle quote di proprietà.
Per il Quartiere Cogne, cioè per il progetto PINQuA, in tale
contesto tutti i lavori finanziati con il superbonus 110 percento
si riferiscono a fabbricati in totale proprietà dell'ARER o
comunque gestiti dall'ARER ma non costituiti in condominio, quindi
sempre con un numero di proprietari complessivi inferiore a otto.
Per tali lavori l'ARER non utilizza lo sconto in fattura, ma opera
la cessione del credito a un istituto bancario, cioè Cassa Depositi
e Prestiti, aderendo a un prodotto
ad hoc
per gli ex IACP
(Istituto Autonomo Case Popolari), con un finanziamento che verrà
garantito dalla Regione autonoma Valle d'Aosta.
Per quanto riguarda i fabbricati di proprietà o gestiti
dall'ARER non costituiti in condominio, in questo caso con propria
deliberazione n. 65 del 19 ottobre 2020 il CdA dell'azienda ha
optato per intervenire con lavori finanziati con il superbonus 110
percento prioritariamente sui fabbricati in totale proprietà e con
maggiore necessità di intervento. Per tali lavori l'ARER non
utilizza lo sconto in fattura, ma opera la cessione del credito con
contestuale messa a disposizione di un fido a valere sull'intero
importo a un istituto bancario individuato mediante procedura di
gara d'appalto.
Per quanto riguarda i fabbricati, invece, costituiti in
condominio con amministratore, in questo caso, laddove proposti
dall'amministratore con propria deliberazione n. 28 del 16 aprile
2021, il CdA dell'azienda ha definito le modalità di espressione
del voto in assemblea per l'esecuzione di lavori finanziati con il
superbonus 110 percento tenuto conto che solo il CdA può operare
scelte che impegnano economicamente l'azienda che, per poter votare
favorevolmente, occorre che l'ARER acquisisca preventivamente e
sottoponga al CdA l'intera documentazione così come ho già detto
nella precedente interpellanza e che comunque l'investimento di
somme pubbliche è vincolato all'adozione di procedure a evidenza
pubblica volte a garantire la trasparenza e la parità di
trattamento da un lato e il contenimento della spesa
dall'altro.
Per quanto riguarda, invece, l'ultimo acquisito, come ha già
detto lei, Consigliere, gliel'ho fatto avere ieri sera, se vuole il
cartaceo ce l'ho, gliel'ho fatto inviare ieri per posta perché il
file
era piuttosto voluminoso.
Presidente -
Per la replica, ha chiesto la parola il
consigliere Baccega.
Baccega (GM) -
Grazie Assessore, sono lieto della
risposta, se gentilmente mi fa avere il cartaceo ma anche il testo
della sua risposta perché è molto tecnico, quindi è stato
complicato prendere nota.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK