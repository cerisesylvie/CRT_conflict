Consiglio Regionale della Valle d'Aosta - Oggetto del Consiglio n. 2751 del 24 settembre 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ENTI LOCALI
Comuni
Precedente
Successivo
Resoconto integrale del dibattito dell'aula
Oggetto del Consiglio n. 2751 del 24 settembre 1997 - Resoconto
SEDUTA POMERIDIANA DEL 24 SETTEMBRE 1997
OGGETTO N. 2751/X Concessione di un contributo di lire
14.700.000 all'Amministrazione comunale di Champorcher per
l'acquisizione di immobili da destinare a strutture al servizio dei
residenti ed a fini turistici, ai sensi della legge regionale 27
giugno 1986, n. 27. Impegno di spesa.
Deliberazione Il Consiglio
Premesso che la legge regionale 27 giugno 1986, n. 27 ha
previsto l'intervento finanziario da parte della Regione nella
misura massima del 90 percento della spesa complessiva, a favore
dei comuni per la creazione di un patrimonio immobiliare
comunale;
Considerato che la legge finanziaria per l'anno 1996 e per il
triennio 1996-1998 (legge regionale 19 gennaio 1996 n. 1),
all'articolo 10, 2 comma, ha rideterminato la suddetta percentuale
massima, riducendola al 70 percento;
Atteso che l'Amministrazione comunale di Champorcher ha
presentato richiesta per accedere ai relativi finanziamenti per
l'acquisto, già avvenuto, del fabbricato "ex-Scuola" frazionale del
Grand Rosier e dei terreni circostanti, contraddistinti al Nuovo
Catasto Terreni del Comune censuario di Champorcher al Fg. 21,
mappali 408/1 - 408/2 - 408/3 - 408/4 - 404 - 407 - 409 - 410 -
411, Fg. 20 - mappali 131/2 - 131/3 - 131/4 - 131/5, da destinare a
strutture al servizio dei residenti ed a fini turistici;
Considerato che l'acquisto in questione ha comportato una spesa
complessiva di lire 21.000.000=;
Atteso che gli assessorati del Turismo, Commercio e Sport e
dell'Istruzione e Cultura hanno espresso parere favorevole;
Dato atto che l'acquisizione dell'immobile è inserita nella
relazione previsionale e programmatica del Comune;
Richiamate le deliberazioni della Giunta regionale n. 6162 del
30 dicembre 1996, n. 317 del 3 febbraio 1997 e n. 2436 del 7 luglio
1997, concernenti il bilancio di gestione della Regione per l'anno
1997 e triennio 1997/1999, con attribuzione alle strutture
dirigenziali di quote di bilancio e degli obiettivi gestionali
correlati (obiettivo 010003) "Gestione della legge regionale 27/86
per l'incremento del patrimonio Comunale immobiliare" ed, in
particolare, il riferimento n. 71 "Contributi di cui alla lett. C
della legge regionale 27/86" nonché la circolare n. 7 del 6
febbraio 1997;
Visto il parere favorevole di legittimità, rilasciato dal Capo
di Gabinetto, ai sensi dell'articolo 72 della legge regionale n.
3/1956 e successive modificazioni, e del combinato disposto dagli
articoli 13 - comma 1 - lett. e) e 59 - comma 2 - della legge
regionale 45/1995, sulla presente deliberazione;
Delibera
1) di approvare la concessione di un contributo di Lire
14.700.000= (quattordicimilionisettecentomila), pari al 70 percento
della spesa complessiva, a favore dell'Amministrazione comunale di
Champorcher per l'acquisto del fabbricato "ex-Scuola" frazionale
del Grand Rosier e dei terreni circostanti contraddistinti al Nuovo
Catasto Terreni del Comune censuario di Champorcher al Fg. 21,
mappali 408/1 - 408/2 - 408/3 - 408/4 - 404 - 407 - 409 - 410 -
411, Fg. 20 - mappali 131/2 - 131/3 - 131/4 - 131/5, da destinare a
strutture al servizio dei residenti ed a fini turistici;
2) di approvare ed impegnare la spesa di lire 14.700.000=
(quattordicimilionisettecentomila) da imputare al Capitolo 20620
(obiettivo 010003 - dettaglio 71) del bilancio di previsione della
Regione per l'anno 1997, ("Contributi ai comuni per la costituzione
di un patrimonio comunale immobiliare") che presenta la necessaria
disponibilità;
3) di disporre che la somma venga liquidata ai sensi
dell'articolo 58 della legge regionale 27 dicembre 1989, n. 90, a
cura della Presidenza della Giunta regionale alla stipulazione di
regolare atto notarile di compravendita, nel rispetto delle
condizioni generali di acquisto risultanti dalla domanda di
contributo;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Pongo in votazione la delibera in oggetto:
Presenti, votanti e favorevoli: 27
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK