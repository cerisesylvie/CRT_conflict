Consiglio Regionale della Valle d'Aosta - Oggetto del Consiglio n. 1849 del 20 febbraio 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1849 del 20 febbraio 1986 - Resoconto
OGGETTO N. 1849/VIII - RATIFICA DI DELIBERAZIONI ADOTTATE
DALLA GIUNTA REGIONALE IN VIA D'URGENZA.
OGGETTO N. 516 IN DATA 24 GENNAIO 1986: Lavori di
adeguamento dell'impianto elettrico presso l'Istituto Tecnico
Manzetti di Aosta. Impegno di spesa - Approvazione di
progetto.
PRESIDENTE:
Ha chiesto di parlare il Consigliere Bajocco;
ne ha facoltà.
BAJOCCO (P.C.I.):
Un invito che faccio alla Giunta è di
fare più attenzione in futuro, quando si appaltano dei lavori,
perchè oggi dobbiamo approvare un impegno di spesa di 600 milioni
per adeguamento all'impianto elettrico presso l'Istituto Tecnico
Manzetti di Aosta, una scuola che è stato costruita venti anni fa.
Sono convinto che il prezzo della costruzione allora non arrivava a
quanto si spende ora per il nuovo impianto elettrico del
fabbricato.
Posso anche capire che in questi anni sono uscite delle leggi
per cui certi impianti devono essere rivisti, ma un invito che
faccio alla Giunta è di stare molto attenti in futuro, quando si
fanno certe strutture, a costruirle a norma di legge.
PRESIDENTE:
Ha chiesto di parlare l'Assessore ai Lavori
Pubblici, Fosson; ne ha facoltà.
FOSSON (D.C.):
Si tratta di un consiglio accettabile,
d'altra parte anche questa è la nostra opinione.
Bisogna dire che le leggi e le normative sulla sicurezza degli
impianti cambiano perchè la tecnologia si aggiorna. Per questo
abbiamo incaricato, già nell'aprile 1985, un perito industriale di
rivedere completamente il progetto che oggi approviamo.
Non è che i progetti fatti venti anni fa non fossero fatti
secondo le norme di allora, è che le norme sono cambiate e bisogna
adeguarsi per la sicurezza di chi usufruisce degli edifici
pubblici.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
OBJET N. 561 EN DATE DU 24 JANVIER 1986
: Octroi
d'une subvention extraordinaire au Centre d'études
francoprovençales "René Willien" de Saint-Nicolas pour l'activité
développée en 1985 - Approbation et liquidation de dépense.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
OGGETTO N. 571 IN DATA 24 GENNAIO 1986:
Concessione di un contributo straordinario di £ 8.900.000
all'azienda autonoma di soggiorno di Aosta - Approvazione ed
impegno di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
OGGETTO N. 657 IN DATA 30 GENNAIO 1986: Esecuzione in
economia, mediante contratto di cottimo fiduciario, della stesa di
sottofondo stabilizzato a completamento della pista forestale
denominata "di Effraz" in Comune di Quart - Aggiudicazione a
trattativa privata, all'impresa Eredi Genovese Gian Luigi, di
Verrès - Approvazione e liquidazione di spesa.
PRESIDENTE:
Ha chiesto di parlare il Consigliere Millet,
ne ha facoltà.
MILLET (P.C.I.):
In questo caso si sta sperimentando un
sottofondo stabilizzato e si riconosce una particolare difficoltà
nell'esecuzione; inoltre si dà questo incarico con cottimo
fiduciario ad una ditta.
La domanda è questa: dal momento che si fa una sperimentazione
su una pista unica e si decide di portarla su tutte le piste
forestali, sperimentando solo con una ditta, questo vuol dire che
sarà poi l'unica ditta in grado di farla, oppure che
l'aggiudicazione di questo sottofondo stabilizzato verrà allargata
anche ad altre ditte?
PRESIDENTE:
Ha chiesto di parlare l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (U..V.):
Nous sommes en train de voir d'adopter
différents types de matériaux pour connaître les résultats et pour
établir ce qui s'adapte mieux aux différentes exigences et
conditions climatiques de la Vallée d'Aoste, par rapport à
l'altitude, à la pente etc. Ce quine signifie nullement qu'ensuite,
après avoir choisi les matériaux les meilleurs selon les
différentes conditions, n'importe quelle société qui ait
l'instrumentation nécessaire - et ici je crois que toutes les
sociétés valdôtaines à un certain niveau ont cette instrumentation
- pourra participer aux appels d'offre qui seront faits.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli 28
Il Consiglio approva all'unanimità
OGGETTO N. 659 IN DATA 30 GENNAIO 1986:
Programma di interventi, sia in economia diretta che per
cottimi, per la costruzione e sistemazione di modeste piste
forestali - Approvazione ed impegno di spesa per mano d'opera,
noli, trasporti e materiali.
PRESIDENTE:
Ha chiesto di parlare il Consigliere Millet;
ne ha facoltà.
MILLET (P.C.I.):
Volevo solo chiedere se questi piccoli
lavori per modeste piste entrano sempre in quel piano F.I.O. o se
sono al di fuori.
PRESIDENTE:
Ha chiesto di parlare l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (U.V.):
Il s'agit de petites pistes qui complètent
en général le plan F.I.O. et de pistes contre les incendies, ou
bien où l'on travaille pour des interventions phytosanitaires; ce
sont de modestes pistes qui servent au débardage, à mieux utiliser,
et où permettre cette intervention.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
OGGETTO N. 738 IN DATA 30 GENNAIO 1986:
Ulteriore finanziamento al Comitato sindacale unitario - Centro
educazione adulti - per lo svolgimento dei corsi monografici per
lavoratori per l'anno 1985 - Approvazione e liquidazione di
spesa
.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
OGGETTO N. 739 IN DATA 30 GENNAIO 1986:
Ulteriore finanziamento al comitato sindacale di Aosta per la
gestione dei corsi sperimentali di scuola media per lavoratori -
Anno scolastico 1984/85 - Approvazione e liquidazione di
spesa
.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
OGGETTO N. 789 IN DATA 30 GENNAIO 1986:
Approvazione di criteri per la valutazione delle relazioni
previsionali programmatiche dei Comuni per l'anno 1986, in
applicazione all'art. 1 quater, 6° comma, del decreto-legge
28.2.1983, n. 55, convertito in legge 26.4.1983, n. 131.
PRESIDENTE:
Ha chiesto di parlare il Consigliere Mafrica;
ne ha facoltà.
MAFRICA (P.C.I.):
Le premesse della deliberazione
ricordano che la legge 131 dello Stato dà potere alla Regione di
formulare osservazioni in relazione agli obiettivi programmatici di
sviluppo risultanti dal programma regionale di sviluppo, e queste
osservazioni possono essere fatte sulle relazioni programmatiche
del Comuni.
Ora, con questa deliberazione noi regolamentiamo la procedura
per verificare le relazioni annuali dei Comuni e questo può andar
bene; manca però il presupposto, cioè la Regione un vero e proprio
programma regionale di sviluppo non ce l'ha ancora.
Quindi chiediamo ai Comuni di programmare meglio i propri
interventi, però non sono chiari fino in fondo gli obiettivi della
Regione, non esiste questo piano regionale di sviluppo e non
esistono neppure aggiornamenti fatti al mutare delle
situazioni.
Chiedo se oltre a chiedere ai Comuni di programmare gli
interventi, verificandone la compatibilità, non sia anche il caso
di fare uno sforzo come Regione per mettere nero su bianco, in un
piano leggibile da parte di tutti, quelli che saranno gli obiettivi
della Regione per i prossimi cinque anni.
PRESIDENTE:
Ha chiesto di parlare il Presidente della
Giunta; ne ha facoltà.
ROLLANDIN (U.V.):
Je crois qu'en partie on ne peut
qu'être d'accord avec M. Mafrica, sur le fait que ce serait
souhaitable que, surtout sur le problème du plan régulateur
général, il y
ait des indications de la part de
l'Administration régionale.
Le sens de cette indication vis-à-vis des Communes c'était
plutôt d'avoir au niveau communal la possibilité de juger sur les
différentes interventions, et là on demanderait aux Communes de
nous donner une vision d'ensemble, afin de prévoir les sommes qui
pourraient être allouées à la Commune même.
Nous sommes en train de travailler dans cette direction, par
exemple dans certains domaines économiques (voire les domaines
skiables ou bien les interventions des différentes entreprises dans
notre Région) là où on se souhaite de donner des indications
précises pour un plan qui puisse être adopté aussi par les
Communes. Donc je partage ce que vient de dire M. Mafrica.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
OGGETTO N. 443 IN DATA 17 GENNAIO 1986:
Ditta
Italcontrol s.r.l. - Concessione di fabbricato ad uso industriale e
finanziamento di attività produttiva in Comune di Arnad -
Approvazione dello schema di convenzione.
PRESIDENTE:
Signori Consiglieri, la scorsa seduta del
Consiglio regionale era stata rinviata ad oggi una delibera in sede
di ratifica da parte della Giunta e pertanto si pone in discussione
l'oggetto n. 443 in data 17.1.1986.
Ha chiesto di parlare il Consigliere Baldassarre, ne ha
facoltà.
BALDASSARRE (P.S.D.I.):
Le mie perplessità nascono dalla
breve lettura di questa convenzione per la Italcontrol, con
capitale sociale di venti milioni, che la detta società si impegna
a portare a 700 milioni. Nella convenzione sta scritto che tramite
un prestito obbligazionario la Regione si impegna alla
sottoscrizione di lire 700 milioni restituibili in 10 anni. Questo
lascia supporre che la società può versare solo i 3/10 dell'aumento
del capitale sociale, per cui se il capitale sociale è di 700
milioni, la società può per legge versare i 3/10, quindi utilizzare
questo prestito obbligazionario, che la Regione autorizza tramite
la Finaosta, per usi propri. Questo è il primo punto.
Secondo punto: sempre la Finaosta dovrebbe concedere un leasing
per cinque anni per 400 milioni che serviranno per l'acquisto di
attrezzature, con la possibilità successivamente di riscatto.
Terzo punto: vi è un problema preoccupante perchè non vorremmo
incorrere nella famosa discussione che abbiamo avuto nell'ultimo
Consiglio, per cui la Regione deve consegnare dei locali adatti a
questa impresa, quindi la progettazione deve essere idonea alla
richiesta dell'impresa.
Il problema delle garanzie: naturalmente le garanzie sono
chieste dalla Finaosta, su questo non ci sono dubbi, però in
Consiglio sarebbe necessario conoscere quali garanzie effettive
chiederà o ha chiesto la Finaosta per questo prestito
obbligazionario e per questo leasing, perchè non vorremmo trovarci
di fronte ad arrampicatori sociali quali quelli che sono venuti in
Valle, anche se qui non è il caso; d'altra parte ci sono 2 miliardi
tra ristrutturazione e leasing e prestito obbligazionario per una
impresa che arriva in Valle senza correre alcun rischio.
Erano queste le mie domande, proprio perchè non ero presente in
Commissione e vorrei avere un chiarimento su questi tre punti che
ritengo siano essenziali.
PRESIDENTE:
Ha chiesto di parlare il Consigliere Pascale;
ne ha facoltà.
PASCALE (P.S.I.):
Effettivamente la relazione che
l'Assessore ha fatto in Commissione ha sciolto molti dubbi e
perplessità che avevamo su questa convenzione. Intanto sottolineo
l'utilità del metodo di esaminare la proposta in Commissione prima
di venire in Consiglio e se fosse possibile, lo avevo già detto in
Commissione e lo ribadisco in aula, allegare alle convenzioni che
vengono presentate in Consiglio regionale quantomeno uno stralcio
di quella che è stata la relazione della Finaosta su questi
insediamenti.
In Commissione abbiamo appreso che si tratta di una società nata
già nel '75 che negli ultimi cinque anni ha avuto un volume di
affari che andava progressivamente aumentando, il che lascia
supporre che siamo in presenza di una azienda sana, in continua
espansione. Anche il tipo di produzione ci sembra abbastanza buono,
di sicuro sviluppo e quindi ripeto che molte delle perplessità sono
state sciolte.
Tuttavia sono rimaste alcune perplessità, una delle quali è
stata in parte accennata dal Consigliere che mi ha preceduto:
vorremmo sapere dall'Assessore quando questa sottoscrizione del
prestito obbligazionario avverrà, dopo che la società ha assolto
tutti gli impegni o precedentemente; l'altra è quella della
ristrutturazione del fabbricato, perchè allo stato attuale
l'Assessore non è in grado di dirci qual'è questo progetto, essendo
tutto ancora da concordare con la società, quindi non è in grado di
quantificare quella che sarà la spesa della Regione per la
ristrutturazione di questo fabbricato.
PRESIDENTE:
Ha chiesto di parlare il Consigliere Millet;
ne ha facoltà.
MILLET (P.C.I.):
Anche io ritengo che sia utile avere
alcune informazioni in più, così come è stato in Commissione, però
su alcune cose vorremmo avere alcune precisazioni. Intanto vorrei
chiedere se il capitale sarà interamente versato oppure no; se la
società da s.r.l. sarà trasformata in S.p.A., se verrà costituita
una nuova società, oppure se l'attuale attività svolta dalla s.r.l.
verrà chiusa e trasferita ad Aosta, o ancora se questa società
insieme alla s.r.l.- continuerà l'attività, perchè non è la stessa
cosa.
L'altra questione era quella del costo che la Regione dovrà
sopportare per ristrutturare questi locali. È già successo in
passato di fare una convenzione un po' a scatola chiusa; riteniamo
invece che sarebbe stato opportuno sapere, in base ad una
progettazione, il costo, perchè penso che ormai la Regione abbia
una esperienza notevole, avendone ristrutturati tanti, da evitare
di dover poi fare dei lavori.
Riteniamo, anche rispetto ad altre convenzioni, che le
percentuali del 3,5% e del 6% forse andrebbero chiarite meglio,
perchè non vorremmo che per un tipo di convenzione si usasse una
percentuale e per un altro una diversa, e la differenza fra il 3,5
ed il 6 per cento non è cosa di poco conto.
Ultima annotazione: dal momento che l'ITALCONTROL dovrà poi
utilizzare dei locali acquistati dalla Ditta Duval, vorremmo
chiedere se risulta vero che quest'ultima ditta, dopo aver venduto
alla Regione i propri capannoni, forse ripensando di voler
continuare la propria attività, abbia chiesto di avere quegli
stessi locali in affitto o magari in comodato.
Ci asterremo su questa deliberazione, come abbiamo sempre fatto
in questi casi, in quanto, ripeto, da una parte rappresenta un
tentativo di creare posti di lavoro, e sotto questo aspetto è
positivo, però non possiamo fare un atto di fede perchè in queste
convenzioni la maggioranza, la Giunta, ha elementi di conoscenza
che noi non abbiamo e pertanto non siamo in grado di valutare
l'esito di questa operazione, soprattutto alla luce delle
esperienze passate.
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti, Lanivi, ne ha
facoltà.
LANIVI (A.D.P.):
Per quanto riguarda alcuni dei problemi
posti, sarà la FINAOSTA che dovrà provvedere, attraverso la
sottoscrizione di appositi patti para-sociali, al problema delle
garanzie ed anche alle modalità di erogazione del prestito
obbligazionario.
La prassi che si segue è di questo tipo: dopo che la Giunta ha
deliberato il Consiglio regionale ha ratificato questo tipo di
convenzione, è la FINAOSTA che adotta quei criteri di controllo e
di garanzia rispetto agli obiettivi che ci si pone per avere quelle
garanzie che normalmente si devono avere dalla ditta (quindi è
probabile che anche la sottoscrizione del prestito obbligazionario
sia proporzionata alla formazione del capitale sociale), così come
sarà cura della FINAOSTA ottenere quelle garanzie che sono
necessarie rispetto agli investimenti finanziari che su mandato
della Regione la FINAOSTA attua.
Per quanto riguarda il fabbricato, questo è già stato acquisito,
ma non mi risultano, rispetto alle ultime segnalazioni fatte dal
Consigliere Millet, richieste di questo genere. A questo punto la
situazione è che la Regione acquisisce il fabbricato e l'attività
di questa nuova società che si deve costituire, dovrebbe avviarsi
provvisoriamente nei locali così come sono attualmente;
contemporaneamente la Regione provvederà ad incaricare un
progettista per ristrutturare il fabbricato secondo le esigenze
dell'azienda. Come ho detto in Commissione, si tratta di
lavorazioni leggere, che non richiedono particolari criteri o
sofisticati sistemi per arrivare alla ristrutturazione o alla
costruzione di un nuovo fabbricato, in quanto non si tratta di
lavorazioni particolari che limitino anche nel futuro
l'utilizzazione di questo fabbricato solo a questo tipo di
attività.
Accetto il discorso che mi pare importante, anche per evitare
ripetizioni, oppure problemi da parte dei Consiglieri, di fare una
riunione della Commissione competente prima che queste convenzioni
arrivino in Consiglio regionale.
PRESIDENTE:
Ha chiesto di parlare il Consigliere
Baldassarre; ne ha facoltà.
BALDASSARRE (P.S.D.I.):
Per dire che mi asterrò su questa
convenzione, ma non perchè non ne condivida il fine che si vuol
raggiungere.
L'Assessore non ha responsabilità in questa operazione: egli in
fondo propone al Consiglio una convenzione, ma secondo il parere
del sottoscritto alcune responsabilità le ha la FINAOSTA, perchè lo
stesso Assessore ha detto che è probabile (quindi non è in grado di
dare un giudizio definitivo) che quest'ultima abbia fatto degli
accertamenti, oppure che essa stessa abbia già preso delle
garanzie.
Le perplessità rimangono perchè è vero che la FINAOSTA può
sottoscrivere il prestito obbligazionario in base all'atteggiamento
che assume la società, ma sta dispondendo di contributi della
Regione e quindi della Comunità valdostana. Allora come Consiglieri
regionali dobbiamo essere messi in grado di disporre di tutti gli
elementi, e di questo non ne ha colpa l'Assessore ma la FINAOSTA,
che forse sottovaluta il Consiglio regionale oppure si crede al di
sopra di tutto.
Oggi non siamo in grado di stabilire assolutamente niente,
ripeto che non vorremmo trovarci di fronte a degli arrampicatori
sociali. Il cognome del Presidente del Consiglio di Amministrazione
di questa società, Capula, qualcuno se lo ricorderà: può darsi che
si tratti solo di omonimia, però i Capula sono famosi a Ivrea per
motivi che non è possibile indicare qui in Consiglio.
Mi astengo dal voto per le ragioni sopra dette ed invito
l'Assessore, in un prossimo futuro e per altre convenzioni a
sottoporci almeno uno schema, una ipotesi di istruzione di pratica
nonchè la richiesta di garanzie sottoposta a questa società da
parte della FINAOSTA.
PRESIDENTE:
Metto in approvazione la ratifica della
deliberazione in oggetto:
Presenti 26
Votanti 19
Favorevoli 19
Astenuti 7 (Baldassarre, Breuvé, Mafrica, Millet, Pascale,
Torrione e Viberti)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK