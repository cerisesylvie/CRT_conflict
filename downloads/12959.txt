Consiglio Regionale della Valle d'Aosta - Oggetto del Consiglio n. 3915 del 9 novembre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3915 del 9 novembre 1992 - Resoconto
OGGETTO N. 3915/IX Ritiro del disegno di legge: "Concessione
della garanzia fideiussoria della Regione alla s.r.l. Siski a
garanzia di un mutuo da contrarre con la Finaosta S.p.A.
finalizzato alla realizzazione dello ski-pass regionale".
Presidente
Di questo punto è stato chiesto il ritiro,
con lettera del Presidente della Giunta.
Do comunque lettura del disegno di legge:
Articolo 1 (Finalità)
1. La Regione Autonoma Valle d'Aosta riconosce di interesse
regionale l'acquisto e la messa in opera di un sistema di emissione
e di controllo di biglietti finalizzato alla realizzazione di
titoli di transito aventi validità su tutti gli impianti di
risalita della Valle.
2. La Giunta regionale è pertanto autorizzata a concedere la
garanzia fideiussoria della Regione nell'interesse della srl
Servizi Integrati per lo sci, siglabile Siski srl, con sede in
Aosta, località Borgnalle, 10, che provvederà all'acquisto e alla
gestione delle strutture di cui al precedente comma.
Articolo 2 (Condizioni)
1. La garanzia fideiussoria è concessa fino alla concorrenza
massima di lire 4 miliardi ed ha la medesima durata del mutuo che
la Società stipulerà con la FINAOSTA SpA a valere sui fondi di cui
all'articolo 4 della legge regionale 28 giugno 1982, n. 16. Essa è
comprensiva di tutti gli oneri accessori ed ha carattere
sussidiario a norma del comma 2 dell'articolo 1944 del Codice
Civile, ai fini della preventiva escussione del debitore
principale.
Articolo 3 (Sottoscrizione dell'atto di fideiussione)
1. Il Presidente della Giunta e, in caso di sua assenza o
impedimento, l'Assessore delle Finanze, sono autorizzati a
sottoscrivere gli atti necessari per la concessione, a nome e per
conto della Regione, della garanzia fideiussoria di cui ai
precedenti articoli, secondo le condizioni e le modalità in vigore,
nonché a provvedere agli atti conservativi dei diritti della
Regione ed al recupero delle somme eventualmente risultanti a suo
credito.
Articolo 4 (Revoca)
1. La Giunta regionale è autorizzata a revocare, in ogni tempo,
la garanzia fideiussoria dandone tempestiva comunicazione al
Consiglio regionale.
Articolo 5 (Disposizioni finanziarie)
1. L'eventuale onere a carico del bilancio della Regione per
l'anno 1992 derivante dall'applicazione della presente legge,
previsto in Lire 5 milioni, grava sul capitolo 69500 del bilancio
per l'esercizio stesso.
2. Alla copertura dell'onere di cui al comma 1 si provvede
mediante riduzione per lire 5 milioni dello stanziamento iscritto
al capitolo 69460 del bilancio per l'esercizio in corso.
3. A decorrere dall'anno 1993 gli oneri derivanti
dall'applicazione della presente legge sono determinati ai sensi
dell'articolo 15 della legge regionale 27 dicembre 1989, n. 90
modificata dalla legge regionale 7 aprile 1992, n. 16, recante
"Norme in materia di bilancio e di contabilità generale della
Regione Autonoma Valle d'Aosta".
Articolo 6 (Variazioni di bilancio)
1. Alla parte spesa del bilancio di previsione della Regione per
l'anno 1992 sono apportate le seguenti variazioni, sia in termini
di competenza che di cassa:
In diminuzione
Cap. 69460 "Fondo di riserva per l'oscillazione dei prezzi
aventi riflesso sulle spese di funzionamento"
Lire 5.000.000
In aumento
Cap. 69500 "Oneri derivanti dalle garanzie prestate dalla
Regione in di-pendenza di disposizioni legislative - legge
regionale 1 aprile 1975, n. 7"
Lire 5.000.000
Articolo 7 (Dichiarazione d'urgenza)
1. La presente legge è dichiarata urgente ai sensi del terzo
comma dell'articolo 31 dello Statuto speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
Il Consiglio prende atto
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK