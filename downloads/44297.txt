Consiglio Regionale della Valle d'Aosta - Oggetto del Consiglio n. 1350 del 9 marzo 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1350 del 9 marzo 2022 - Resoconto
OGGETTO N. 1350/XVI - Interrogazione: "Stato di attuazione
dell'articolo 78 della legge regionale 8/2020 recante: "Modalità
semplificate per la realizzazione di interventi edilizi"".
Bertin (Presidente) -
Punto n. 18 all'ordine del giorno.
Assessore
Marzi ne ha facoltà.
Marzi (SA) -
Abbiamo inserito all'interno della proposta
di legge di manutenzione dell'ordinamento regionale, approvato
dalla Giunta lo scorso lunedì, una norma specifica che posticipa di
fatto il termine attuale del 30 aprile sino al 31 ottobre 2022,
garantendo quindi lo svolgimento delle attività ben oltre la
prossima stagione estiva. La norma, che è stata ieri presentata
all'esame del Consiglio, prevede infatti di sostituire l'attuale
termine del 30 aprile 2022 con un periodo pari a 210 giorni dalla
cessazione dell'emergenza pandemica attualmente fissata al 31
marzo. Nel frattempo, il termine del 30 aprile è stato superato
dalla conversione in legge del decreto milleproroghe che,
all'articolo 3quinquies, proroga sino al 30 giugno 2022 la
semplificazione in materia di occupazione di suolo pubblico,
commercio su aree pubbliche e pubblici esercizi.
Riguardo allo stato di applicazione dell'articolo 78 della legge
regionale 8 del 2020, gli interventi in questione beneficiano di
procedure autorizzative semplificate, nel rispetto dei requisiti
igienico-sanitari, antisismici e di sicurezza, nonché della
disciplina relativa agli edifici classificati monumento e documento
dai piani regolatori.
Si tratta di interventi che riguardano sostanzialmente opere su
fabbricati esistenti e allestimenti esterni per attività di tipo
ricettivo, produttivo e pubblico, con particolare riguardo
all'edilizia scolastica. Possono ad esempio consistere
nell'adeguamento delle superfici dei locali interni, nella
realizzazione o ampliamento dei
dehors
o nell'allestimento
di attendamenti legati ad attività ricettive in quota. Gli
interventi che hanno interessato lo sportello unico degli enti
locali, a cui vanno aggiunte anche quelle presentate direttamente
presso i Comuni, sono a oggi 52 così distribuiti negli anni: 11
pratiche nel 2020, 40 del 2021 e una pratica nel 2022.
Venendo al quesito inerente alle conseguenze della sentenza
della Corte costituzionale n. 21 del 2022 sull'articolo 78 che era
già stato oggetto di un'iniziativa in Consiglio, oggetto tra
l'altro quest'articolo di un'impugnativa da parte del Governo, sono
stati promossi davanti alla Corte costituzionale dal Presidente del
Consiglio dei Ministri i ricorsi nn. 85 del 2020 e 44 del 2021. La
suprema corte si è quindi espressa in merito a tali ricorsi con
sentenza n. 21 del 2022, depositata in data 27 gennaio 2021. La
sentenza della Corte dichiara fondate le questioni di legittimità
costituzionale solo riguardo alla lettera D del comma 2, la quale
stabiliva la non necessità di assoggettare ai pareri e alle
autorizzazioni paesaggistiche, di cui alla legge regionale 18 del
1994, gli interventi individuati nello stesso articolo. Questo
perché la norma, afferendo alla materia sulla tutela paesaggistica,
trova un limite all'interno delle norme di competenza statale di
grande riforma economico-sociale. Sono invece rimaste ricondotte
alle competenze attribuite alla Regione dall'articolo 2, comma I,
lettera Q, dello Statuto speciale, e pertanto mantengono la loro
legittimità e vigenza, le questioni impugnate relative alla
disciplina dell'edilizia della compatibilità urbanistica.
Venuti a conoscenza della sentenza di legittimità
costituzionale, abbiamo provveduto a comunicare ai Comuni, al SUEL
e agli ordini professionali che dal 16 febbraio, data della
pubblicazione della decisione nel Bollettino ufficiale della
Regione, le procedure autorizzative riguardanti gli interventi
previsti dall'articolo 78 devono ottenere preliminarmente, qualora
dovuta, l'autorizzazione paesaggistica ai sensi della legge
regionale 18 del 1994. Mantengono invece la loro validità, sino
alla data di scadenza indicata dalla legge attualmente vigente,
ovvero il 30 aprile 2022, gli interventi autorizzati
antecedentemente alla data di pubblicazione della sentenza nel
Bollettino ufficiale della Regione richiedenti l'autorizzazione
paesaggistica di cui alla legge regionale 18 del 1994. Qualora si
intenda mantenere le opere realizzate entro tale data, gli
interventi effettuati ai sensi dell'articolo 78 devono aver
ottenuto i titoli edilizi abilitativi previsti. La scadenza del 30
aprile, in questo caso, non si riferisce alle opere pubbliche, per
le quali la norma vigente ne stabilisce il termine al 30 luglio
2025.
Presidente -
Per la replica il consigliere Aggravi a cui
passo la parola.
Aggravi (LEGA VDA) -
La ringrazio Assessore. Con i
colleghi Lavy, Distort e Sammaritani abbiamo presentato
quest'interrogazione per fare un po' il punto, a seguito
dell'emissione della sentenza della Corte costituzionale, anche a
fronte di una precedente iniziativa che il collega Lavy aveva
presentato a gennaio. Ovviamente rimandiamo poi il tutto
all'analisi del provvedimento che ci è stato annunciato in apertura
del Consiglio da parte del Presidente e che lei ha confermato
contenere una modifica, quindi maggior tempo ai soggetti
interessati per quello che riguarda la scadenza del 30 aprile del
2022, quindi portandolo a ottobre.
Presidente -
Sospendiamo brevemente per arieggiare i
locali.
La seduta è sospesa dalle ore 10:44 alle ore 11:14.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK