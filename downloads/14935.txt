Consiglio Regionale della Valle d'Aosta - Oggetto del Consiglio n. 1400 del 14 giugno 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SOCIALE
Invalidi civili
Precedente
Successivo
Resoconto integrale del dibattito dell'aula
Oggetto del Consiglio n. 1400 del 14 giugno 1995 - Resoconto
SEDUTA POMERIDIANA DEL 14 GIUGNO 1995.
OGGETTO N. 1400/X Riapprovazione con modificazioni della legge
regionale: "Norme in materia di invalidi civili, ciechi civili e
sordomuti".
Articolo 1 1. In attuazione dell'articolo 4, comma primo, della
legge costituzionale 26 febbraio 1948, n. 4 (Statuto Speciale per
la Valle d'Aosta), in relazione all'articolo 3, comma primo, lett.
i), della legge costituzionale medesima, dell'articolo 12, comma 7,
della legge 24 dicembre 1993, n. 537 (Interventi correttivi di
finanza pubblica) e dell'articolo 2 del decreto legislativo 22
aprile 1994, n. 320 (Norme di attuazione dello statuto speciale
della regione Valle d'Aosta), sono esercitate dalla Regione
autonoma Valle d'Aosta, di seguito denominata Regione, tutte le
funzioni amministrative relative all'erogazione di provvidenze
economiche e all'assistenza agli invalidi civili, ai ciechi civili
e ai sordomuti, ai sensi della legislazione statale di settore,
compresa la legge 5 febbraio 1992, n. 104 (Legge-quadro per
l'assistenza, l'integrazione sociale e i diritti delle persone
handicappate), fermo restando quanto disposto, rispettivamente
dall'articolo 10 della legge 26 maggio 1970, n. 381 (Aumento del
contributo ordinario dello Stato a favore dell'Ente nazionale per
la protezione e l'assistenza ai sordomuti e delle misure
dell'assegno di assistenza ai sordomuti) e dall'articolo 19 della
legge 30 marzo 1971, n. 118 (Conversione in legge del D.L. 30
gennaio 1971, n. 5 e nuove norme in favore dei mutilati ed invalidi
civili).
2. La Giunta regionale provvede mediante propri uffici
all'espletamento dei compiti di cui all'articolo 1, comma 9, della
legge 15 ottobre 1990, n. 295 (Modifiche ed integrazioni
all'articolo 3 del D.L. 30 maggio 1988, n. 173, convertito, con
modificazioni, dalla L. 26 luglio 1988, n. 291, e successive
modificazioni, in materia di revisione delle categorie delle
minorazioni e malattie invalidanti) e all'articolo 11, comma 4,
della legge 537/1993.
Articolo 2 1. L'erogazione delle provvidenze di cui all'articolo
1 è subordinata all'accertamento dello stato di invalidità civile,
cecità civile e sordomutismo da parte delle commissioni mediche
collegiali di cui all'articolo 4.
2. L'istanza di accertamento degli stati di cui al comma 1,
nonché dell'handicap ai sensi dell'articolo 4 della l. 104/1992, è
presentata dagli interessati, su apposito modulo, al Servizio
affari generali, assistenza e servizi sociali dell'Assessorato
regionale della sanità ed assistenza sociale, unità organizzativa
responsabile del procedimento ai sensi dell'articolo 4 della legge
regionale 6 settembre 1991, n. 59 (Norme in materia di procedimento
amministrativo, di diritto di accesso ai documenti amministrativi e
di autocertificazione).
3. L'istanza, corredata di un certificato medico attestante la
natura dell'infermità invalidante, nonché dei prescritti
certificati anagrafici, è trasmessa senza indugio alla commissione
competente di cui al comma 1 che delibera entro centoventi giorni
dalla sua presentazione.
4. Il dirigente del Servizio affari generali, assistenza e
servizi sociali decide, con proprio provvedimento, circa la
concessione delle provvidenze economiche entro novanta giorni dalla
notifica del verbale di visita all'interessato, in base alle
risultanze del medesimo.
5. Contro il provvedimento del dirigente è ammesso ricorso, per
motivi di legittimità, nel termine di trenta giorni dalla
notificazione, al Presidente della Giunta regionale che decide
entro trenta giorni dalla presentazione del ricorso.
Articolo 5 1. Avverso i verbali di visita emessi dalle
commissioni di cui all'articolo 4 è ammesso il ricorso in
opposizione alla stessa commis-sione da presentarsi entro trenta
giorni dalla notifica del verbale medesimo.
2. La commissione adita si pronuncia entro novanta giorni dalla
data di ricevimento del ricorso; nel frattempo è sospeso il termine
di cui all'articolo 2, comma 4.
3. La richiesta di un nuovo accertamento sanitario per la
medesima patologia è sempre ammessa dopo che siano sopraggiunti
nuovi fattori determinanti un effettivo e persistente peggioramento
dello stato di salute, comprovato con idonea certificazione medica
avente data posteriore di almeno sei mesi dalla notifica del
verbale di visita ovvero dell'esito del ricorso.
4. In caso di concessione di provvidenze economiche, ogni tre
anni dovrà essere certificata dal medico curante l'infermità che ha
dato luogo al riconoscimento dell'invalidità.
Articolo 6 1. Ai membri delle commissioni di cui all'articolo 4
è corrisposto un gettone di presenza per ogni giornata di seduta,
quantificato in lire sessantamila lorde, ed un compenso lordo di
lire seimila per ogni soggetto visitato; al Presidente della
commissione compete una maggiorazione del dieci per cento. I
suddetti importi potranno essere adeguati annualmente, in misura
non superiore all'indice ISTAT, con provvedimento della Giunta
regionale.
2. Il gettone di presenza ed il compenso di cui al comma 1 non
sono dovuti ai dipendenti di pubbliche amministrazioni che
partecipino alle sedute delle commissioni durante l'orario di
servizio e che non recuperino il tempo impiegato per l'attività
commissariale.
Presidente Ricordo che si votano solo gli articoli modificati:
1, 2, 5 e 6 e che per questa legge è richiesta la maggioranza
assoluta.
Ha chiesto la parola il Consigliere Piccolo.
Piccolo (ADP-PRI-Ind) Ci sono solo i rilievi fatti dal
coordinamento.
Presidente Si passa all'esame dell'articolato.
Pongo in votazione l'articolo 1:
Presenti: 26
Votanti e favorevoli: 24
Astenuti: 2 (Ferraris e Squarzino)
Presidente Pongo in votazione l'articolo 2:
Presenti: 26
Votanti e favorevoli: 24
Astenuti: 2 (Ferraris e Squarzino)
Presidente Pongo in votazione l'articolo 5:
Presenti: 26
Votanti e favorevoli: 24
Astenuti: 2 (Ferraris e Squarzino)
Presidente Pongo in votazione l'articolo 6:
Presenti: 26
Votanti e favorevoli: 24
Astenuti: 2 (Ferraris e Squarzino)
Presidente Ha chiesto la parola per dichiarazione di voto, il
Consigliere Squarzino Secondina.
Squarzino (VA) Già nel momento in cui era stata elaborata questa
legge, c'era stata una richiesta da parte delle Organizzazioni
Sindacali di prevedere un organo di supervisione superiore, a cui
proporre ricorso in sede sanitaria, quindi un ricorso di secondo
livello. Poi c'è stato un accordo su una soluzione intermedia, su
cui lo stesso organo di controllo non ha espresso il suo parere, ed
ha sottolineato ancora una volta nelle osservazioni che proprio in
questa legge non viene previsto questo organo di supervisione
superiore.
Dato che questa era una richiesta che i sindacati avevano fatto
con forza ed è una richiesta che ritenevo giusta, in quanto
consentiva la possibilità di ricorrere ad una ulteriore commissione
proprio per quel che riguarda gli aspetti sanitari, per questo
motivo mi astengo, in quanto ritenevo che potesse essere utile, in
sede di revisione, inserire questo elemento di controllo.
Presidente Pongo in votazione la legge nel suo complesso:
Presenti: 28
Votanti e favorevoli: 26
Astenuti: 2 (Ferraris e Squarzino)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK