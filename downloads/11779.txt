Consiglio Regionale della Valle d'Aosta - Oggetto del Consiglio n. 2613 del 4 ottobre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2613 del 4 ottobre 1991 - Resoconto
OGGETTO N. 2613/IX Progetto di legge: "Disciplina dei
controlli sugli atti degli enti locali".Errore. L'origine
riferimento non è stata trovata.
Presidente
La discussione congiunta del disegno di legge
n. 281, presentato dalla Giunta regionale ed iscritto al punto 13,
e della proposta di legge n. 247, presentata dai Consiglieri
Louvin, Agnesod, Andrione, Faval, Marcoz, Mostacchi, Perrin,
Rollandin, Stévenin, Vallet, Viérin, Voyat ed iscritta al punto 14,
concerne il testo proposto dalla Commissione.
Ha chiesto la parola il Consigliere Ricco; ne ha facoltà.
Ricco (DC)
Ripeterò quanto già dissi in II Commissione
il 5 luglio 1991.
Il Consigliere Louvin ed io ci siamo riuniti per diversi giorni
durante il decorso mese di giugno e, dopo un proficuo ed estenuante
lavoro, abbiamo redatto un nuovo testo relativo alla "Disciplina
dei controlli sugli atti degli Enti Locali", unificando la proposta
di legge n. 247 presentata dai colleghi dell'Union Valdôtaine, il
disegno di legge n. 281 proposto dalla Giunta regionale e tenendo
presenti anche i suggerimenti dei membri esperti della Coreco e dei
Segretari comunali.
Mi sento in dovere - e ne sono lieto - di poter ringraziare il
collega Louvin per il suo generoso e fattivo apporto,
indispensabile al raggiungimento dello scopo a beneficio della
collettività.
Il testo unificato ha ottenuto il parere unanime della II
Commissione in data 5 luglio 1991.
Anche la relazione che sto per leggere è stata fatta di comune
accordo, anzi con notevole profusione di impegno da parte del
collega Louvin.
Le Commissioni permanenti I e II del Consiglio regionale hanno
esaminato il progetto di legge n. 247 a firma dei Consiglieri
dell'Union Valdôtaine ed il disegno di legge n. 281 presentato
dalla Giunta regionale.
In considerazione del fatto che le due proposte presentavano
notevoli somiglianze, si è ritenuto opportuno predisporre un testo
unificato che è stato sottoposto al parere delle Commissioni
competenti.
La proposta unificata recepisce i princìpi fondamentali
contenuti nella legge di riforma delle autonomie locali (Legge
142/1990), pur conservando al sistema dei controlli nell'ambito
della Regione alcune peculiarità in relazione alla potestà
legislativa concorrente di cui dispone la nostra Regione, ai sensi
dell'articolo 43, I° comma della legge costituzionale 26 febbraio
1948 n. 4 (Statuto Speciale della Valle d'Aosta).
La normativa proposta interessa la totalità degli enti già
sottoposti a controllo dalla legge regionale 15 maggio 1978, n. 11,
e da numerose altre leggi speciali; per tutti questi enti le nuove
procedure per il controllo si ispirano ai princìpi fondamentali
contenuti nella legge 142 del 1990.
Si ottiene così l'effetto di alleggerire il controllo
amministrativo, soprattutto con riferimento ai Comuni, per il
restringimento del numero di atti sottoposti a controllo
"necessario". Viene parallelamente introdotto, per gli atti
deliberativi della Giunta comunale, il meccanismo del controllo
"eventuale" attivato da minoranze qualificate del Consiglio ovvero
dallo steso organo deliberante.
Una notevole novità riguarda la composizione della Commissione
regionale di Controllo, in cui in precedenza i componenti erano
scelti genericamente in funzione della qualità di "esperti in
materia amministrativa" e per i quali si stabiliscono ora più
rigorosi criteri di qualificazione attraverso una più rigida
definizione degli ambiti di appartenenza.
La parte della legge che contiene le innovazioni più radicali è
però quella relativa alle modalità di esercizio dei controlli.
La finalità perseguita è quella di uno snellimento e di una
accelerazione delle procedure di verifica della legittimità degli
atti sottoposti ad esame. L'effetto dell'innovazione dovrebbe
essere quello di diminuire sensibilmente il carico di lavoro
imposto alla Commissione ed ai servizi preposti all'istruttoria,
consentendo al tempo stesso una più rapida esecutività dei
provvedimenti adottati.
Particolare attenzione è stata posta alle procedure di
approvazione delle deliberazioni dichiarate immediatamente
eseguibili. In proposito, è parso indispensabile consentire ai
Comuni di conoscere rapidamente l'eventuale pronuncia di
annullamento, onde evitare che il protrarsi dell'esecuzione produca
effetti negativi per l'ente deliberante. In questi casi il decreto
di annullamento deve essere notificato all'ente entro dieci giorni
dal ricevimento del provvedimento (articolo 27).
Si rilevi peraltro che è stata introdotta la facoltà, per
l'organo di controllo, di valersi di moderni strumenti telematici
(telefax) per la comunicazione dei propri provvedimenti.
Accanto ai controlli sugli atti, permangono i poteri già in
passato propri della Commissione per l'esecuzione dei controlli
sostitutivi nei confronti di organi eventualmente inadempienti,
quando l'atto omesso o ritardato sia obbligatorio per legge.
Norme particolari sono poi previste per l'esame del bilancio e
del conto consuntivo.
Il testo proposto prevede, in via transitoria, che le
disposizioni sulla nuova composizione della Commissione si
applichino con il primo rinnovo del Consiglio regionale successivo
all'entrata in vigore. Ciò si pone in linea con lo spirito della
legge 142/1990, la cui immediata entrata in vigore si ricollegava
all'imminenza del rinnovo dei Consigli delle Regioni a Statuto
ordinario. La diversa scadenza dei rinnovi della nostra Assemblea
regionale induce a ritenere più opportuna un'applicazione differita
di questa parte della legge, che pertanto entrerebbe completamente
"a regime" nell'estate del 1993.
Colleghi, nel predisporre il nuovo disegno di legge unificato, è
stato dimenticato quanto disposto dal decreto legge 6 febbraio
1991, n. 35, convertito in legge 4 aprile 1991, n. 111, recante:
"Norme sulla gestione delle Unità Sanitarie Locali". Pertanto
propongo, a titolo personale, il seguente emendamento all'articolo
18 del testo unificato del disegno di legge oggi in
discussione.
Dopo il terzo comma dell'articolo 18 è aggiunto il seguente
comma:
"3 bis) Sono fatti salvi i controlli previsti su provvedimenti
dell'Unità Sanitaria Locale dall'articolo 1, comma 2, del
Decreto-legge 6 febbraio 1991, n. 35, convertito, con
modificazioni, nella legge 4 aprile 1991, n. 111 recante: "Norme
sulla gestione transitoria delle Unità Sanitarie Locali", che mi
permetto di consegnare alla Presidenza.
Si dà atto che, dalle ore 18,52 alle ore 19,08, presiede il
Vicepresidente Bich.
Presidente
Poiché la discussione dei punti 13 e 14 è
abbinata, pregherei il Consigliere Louvin di svolgere ora la sua
relazione; ne ha facoltà.
Louvin (UV)
Merci monsieur le Président. Après la
brillante et exhaustive énonciation de la part du collègue Ricco du
contenu de ce projet de loi unifié, je crois qu'il ne reste pas
grand chose à ajouter. Cependant en qualité de rapporteur pour
l'opposition, quoique ayant eu l'opportunité de travailler avec le
Conseiller Ricco et de trouver une entente très large sur le texte
qui est à l'examen du Conseil, je me dois de faire quelques très
courtes réflexions de caractère général sur le projet de loi en
discussion.
Je tiens, d'ailleurs, à préciser, à l'intention des rares
Conseillers ou Assesseurs qui seraient intéressés à suivre le
débat, que nous sommes en train de discuter le texte unifié qui se
trouve en pièce jointe à l'objet numéro 49 de l'ancien ordre du
jour, dans la deuxième partie. Puisque vous avez à vos mains trois
textes différents, donc, c'est le troisième qui est actuellement en
discussion.
Une question préalable doit se poser en ce Conseil et c'est sur
l'opportunité de maintenir les contrôles administratifs sur les
actes des Communes, un contrôle qui est largement dépassé dans la
forme et dans la substance, mais qui demeure inévitable dans la
mesure où il est un principe fondamental de la loi 142, principe
auquel notre compétence concurrente ne nous permet pas de nous
soustraire, mais que nous devons, par contre, accueillir dans notre
législation régionale et auquel nous devons donner application par
les pouvoirs qui nous sont reconnus.
Il serait évidemment souhaitable d'avoir un contrôle de gestion
sur les Communes. Les remarques que faisait, il y a quelques jours,
l'Assesseur aux Finances au sujet de certains problèmes qui se
posent au niveau des finances communales, devraient pouvoir
permettre à un organe régional de vérifier constamment l'emploi de
l'argent et l'utilité que l'on en tire. Dans l'Administration
communale, hélas!, ce moyen n'est pas donné et nous devons nous
borner à donner application à une loi qui prévoit un contrôle de
légalité, donc, de nature éminemment formelle sur les actes des
Communes.
Toutefois, étant sensible à l'innovation importante contenue
dans la loi 142, nous avons présenté déjà, en tant que Conseillers
de l'Union Valdôtaine, l'année dernière, un projet de loi portant
nouvelles dispositions sur le contrôle des Communes et ce n'est que
quelque mois plus tard que le Gouvernement régional a présenté un
projet, d'ailleurs très semblable au nôtre, ce qui a permis la
rédaction d'un texte conjoint.
Le projet unifié a, à mon sens, une grande qualité et c'est
celle de maintenir l'originalité de notre système de contrôle, tout
en introduisant les innovations, surtout de quantité je dirais du
contrôle, portés par la loi n. 142.
Avec cette innovation, qui prévoit l'instauration d'un système
de contrôle interne dans les Communes, ce ne sera plus la
Commission régionale de concommunales, mais le Conseil communal
lui-même à le faire.
Nous tenons à dire que cela comportera une amélioration de la
qualité et de la compétence technique aussi des Conseillers
communaux, des élus en général et que c'est dans ce sens que
l'Union Valdôtaine a présenté, il y a quelques jours, un projet de
loi visant justement à permettre aux Administrateurs communaux
d'améliorer le niveau de leurs propres compétences techniques,
également, par le biais d'une amélioration des indemnités que les
Syndics touchent actuellement.
Le projet a été - comme le rappelait le Conseiller Ricco -
soumis à la confrontation avec l'association des Syndics, la
Commission ré-gionale de contrôle et les secrétaires communaux,
nombre d'amen-dements proposés par ces organisations et ces organes
ont été accueillis. Il faudra cependant une période
d'expérimentation à ce projet de loi, une fois mis en application,
pour pouvoir déter-miner si nous avons fait un pas de l'avant ou
plutôt un pas en arrière.
Notre souhait est évidemment que cela permette à la Commission
régionale de contrôle, en premier lieu, de mieux travailler.
Actuellement elle contrôle environ trente mille délibérations par
année. Elle verra sa charge de travail réduite à environ trois ou
quatre mille délibérations, donc, elle pourra accomplir son
travail, son action, d'une façon nettement plus approfondie.
Puisque le Conseiller Ricco a présenté un amendement important,
concernant le contrôle sur l'Unité Locale de Santé, qui voit
également les procédures de contrôle complètement modifiées et
transformées dans le nouveau projet de loi, je tiens à annoncer que
notre position à l'égard de cet amendement est contraire, parce
qu'il introduit un deuxième contrôle sur les actes des Unités
Sanitaires Locales.
En disant: "Sono fatti salvi i controlli previsti su
provve-dimenti dell'Unità Sanitaria Locale..", on fait de sorte que
la Junte régionale maintienne son contrôle sur les budgets et sur
les bilans et que, d'autre part, l'on maintienne, puisqu'ils ne
sont nullement abrogés pour ce qui concerne l'Unité Sanitaire
Locale, les contrôles de la part de la Coreco. Notre point de vue à
ce sujet est que faisant bon usage du pouvoir législatif qui nous
est reconnu l'on garde uniquement le contrôle de légalité sur les
bilans, les budgets et les autres actes fondamentaux des Unité
Sanitaires Locales et qu'il n'y ait pas ce double.
D'ailleurs le projet de loi sur la loi financière de l'Etat
prévoit que la Région - et il dit la Région et non pas la Junte
régionale - maintienne le contrôle sur un certain nombre d'actes.
Nous estimons que ce soit principalement à cet organe neutre de
l'Administration, qui est la Commission régionale de contrôle, à
accomplir ce travail.
En même temps, je voudrais déposer à la Présidence du Conseil un
amendement de l'Union Valdôtaine par rapport au texte qui est en
discussion et qui a été amendé par la première Commission, pour
permettre de garder l'ancienne formulation de l'article 4.
Nous sommes partiellement en désaccord avec l'amendement
accueilli dans la Commission, puisque nous estimons qu'il faut
garder un peu plus haut la barre du niveau de formation et de
qualification professionnelle des membres de la Commission. Nous
estimons que la formulation qui avait été donnée précédemment et
qui était déjà le fruit d'un accord et d'une entente avec la
majorité, aurait été plus profitable pour la meilleure qualité de
la commission régionale elle-même.
D'ailleurs, l'amendement approuvé en Commission prévoit
également une modification des procédures d'élection de la
Commission, nous estimons là aussi souhaitable de maintenir la
formulation qui avait été adoptée précédemment.
Je remets, donc, une copie de cet amendement à l'article 4 pour
qu'il soit distribué. Je vous remercie monsieur le Président.
Presidente
Dichiaro aperta la discussione generale sul
nuovo testo predisposto dalla II Commissione consiliare. Si tratta
peraltro della fusione del disegno di legge n. 281 con la proposta
di legge n. 247.
Ha chiesto la parola il Consigliere Milanesio; ne ha
facoltà.
Milanesio (PSI)
Colleghi Consiglieri, le esaurienti
illustrazioni dei colleghi Ricco e Louvin mi esimono dal dover
aggiungere altre considerazioni. Mi limiterò pertanto a presentare
gli emendamenti, fatti propri dalla Commissione, quando le è giunto
il testo unificato della proposta di legge dell'Union Valdôtaine e
del disegno di legge della Giunta regionale.
In quella sede, alla presenza del Presidente della Giunta e
quindi con l'assenso del Governo regionale, sono stati formulati
due emendamenti sostitutivi, uno dell'articolo 4 e l'altro
dell'articolo 8, entrambi contenuti nella relazione consegnata ai
signori Consiglieri e che fa parte dell'allegato.
Non so se le proposte della Commissione debbano essere
formalizzate, ma se così è formalizzo ora la presentazione dei due
emendamenti.
C'è poi un altro piccolo emendamento al 3° comma dell'articolo
16 del nuovo testo predisposto dalla II Commissione, col quale si
propone di sostituire "un ottavo" con "un decimo", perché si fa
riferimento alle indennità di carica che spettano ai membri
supplenti. Era scritto "un ottavo", perché al momento della
predisposizione della legge, si pensava che la frequenza delle
riunioni delle Commissioni fosse di otto sedute mensili, mentre in
realtà sono dieci.
Questo emendamento al 3° comma dell'articolo 16 del nuovo testo
l'ho proposto a titolo personale e l'ho già consegnato alla
Presidenza del Consiglio.
In questa fase non ho altro da aggiungere, se non che gli
emendamenti predisposti dalla I Commissione tendono ad allargare la
gamma di scelta tra i possibili aspiranti alla Commissione di
controllo ed introducono nell'elezione della Commissione il sistema
previsto inizialmente nel disegno di legge della Giunta. Non credo
che ciò stravolga il senso o la portata della legge, che è comunque
molto importante e sulla quale è stato fatto un lavoro di "collage"
e di compenetrazione estremamente utile e tale comunque da farci
avere una legge approfondita e moderna in questa materia molto
delicata ed importante. Grazie.
Si dà atto che alle ore 19,08 riassume la Presidenza il
Presidente Dolchi.
Presidente
Ha chiesto la parola il Presidente della
Giunta, Bondaz; ne ha facoltà.
Bondaz (DC)
L'approvazione del progetto di legge
predisposto dalla II Commissione, che unifica Il disegno di legge
n. 281 e la proposta di legge n. 247, rappresenta, a mio giudizio e
al di là delle distinzioni politiche, un notevole passo avanti
nella ricerca di una maggiore tutela degli interessi della nostra
Regione e delle comunità locali, che stanno aspettando questa legge
con molto interesse.
La preparazione è stata piuttosto travagliata, ma è stata resa
possibile dallo studio e dal reciproco confronto dei Consiglieri
Louvin e Ricco, che vi si sono dedicati con grande abnegazione.
Vorrei presentare un emendamento all'articolo 4, primo comma,
lettera c), del testo della Commissione, in modo che sia aggiunta
la dizione
o di componente della Commissione regionale di
controllo sugli atti degli enti locali
; dopo la parola
sindaco
.
Proporrei poi un altro emendamento all'articolo 30, per
sostituire il primo comma con il seguente:
1. Gli enti locali
che adottano atti relativi al taglio di boschi sono tenuti a
richiedere, preventivamente, il parere vincolante del Servizio
forestazione e risorse naturali dell'Amministrazione regionale
,
a causa della nascita del nuovo Assessorato all'Ambiente. Si tratta
in sostanza di una più precisa individuazione dell'Assessorato
competente.
Poiché credo che l'emendamento proposto dal Consigliere
Milanesio abbia un carattere prevalentemente tecnico, può
senz'altro essere accettato.
Allo stesso modo credo che si debba accettare l'emendamento che
si riferisce all'Unità Sanitaria Locale, proposto dal Consigliere
Ricco.
Riteniamo invece di non dover accogliere l'emendamento
all'articolo 4 proposto dal Consigliere Louvin, che praticamente
riporta l'articolo al suo testo originario, mentre noi preferiamo
il testo proposto dalla Commissione.
Presidente
Se nessuno chiede la parola, dichiaro
chiusa la discussione generale ed invito il Consiglio a passare
all'esame dell'articolato, nel nuovo testo unificato predisposto
dalla II Commissione, la quale ci ha proposto anche due
emendamenti, uno all'articolo 4 e l'altro all'articolo 8.
Do lettura dell'articolo 1
Capo I Disposizioni preliminari
Articolo 1 Svolgimento delle funzioni regionali di controllo
1. La Regione esercita, nell'ambito del proprio territorio e nei
limiti, con le modalità e a mezzo dell'organo di controllo previsto
dalla presente legge, le funzioni di controllo ad essa attribuite
dall'articolo 43 dello Statuto speciale per la Valle d'Aosta nei
confronti dei Comuni, delle Comunità montane, dei Consorzi dei
Comuni, delle Unità sanitarie locali, delle Consorterie e loro
Consorzi, del Consorzio regionale per la pesca, del Comitato
regionale per la caccia, delle Aziende di promozione turistica,
delle istituzioni pubbliche di assistenza e beneficienza,
dell'Istituto autonomo case popolari, dell'Istituto regionale
Bartolomeo Gervasone, dell'Institut valdôtain de l'artisanat
typique nonché degli enti locali disciplinati dalla legge regionale
o statale.
2. Le norme della presente legge si applicano anche ai controlli
sugli atti degli enti locali inerenti a funzioni delegate.
Presidente
Se nessuno chiede la parola, pongo in
votazione l'articolo 1 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 2.
Capo II Dell'organo regionale di controllo
Articolo 2 Organo regionale di controllo
1. All'esercizio dei controlli stabiliti dalla presente legge
provvede la Commissione regionale di controllo sugli atti degli
enti locali (in seguito denominata Commissione).
Presidente
Se nessuno chiede la parola, pongo in
votazione l'articolo 2 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 3.
Articolo 3 Costituzione e composizione della
Commissione
1. La Commissione è costituita e insediata con decreto del
Presidente della Giunta regionale. Tale decreto fissa anche la data
della prima riunione della Commissione.
2. La Commissione è composta da cinque membri effettivi e cinque
supplenti, eletti dal Consiglio regionale.
3. La Commissione elegge il Presidente ed il Vicepresidente,
scegliendoli fra i membri effettivi. In caso di assenza o
impedimento del Presidente e del Vicepresidente, la Commissione è
presieduta dal membro effettivo più anziano di età.
4. Le funzioni di segretario della Commissione sono espletate
dal dirigente del Servizio rapporti con gli enti locali e gestione
segretari comunali e affari di culto della Presidenza della Giunta
regionale o, in sua assenza od impedimento, da un vicedirigente
dello stesso servizio; in caso di assenza o impedimento di tutti i
funzionari sopraindicati, le funzioni di segretario della
Commissione sono attribuite dal Presidente della Giunta regionale
ad un altro funzionario del predetto servizio.
Presidente
Se nessuno chiede la parola, pongo in
votazione l'articolo 3 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente Do lettura dell'articolo 4.
Articolo 4 Scelta ed elezione dei componenti la
Commissione
1. I componenti effettivi, eletti dal Consiglio regionale,
devono essere scelti, uno per categoria, fra i cittadini iscritti
nelle liste elettorali dei Comuni della Valle d'Aosta, residenti
nella regione da almeno tre anni, appartenenti alle seguenti
categorie:
a) un iscritto all'albo degli avvocati e procuratori legali;
b) un iscritto all'albo dei dottori commercialisti o
ragionieri;
c) uno scelto tra chi abbia ricoperto per almeno cinque anni la
carica di parlamentare nazionale, di consigliere regionale o di
sindaco;
d) uno scelto fra i funzionari in quiescenza dello Stato, della
Regione Valle d'Aosta, dei Comuni e degli altri enti locali con
qualifica non inferiore a quella di dirigente, vice dirigente od
equiparata;
e) uno scelto tra i segretari comunali in quiescenza.
2. I membri supplenti devono avere gli stessi requisiti di cui
al comma uno.
3. Il Consiglio regionale elegge, entro sessanta giorni dalla
data di ele-zione del Consiglio stesso, a maggioranza di due terzi
dei Consiglieri a-ssegnati, in due votazioni separate, i componenti
effettivi ed i componenti supplenti.
Presidente
Do lettura dell'emendamento sostitutivo
dell'articolo 4, proposto dalla II Commissione consiliare
permanente.
Emendamento
Articolo 4 Scelta ed elezione dei componenti la Commissione
1. I componenti effettivi, eletti dal Consiglio regionale,
devono essere scelti, uno per categoria, fra i cittadini iscritti
nelle liste elettorali dei Comuni della Valle d'Aosta, residenti
nella regione da almeno tre anni, appartenenti alle seguenti
categorie:
a) un esperto in materie giuridico-amministrative in possesso
della laurea in giurisprudenza;
b) un esperto in materie economico-finanziarie in possesso della
laurea in economia e commercio;
c) uno scelto tra chi abbia ricoperto per almeno cinque anni la
carica di parlamentare nazionale, di consigliere regionale o di
sindaco;
d) uno scelto fra i funzionari in quiescenza dello Stato, della
Regione Valle d'Aosta, dei Comuni e degli altri enti locali con
qualifica non inferiore a quella di dirigente, vice dirigente od
equiparata;
e) uno scelto tra i segretari comunali in quiescenza.
2. I membri supplenti devono avere gli stessi requisiti di cui
al comma uno.
3. Il Consiglio regionale elegge, entro sessanta giorni dalla
data di elezione del Consiglio stesso, in due votazioni separate, i
componenti effettivi ed i componenti supplenti. In entrambe le
votazioni ciascun Consigliere regionale può votare per non più di
tre nominativi appartenenti a tre diverse categorie di cui al comma
uno.
Presidente
Ha chiesto la parola il Consigliere Louvin; ne
ha facoltà.
Louvin (UV)
Par esprit de simplification, monsieur
le Président, le texte en discussion est actuellement celui qui a
été proposé par la Commission, donc, déjà amendé par la
Commission.
Je dirais qu'on pourrait simplement se borner à mettre en
votation l'amendement de l'Union Valdôtaine et l'amendement du
Président du Gouvernement régional.
Président
Oui, mais formellement l'amendement de la
Commission n'est pas voté par le Conseil. Il faut quand même le
voter, parce qu'il est substitutif de l'autre.
On vote l'amendement de la Commission, l'amendement de l'Union
Valdôtaine est périmé et alors on a l'amendement du Président, qui
se réfère à l'amendement de la Commission...
Se nessuno chiede la parola, pongo in votazione l'emendamento
sostitutivo dell'articolo 4, proposto dalla II Commissione
consiliare permanente.
Esito della votazione:
Presenti: 31
Votanti: 31
Favorevoli: 20
Contrari 11
Il Consiglio approva
Presidente
Con l'approvazione dell'emendamento
sostitutivo dell'articolo 4 proposto dalla Commissione, decade
l'emendamento sostitutivo dell'articolo 4 proposto dall'Union
Valdôtaine, del quale abbiamo già dato lettura perché corrisponde a
quello proposto originariamente dalla II Commissione
consiliare.
Do ora lettura di un emendamento aggiuntivo all'articolo 4,
proposto dal Presidente della Giunta.
Emendamento
Articolo 4 Alla lettera c) del comma uno, dopo la parola
"sindaco", sono aggiunte le seguenti parole: "o di componente della
Commissione regionale di controllo sugli atti degli enti
locali;".
Presidente
Ha chiesto la parola il Consigliere Louvin;
ne ha facoltà.
Louvin (UV) Le Groupe de l'Union Valdôtaine s'abstient sur cet
amendement.
Presidente
Se nessuno chiede la parola, pongo in
votazione l'emendamento testé letto.
Esito della votazione:
Presenti: 31
Votanti: 20
Favorevoli: 19
Contrari: 1
Astenuti: 11 (Agnesod, Andrione, Faval, Louvin, Marcoz,
Mostacchi, Perrin, Rollandin, Vallet, Viérin e Voyat)
Il Consiglio approva
Presidente
Do lettura dell'articolo 4
emendato.
Articolo 4 Scelta ed elezione dei componenti la
Commissione
1. I componenti effettivi, eletti dal Consiglio regionale,
devono essere scelti, uno per categoria, fra i cittadini iscritti
nelle liste elettorali dei Comuni della Valle d'Aosta, residenti
nella regione da almeno tre anni, appartenenti alle seguenti
categorie:
a) un esperto in materie giuridico-amministrative in possesso
della laurea in giurisprudenza;
b) un esperto in materie economico-finanziarie in possesso della
laurea in economia e commercio;
c) uno scelto tra chi abbia ricoperto per almeno cinque anni la
carica di parlamentare nazionale, di consigliere regionale o di
sindaco o di componente della Commissione regionale di controllo
sugli atti degli enti locali;
d) uno scelto fra i funzionari in quiescenza dello Stato, della
Regione Valle d'Aosta, dei Comuni e degli altri enti locali con
qualifica non inferiore a quella di dirigente, vice dirigente od
equiparata;
e) uno scelto tra i segretari comunali in quiescenza.
2. I membri supplenti devono avere gli stessi requisiti di cui
al comma uno.
3. Il Consiglio regionale elegge, entro sessanta giorni dalla
data di elezione del Consiglio stesso, in due votazioni separate, i
componenti effettivi ed i componenti supplenti. In entrambe le
votazioni ciascun Consigliere regionale può votare per non più di
tre nominativi appartenenti a tre diverse categorie di cui al comma
uno.
Presidente
Se nessuno chiede la parola, pongo in
votazione l'articolo 4 emendato.
Esito della votazione:
Presenti: 31
Votanti: 19
Favorevoli: 19
Astenuti: 12 (Agnesod, Andrione, Faval, Louvin, Marcoz,
Mostacchi, Perrin, Riccarand, Rollandin, Vallet, Viérin e
Voyat)
Il Consiglio approva
Presidente
Do lettura dell'articolo 5.
Articolo 5 Componenti supplenti
1. I componenti supplenti intervengono alle sedute in caso di
assenza o impedimento dei componenti effettivi.
2. La supplenza viene effettuata di norma dai componenti
supplenti appartenenti alle stese categorie dei componenti assenti
o impediti.
Presidente
Se nessuno chiede la parola, pongo in
votazione l'articolo 5 testé letto.
Esito della votazione:
Presenti, votanti e favorevoli: 31
Il Consiglio approva all'unanimità.
Presidente
Do lettura dell'articolo 6.
Articolo 6 Incompatibilità relative alla Commissione
1. Non possono far parte della Commissione:
a) il senatore e il deputato eletti nella regione;
b) i consiglieri regionali della Valle d'Aosta;
c) i consiglieri dei Comuni della regione e gli amministratori
degli altri enti soggetti al controllo della Commissione;
d) i dipendenti dei Comuni e degli altri enti soggetti al
controllo della Commissione, nonché i dirigenti e dipendenti di
partiti e movimenti politici;
e) coloro che hanno parte, direttamente o indirettamente, in
esazioni, servizi, somministrazioni ed appalti dei Comuni e degli
altri enti soggetti al controllo o in società, imprese, aziende ed
istituti sovvenzionati dai Comuni e/o dagli enti stessi;
f) coloro che hanno lite pendente con i Comuni e con gli altri
enti soggetti al controllo;
g) coloro che, avendo un debito liquido ed esigibile nei
confronti dei Comuni e degli altri enti soggetti al controllo,
siano stati legalmente messi in mora;
h) i dipendenti regionali.
Presidente
Se nessuno chiede la parola, pongo in
votazione l'articolo 6 testé letto.
Esito della votazione:
Presenti, votanti e favorevoli: 31
Il Consiglio approva all'unanimità.
Presidente
Do lettura dell'articolo 7.
Articolo 7 Sede della Commissione
1. La Commissione ha sede in Aosta, presso la Presidenza della
Giunta regionale.
2. Per l'esercizio delle sue funzioni la Commissione si avvale
del Servizio rapporti con gli enti locali, gestione segretari
comunali e affari di culto della Presidenza della Giunta regionale
e, in caso di necessità, degli altri servizi ed uffici regionali, i
cui funzionari possono essere chiamati a riferire alla
Commissione.
3. Per l'esercizio delle sue funzioni in materia di controllo
sugli atti delle Unità sanitarie locali, la Commissione può
avvalersi dei servizi ed uffici dell'Assessorato regionale della
sanità e assistenza sociale.
Presidente
Se nessuno chiede la parola, pongo in
votazione l'articolo 7 testé letto.
Esito della votazione:
Presenti, votanti e favorevoli: 31
Il Consiglio approva all'unanimità.
Presidente
Do lettura dell'articolo 8.
Articolo 8 Durata del mandato della Commissione
1. Il Consiglio regionale procede all'elezione dei componenti la
Commissione entro il sessantesimo giorno dalla data delle elezioni
del Consiglio stesso.
2. La Commissione resta in carica per la durata della
legislatura e cessa dal mandato con l'insediamento della nuova
Commissione, che deve avvenire entro trenta giorni dall'elezione
dei suoi componenti.
Presidente
Do lettura dell'emendamento sostitutivo
dell'articolo 8, proposto dalla II Commissione consiliare
permanente.
Emendamento L'articolo 8 è così sostituito:
Articolo 8 Durata del mandato della Commissione, permessi,
aspettative
1. Il Consiglio regionale procede all'elezione dei componenti la
Commissione entro il sessantesimo giorno dalla data delle elezioni
del Consiglio stesso.
2. La Commissione resta in carica per la durata della
legislatura e cessa dal mandato con l'insediamento della nuova
Commissione, che deve avvenire entro trenta giorni dall'elezione
dei suoi componenti.
3. Ai componenti la Commissione si applicano le norme relative
ai permessi e alle aspettative previste per gli amministratori
pubblici.
Presidente
Se nessuno chiede la parola, pongo in
votazione l'emendamento sostitutivo dell'articolo 8 testé
letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 9.
Articolo 9 Decadenza dei componenti la Commissione
1. Il componente la Commissione che non interviene alle riunioni
per cinque sedute consecutive senza giustificato motivo decade
dalla carica.
2. Le cause di sopravvenuta incompatibilità comportano l'obbligo
di opzione entro venti giorni dal loro verificarsi.
3. In caso di mancato esercizio dell'opzione il componente
decade dalla carica di componente la Commissione.
4. La decadenza è dichiarata dal Consiglio regionale su proposta
del Presidente della Commissione, di ciascuno dei suoi componenti o
di un consigliere regionale.
Presidente
Se nessuno chiede la parola, pongo in
votazione l'articolo 9 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 10.
Articolo 10 Sostituzione dei componenti la
Commissione
1. Quando si verificano vacanze per dimissioni, decadenze o
altri motivi tra i componenti la Commissione, il Consiglio
regionale provvede alla sostituzione nella prima seduta successiva
al verificarsi della vacanza.
Presidente
Se nessuno chiede la parola, pongo in
votazione l'articolo 10 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente Do lettura dell'articolo 11.
Articolo 11 Competenza della Commissione
1. La Commissione è competente all'esame degli atti degli enti
indicati nell'articolo 1 della presente legge, secondo quanto
disposto dagli articoli 17 e 18.
Presidente
Se nessuno chiede la parola, pongo in
votazione l'articolo 11 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 12.
Articolo 12 Competenza del Presidente della
Commissione
1. Spetta al Presidente della Commissione:
a) convocare la Commissione e dirigerne i lavori;
b) ripartire tra i componenti i compiti e le attribuzioni
attinenti l'istruttoria e la relazione su ciascun atto sottoposto
al controllo, avendo riguardo a determinate materia o a gruppi di
materie;
c) vigilare sull'osservanza delle leggi e dei regolamenti;
d) adottare i provvedimenti indispensabili per il regolare
svolgimento dei compiti della Commissione e per la esecuzione delle
sue deliberazioni.
Presidente
Se nessuno chiede la parola, pongo in
votazione l'articolo 12 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 13.
Articolo 13 Convocazione della Commissione
1. Le convocazioni della Commissione sono effettuate mediante
comunicazione scritta ai singoli componenti almeno ventiquattr'ore
prima dell'adunanza.
Presidente
Se nessuno chiede la parola, pongo in
votazione l'articolo 13 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente Do lettura dell'articolo 14.
Articolo 14 Sedute e deliberazioni della Commissione
1. Le sedute della Commissione sono valide se è presente la
maggioranza dei componenti.
2. Le deliberazioni sono assunte a maggioranza dei presenti. In
caso di parità di voti prevale quello del Presidente o di colui che
ne fa le veci.
3. Le deliberazioni sono sottoscritte dal Presidente, dal
relatore e dal segretario.
4. Le notificazioni delle deliberazioni della Commissione sono
eseguite a cura del segretario.
Presidente
Se nessuno chiede la parola, pongo in
votazione l'articolo 14 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 15.
Articolo 15 Diritto di accesso
1. Chiunque vi abbia interesse per la tutela di situazioni
giuridicamente rilevanti ha diritto ad ottenere copia dei
provvedimenti della Commissione che lo riguardano.
2. Le modalità di pubblicazione periodica delle decisioni della
Commissione, nonché le modalità di esercizio del diritto di
accesso, vengono disciplinate con regolamento approvato dal
Consiglio regionale entro sei mesi dall'entrata in vigore della
presente legge.
Presidente
Se nessuno chiede la parola, pongo in
votazione l'articolo 15 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 16.
Articolo 16 Indennità dei componenti la Commissione
1. Ai componenti effettivi della Commissione è corrisposta una
indennità lorda mensile pari al 35 per cento dell'indennità
spettante ai consiglieri regionali ai sensi delle vigenti leggi
regionali.
2. Per il Presidente della Commissione l'indennità prevista per
i componenti effettivi è maggiorata del 25 per cento.
3. Ai componenti supplenti è corrisposta, per ogni giornata di
seduta, un'indennità lorda pari ad un ottavo dell'indennità mensile
spettante ai componenti effettivi.
4. Ai componenti effettivi viene detratto dall'indennità mensile
un importo uguale a quello indicato al comma tre per ogni giornata
di seduta alla quale sono assenti.
5. Ai componenti la commissione, effettivi e supplenti, che non
risiedono nel comune di Aosta, viene corrisposto, per ogni giornata
di seduta nella Commissione, il rimborso delle spese di viaggio
nella misura prevista per i consiglieri regionali dalle vigenti
disposizioni.
6. Se i componenti la Commissione devono, per ragioni del loro
mandato, recarsi fuori sede, ad essi spetta il trattamento di
missione o, in alternativa, il rimborso delle spese sostenute e
documentate, in conformità a quanto previsto per i dipendenti
regionali di più alto livello funzionale.
Presidente
Do lettura di un emendamento sostitutivo
all'articolo 16, proposto dal Consigliere Milanesio.
Emendamento Al comma 3° dell'articolo 16 del nuovo testo
predisposto dalla II Commissione circa la proposta di legge
"Disciplina dei controlli sugli atti degli enti locali", sostituire
a "un ottavo" "un decimo".
Presidente
Ha chiesto la parola il Consigliere
Louvin; ne ha facoltà.
Louvin (UV)
Nous reconnaissons le bien-fondé de cet
amendement et, donc, nous allons le voter.
Presidente
Se nessuno chiede la parola, pongo in
votazione l'emendamento all'articolo 16 proposto dal Consigliere
Milanesio.
Esito della votazione:
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 16
emendato.
Articolo 16 Indennità dei componenti la Commissione
1. Ai componenti effettivi della Commissione è corrisposta una
indennità lorda mensile pari al 35 per cento dell'indennità
spettante ai consiglieri regionali ai sensi delle vigenti leggi
regionali.
2. Per il Presidente della Commissione l'indennità prevista per
i componenti effettivi è maggiorata del 25 per cento.
3. Ai componenti supplenti è corrisposta, per ogni giornata di
seduta, un'indennità lorda pari ad un decimo dell'indennità mensile
spettante ai componenti effettivi.
4. Ai componenti effettivi viene detratto dall'indennità mensile
un importo uguale a quello indicato al comma tre per ogni giornata
di seduta alla quale sono assenti.
5. Ai componenti la commissione, effettivi e supplenti, che non
risiedono nel comune di Aosta, viene corrisposto, per ogni giornata
di seduta nella Commissione, il rimborso delle spese di viaggio
nella misura prevista per i consiglieri regionali dalle vigenti
disposizioni.
6. Se i componenti la Commissione devono, per ragioni del loro
mandato, recarsi fuori sede, ad essi spetta il trattamento di
missione o, in alternativa, il rimborso delle spese sostenute e
documentate, in conformità a quanto previsto per i dipendenti
regionali di più alto livello funzionale.
Presidente
Se nessuno chiede la parola, pongo in
votazione l'articolo 16 emendato testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 17.
Capo III Esercizio dei controlli
Articolo 17 Atti dei Comuni soggetti a controllo
1. Sono soggette al controllo preventivo di legittimità:
a) le deliberazioni che la legge riserva ai Consigli comunali
nonché quelle che il Consiglio o la Giunta intendono, di propria
iniziativa, sottoporre alla Commissione;
b) le deliberazioni di competenza delle Giunte quando un quarto
dei consiglieri nei Comuni nei quali si vota con il sistema
proporzionale ovvero un quinto dei consiglieri nei Comuni nei quali
si vota con il sistema maggioritario, con richiesta scritta e
motivata, le ritenga viziate di incompetenza o assunte in contrasto
con atti fondamentali del Consiglio;
c) le deliberazioni di competenza delle Giunte nelle materie
sottoelencate quando un quarto dei consiglieri nei Comuni nei quali
si vota con il sistema proporzionale ovvero un quinto dei
consiglieri nei Comuni nei quali si vota col sistema maggioritario
ne facciano richiesta scritta e motivata con l'indicazione delle
norme violate:
1) acquisti, alienazioni, appalti, convenzioni ed in generale
tutti i contratti;
2) contributi, indennità, compensi, rimborsi ed esenzioni ad
amministratori, a dipendenti o a terzi;
3) assunzioni, stato giuridico e trattamento economico del
personale.
2. Le deliberazioni di cui alle lettere b) e c) del comma uno
sono sottoposte a controllo nei limiti delle illegittimità
denunciate.
3. Non sono soggette al controllo le deliberazioni meramente
esecutive di altre deliberazioni.
Presidente Se nessuno chiede la parola, pongo in votazione
l'articolo 17 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 18.
Articolo 18 Atti degli altri enti soggetti a
controllo
1. Sono soggetti al controllo di legittimità secondo le modalità
previste dalla presente legge i seguenti atti degli enti di cui
all'articolo 1 diversi dai Comuni:
a) bilancio preventivo, variazioni allo stesso e conto
consuntivo;
b) statuto;
c) regolamenti;
d) atti istitutivi di forme collaborative con enti pubblici o
privati;
e) atti di organizzazione degli uffici;
f) atti di disposizione del patrimonio;
g) acquisti, alienazioni, appalti, convenzioni ed in generale
tutti i contratti.
h) atti concernenti la pianta organica, lo stato giuridico e il
trattamento economico del personale.
2. Non sono soggette a controllo le deliberazioni meramente
esecutive di altre deliberazioni.
3. Gli atti delle Aziende di promozione turistica sono soggetti
a controllo di legittimità nei limiti indicati dall'articolo 17
della legge regionale 29 gennaio 1987 n. 9 (Riforma
dell'organizzazione turistica della Regione).
Presidente
Do lettura di un emendamento all'articolo
18, proposto dal Consigliere Ricco.
Emendamento Dopo il 3° comma dell'articolo 18 è aggiunto il
seguente comma 3 bis.
"3 bis. Sono fatti salvi i controlli previsti su provvedimenti
dell'Unità sa-nitaria locale dall'articolo 1, comma 2, del
Decreto-legge 8 febbraio 1991, n. 35, convertito, con
modificazioni, nella legge 4 aprile 1991, n. 111 recante: "Norme
sulla gestione transitoria delle Unità sanitarie locali".
Presidente
Ha chiesto la parola il Consigliere
Voyat; ne ha facoltà.
Voyat (UV)
Poiché questo emendamento aumenta le
procedure burocratiche, vorrei conoscere il parere dell'Assessore
competente su questo emendamento. Tutti sappiamo che cosa dice il
punto 11, secondo comma dell'articolo 1, ma dovremmo anche tenere
conto delle indicazioni del Ministero.
Vi è infatti una prima circolare esplicativa del 15 giugno,
"Applicazione del Decreto-legge 6 febbraio 1991, n. 35, convertito
con modificazioni, nella legge 4 aprile 1991, n. 111 - Controlli",
che ci dà una prima interpretazione, in cui potrebbe rientrare
quanto è previsto nell'emendamento presentato dal Consigliere
Ricco.
Vi è poi un'ulteriore circolare "esplicativa della esplicativa"
del 1° agosto 1991, che nel punto 2.4 recita: "Pertanto, gli atti
riferiti al bilancio, alle sue variazioni e al conto consuntivo non
sono assoggettati al controllo di legittimità a parte del Coreco.
Si precisa inoltre che l'atto di approvazione della Giunta
regionale sui provvedimenti dell'Amministratore straordinario di
cui all'articolo 1, comma 2 della legge 111/91, non è soggetto al
controllo di legittimità della Commissione di cui alla legge n. 62
del 1953, in quanto lo stesso, qualificandosi come vero e proprio
atto di controllo, è soggetto al principio generale per il quale un
atto di controllo non può a sua volta essere controllato".
Abbiamo quindi una circolare esplicativa che indica che si può
fare in un certo modo, mentre noi con questo emendamento andiamo a
complicare ulteriormente le procedure...
(...Interruzione...)
...No? Allora me lo spieghi lei, perché io non ho capito.
Presidente
Ha chiesto la parola il Consigliere
Ricco; ne ha facoltà.
Ricco (DC)
Normalmente le circolari servono a
chiarire la legge, anche se in questo caso sembra che la
complichino. Posso dire, comunque, che
ubi maior, minor
cessat.
Presidente
Ha chiesto la parola il Consigliere
Voyat; ne ha facoltà.
Voyat (UV)
Non credo che sia dell'Union Valdôtaine
il Ministro De Lorenzo, che si permette di inviare una circolare
che al punto 2.4 dice: "Regime dei controlli degli atti degli
amministratori straordinari.
In merito alle questioni sollevate (dai vari Assessori) sul
regime dei controlli degli atti dell'amministratore straordinario,
si reputa necessario confermare quanto precisato nel paragrafo 2
della richiamata lettera del Ministero della Sanità del 15 giugno
1991, con particolare riguardo all'asserito carattere sostitutivo
rivestito dalla disciplina contemplata nel comma 5 dell'articolo 1
della legge 111". Poi riprende quanto già detto: "Un atto di
controllo non può a sua volta essere controllato". Pertanto, dice
che se c'è il controllo della Giunta, non ci può essere il
controllo della Coreco. Se poi noi vogliamo andare contro le
direttive e le spiegazioni, facciamolo pure, ma non diciamo allora
che miglioriamo la legge, quando imitiamo le confusioni romane.
Presidente
Ha chiesto la parola l'Assessore alla
Sanità ed Assistenza Sociale, Beneforti; ne ha facoltà.
Beneforti (DC)
Condivido l'emendamento, perché rientra
nello spirito della deliberazione assunta dalla Giunta in
applicazione dei disegni di legge, in cui abbiamo stabilito i
compiti del commissario, della Coreco, del Consiglio e della
Giunta. Se rileggiamo quella delibera, scopriamo che essa
corrisponde perfettamente a questo emendamento, altrimenti essa non
avrebbe alcun senso.
Presidente
Ha chiesto la parola il Consigliere Louvin;
ne ha facoltà.
Louvin (UV)
Comme je l'ai dit au moment de la
présentation de ce projet de loi et dans le rapport, j'estime que
cet amendement ne simplifie nullement les choses, mais il vient les
compliquer.
Comme très correctement le rappelait le collègue Voyat, il y a
quelques minutes, nous avons ici un double contrôle de la Coreco et
de la Junte régionale sur les budgets et les bilans de l'Unité
Locale de Santé. A ce moment-là, il y a évidemment une possibilité
aussi qu'il y ait un avis contraire des deux organes au même
sujet.
Il faudrait éclaircir ce propos, mais puisque nous avons établi
que l'Unité Locale de Santé - et donc ces budgets, ses bilans et
cetera - sont contrôlés par la Coreco, nous l'avons établi à
l'article premier, nous l'avons réaffirmé à l'article 7, également
déjà approuvé, en disant que les fonctionnaires de l'Assessorat
régional de la Santé sont au service de la Coreco pour faire ce
genre de contrôle, en disant "sono fatti salvi i controlli della
Giunta regionale", nous venons, à notre avis, à multiplier les
contrôles, alourdir la machine. Nous serions, donc, pour une
simplification.
En repoussant l'amendement, nous avons la possibilité de garder
une situation beaucoup plus simple au point de vue de la procédure
et, donc, de l'approbation de ces organes. Au moins que l'intention
de la majorité ne soit celle de ficeler et contrôler davantage
celui qui devrait être un organe relativement autonome et qui est
le commissaire pour l'Unité Locale de Santé.
Presidente
Se nessuno chiede la parola, pongo in
votazione l'emendamento all'articolo 18, presentato dal Consigliere
Ricco.
Esito della votazione:
Presenti: 31
Votanti: 31
Favorevoli: 18
Contrari: 13
Il Consiglio approva
Presidente
Do lettura dell'articolo 18
emendato.
Articolo 18 Atti degli altri enti soggetti a
controllo
1. Sono soggetti al controllo di legittimità secondo le modalità
previste dalla presente legge i seguenti atti degli enti di cui
all'articolo 1 diversi dai Comuni:
a) bilancio preventivo, variazioni allo stesso e conto
consuntivo;
b) statuto;
c) regolamenti;
d) atti istitutivi di forme collaborative con enti pubblici o
privati;
e) atti di organizzazione degli uffici;
f) atti di disposizione del patrimonio;
g) acquisti, alienazioni, appalti, convenzioni ed in generale
tutti i contratti.
h) atti concernenti la pianta organica, lo stato giuridico e il
trattamento economico del personale.
2. Non sono soggette a controllo le deliberazioni meramente
esecutive di altre deliberazioni.
3. Gli atti delle Aziende di promozione turistica sono soggetti
a controllo di legittimità nei limiti indicati dall'articolo 17
della legge regionale 29 gennaio 1987 n. 9 (Riforma
dell'organizzazione turistica della Regione).
4. Sono fatti salvi i controlli previsti su provvedimenti
dell'Unità sanitaria locale dall'articolo 1, comma 2, del
Decreto-legge 8 febbraio 1991, n. 35, convertito, con
modificazioni, nella legge 4 aprile 1991, n. 111 recante: "Norme
sulla gestione transitoria delle Unità sanitarie locali".
Presidente
Se nessuno chiede la parola, pongo in
votazione l'articolo 18 emendato testé letto.
Esito della votazione:
Presenti: 31
Votanti: 26
Favorevoli: 26
Astenuti: 5 (Agnesod, Marcoz, Perrin, Voyat e Vallet)
Il Consiglio approva
Presidente
Do lettura dell'articolo 19.
Articolo 19 Pubblicazione degli atti e loro invio alla
Commissione
1. Le deliberazioni dei Consigli e delle Giunte comunali nonché
quelle degli altri enti soggetti a controllo sono pubblicate
all'albo dell'ente entro otto giorni dalla data della loro
adozione.
2. La durata della pubblicazione è di giorni dieci.
3. Contestualmente all'affissione all'albo, le deliberazioni dei
Comuni di cui alle lettere b) e c) del comma uno dell'articolo 17
sono trasmesse ai capigruppo consiliari.
4. Entro tre giorni dalla data di scadenza del periodo di
pubblicazione, gli atti di cui al comma uno sono trasmessi alla
Commissione, con l'attestazione, per ognuno, del periodo di
pubblicazione.
5. Le richieste di cui alle lettere b) e c) del comma uno
dell'articolo 17 devono essere presentate al Sindaco, che le
trasmette alla Commissione entro dieci giorni dalla pubblicazione
all'albo della deliberazione che si intende sottoporre a controllo,
unitamente alle proprie controdeduzioni.
6. Gli adempimenti previsti dai commi uno e tre del presente
articolo devono essere affidati dall'ente al segretario comunale o
ad un funzionario all'uopo designato, il quale ne assume la
responsabilità.
Presidente
Se nessuno chiede la parola, pongo in votazione
l'articolo 19 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 20.
Articolo 20 Osservazioni e reclami avverso gli atti soggetti
a controllo
1. Ogni cittadino può, a titolo di collaborazione, far pervenire
alla Commissione, direttamente o tramite lo stesso ente da cui
promana l'atto soggetto a controllo, entro otto giorni dalla data
di scadenza del periodo di pubblicazione, osservazioni e reclami
avverso l'atto medesimo.
2. Se le osservazioni o i reclami sono inoltrati per il tramite
dell'ente deliberante, è fatto obbligo di trasmettere
immediatamente tali osservazioni o reclami all'organo di
controllo.
3. Il termine di cui al comma uno è meramente ordinatorio e non
impedisce alla Commissione di richiedere le controdeduzioni
all'organo deliberante ove l'atto non sia ancora esecutivo.
Presidente
Se nessuno chiede la parola, pongo in
votazione l'articolo 20 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente Do lettura dell'articolo 21.
Articolo 21 Ricevimento e istruttoria degli atti soggetti e
controllo
1. Dal ricevimento degli atti da parte della Commissione è dato
tempestivo avviso all'ente interessato, con l'esatta indicazione
della data di arrivo all'ufficio protocollo; da tale data decorrono
i termini per l'esame da parte della Commissione.
2. La richiesta o l'assunzione diretta di elementi istruttori
sono disposte con ordinanza della commissione. Tale ordinanza deve
essere immediatamente trasmessa all'ente.
Presidente
Se nessuno chiede la parola, pongo in
votazione l'articolo 21 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 22.
Articolo 22 Termine per l'esercizio del controllo
1. Il controllo va eseguito entro quindici giorni dal
ricevimento dell'atto, salvo quanto previsto dal comma tre
dell'articolo 27 per gli atti urgenti.
2. Il termine di cui al comma uno è elevato a quaranta giorni
per il controllo dei regolamenti e degli statuti.
3. Per il controllo degli atti riguardanti progetti di opere
pubbliche da sottoporre al Consiglio superiore dei lavori pubblici,
il termine di quindici giorni decorre dalla comunicazione del
parere o dallo spirare del termine di cui all'articolo 50 della
legge 8 giugno 1990, n. 142 (Ordinamento delle autonomie
locali).
4. La richiesta o l'assunzione diretta di elementi istruttori
interrompe il termine per una volta sola.
5. Nell'ordinanza di cui al comma due dell'articolo 21 è fissato
il termine, non inferiore a giorni quindici e non superiore a
giorni venti prorogabili con ordinanza motivata del Presidente
della Commissione, decorrente dalla data di comunicazione
dell'ordinanza medesima, entro il quale l'ente deve fornire le
indicazioni richieste o devono essere assunte direttamente le
informazioni.
6. Dalla scadenza del termine di cui al comma cinque ovvero, se
precedente, dalla data del ricevimento della risposta dell'ente,
decorre per l'esercizio del controllo un nuovo termine di giorni
dieci.
Presidente
Se nessuno chiede la parola, pongo in
votazione l'articolo 22 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente Do lettura dell'articolo 23.
Articolo 23 Esercizio del controllo
1. Il controllo di legittimità comporta la verifica di
conformità dell'atto alle norme vigenti nonché alle norme
statutarie dell'ente, esclusa ogni diversa valutazione
dell'interesse pubblico perseguito.
2. La Commissione annulla, con decreto motivato, gli atti
ritenuti illegittimi.
3. Il decreto di annullamento indica, anche con riferimento ai
princìpi generali dell'ordinamento giuridico, le norme violate.
Presidente
Se nessuno chiede la parola, pongo in
votazione l'articolo 23 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 24.
Articolo 24 Comunicazione e pubblicazione del provvedimento
di annullamento
1. Il provvedimento di annullamento deve essere trasmesso
all'ente che ha emesso l'atto, a pena di decadenza, entro il
termine di giorni quindici dalla data della sua adozione.
2. Se necessario, può essere data comunicazione del
provvedimento a mezzo di telegramma o di telefax. In questo caso,
l'invio del provvedimento deve comunque seguire, a pena di
decadenza, entro il termine di giorni quindici dalla data della sua
adozione.
3. Il decreto di annullamento è pubblicato all'albo dell'ente
che ha emesso l'atto annullato per la durata di giorni cinque
decorrenti dal giorno successivo a quello del suo ricevimento. Del
decreto stesso è data, a cura del Sindaco o del Presidente
dell'ente, comunicazione al Consiglio comunale o all'assemblea
corrispondente dell'ente, nella prima seduta successiva alla data
della ricezione del provvedimento di annullamento.
Presidente
Se nessuno chiede la parola, pongo in
votazione l'articolo 24 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 25.
Articolo 25 Esecutività degli atti soggetti a controllo
1. L'atto soggetto a controllo, trascorso il prescritto periodo
di pubblicazione, diventa esecutivo:
a) quando la Commissione dà comunicazione di non aver
riscontrato vizi di legittimità;
b) quando siano scaduti i termini stabiliti dai commi uno e due
dell'articolo 22, senza che la Commissione ne abbia disposto
l'annullamento;
c) quando si verifichi la decadenza del provvedimento di
annullamento ai sensi dei commi uno e due dell'articolo 24, o del
comma tre dell'articolo 27.
Presidente
Se nessuno chiede la parola, pongo in
votazione l'articolo 25 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 26.
Articolo 26 Pubblicazione ed esecutività delle deliberazioni
non soggette a controllo
1. Le deliberazioni non soggette al controllo preventivo di
legittimità diventano esecutive dopo il decimo giorno della loro
pubblicazione, salvo quanto previsto dal comma uno dell'articolo
17.
Presidente
Se nessuno chiede la parola, pongo in
votazione l'articolo 26 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 27.
Articolo 27 Atti urgenti ed esecutività dei medesimi
1. Nei casi di urgenza le deliberazioni possono essere
dichiarate immediatamente eseguibili con il voto espresso dalla
maggioranza assoluta dei membri in carica dell'organo
deliberante.
2. La trasmissione alla Commissione delle deliberazioni
dichiarate urgenti e sottoposte a controllo ha luogo entro cinque
giorni dall'adozione, a pena di decadenza.
3. Il decreto di annullamento delle deliberazioni di cui al
comma uno pronunciato dalla Commissione è notificato all'ente, a
pena di decadenza, entro dieci giorni dalla data del loro
ricevimento.
Presidente Se nessuno chiede la parola, pongo in votazione
l'articolo 27 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 28.
Articolo 28 Controllo sostitutivo
1. Qualora da parte di un ente sia omesso o ritardato un atto
obbligatorio per legge, la Commissione, previa diffida dell'organo
responsabile, delibera l'invio di un Commissario per il compimento
dell'atto.
2. Le spese per l'invio del Commissario sono sostenute dall'ente
inadempiente, salvo rivalsa a carico degli amministratori e dei
dipendenti dell'ente eventualmente responsabili.
3. Il termine assegnato non può essere inferiore a trenta
giorni, salvo deroga motivata per i casi di urgenza.
4. I provvedimenti della Commissione ai sensi del comma uno sono
pubblicati all'albo dell'ente per la durata di cinque giorni dal
giorno successivo alla ricezione.
Presidente
Se nessuno chiede la parola, pongo in
votazione l'articolo 28 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 29.
Articolo 29 Definitività dei provvedimenti
1. Le deliberazioni dei Comuni e degli altri enti di cui
all'articolo 1, divenute esecutive a norma delle disposizioni di
cui agli articoli 25 e 26, sono provvedimenti definitivi.
2. Sono altresì definitivi i provvedimenti di annullamento
previsti dall'articolo 23.
Presidente
Se nessuno chiede la parola, pongo in
votazione l'articolo 29 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente Do lettura dell'articolo 30.
Articolo 30 Norme per il taglio di boschi
1. Gli enti locali che adottano atti relativi al taglio di
boschi sono tenuti a richiedere, preventivamente, il parere
vincolante del Servizio selvicoltura, difesa e gestione del
patrimonio forestale dell'Assessorato regionale dell'agricoltura,
foreste ed ambiente naturale.
2. Trascorsi sessanta giorni dalla richiesta del parere di cui
al comma uno, il parere si intende favorevole.
Presidente
Do lettura di un emendamento
all'articolo 30, proposto dal Presidente della Giunta, Bondaz.
Emendamento Articolo 30
Il primo comma dell'articolo 30 è sostituito dal seguente:
"1. Gli enti locali che adottano atti relativi al taglio di
boschi sono tenuti a richiedere, preventivamente, il parere
vincolante del Servizio forestazione e risorse naturali
dell'Amministrazione regionale".
Presidente
Se nessuno chiede la parola, pongo in
votazione l'emendamento testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 30
emendato.
Articolo 30 Norme per il taglio di boschi
1. Gli enti locali che adottano atti relativi al taglio di
boschi sono tenuti a richiedere, preventivamente, il parere
vincolante del Servizio forestazione e risorse naturali
dell'Amministrazione regionale.
2. Trascorsi sessanta giorni dalla richiesta del parere di cui
al comma uno, il parere si intende favorevole.
Presidente
Se nessuno chiede la parola, pongo in
votazione l'articolo 30 emendato testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 31.
Capo IV Esame del bilancio e del conto consuntivo
Articolo 31 Termine per l'esame
1. Il termine per l'esame del bilancio preventivo e del conto
consuntivo da parte della Commissione è di quaranta giorni. Decorso
detto termine le deliberazioni relative diventano esecutive.
Presidente
Se nessuno chiede la parola, pongo in
votazione l'articolo 31 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 32.
Articolo 32 Oggetto del controllo
1. Nell'esame del bilancio e del conto consuntivo il controllo
di legittimità comprende la coerenza interna degli atti e la
corrispondenza dei dati contabili con quelli delle deliberazioni,
nonché con gli elementi giustificativi allegati alle stesse.
Presidente
Se nessuno chiede la parola, pongo in
votazione l'articolo 32 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 33.
Articolo 33 Esame del conto consuntivo
1. La Commissione può indicare all'ente interessato le
modificazioni da apportare alle risultanze del conto consuntivo con
l'invito ad adottarle entro il termine di trenta giorni.
Presidente
Se nessuno chiede la parola, pongo in
votazione l'articolo 33 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 34.
Articolo 34 Giudizio sul conto consuntivo e sulla
responsabilità
1. Qualora le risultanze delle deliberazioni assunte sul conto
consuntivo non siano contestate dal contabile, dagli amministratori
o dai contribuenti e non contrastino con l'esame di legittimità e
di coerenza da essa svolto, la Commissione ne prende atto.
2. La Commissione segnala ai competenti organi giurisdizionali
conta-bili gli eventuali casi di responsabilità dei contabili e
degli amministratori.
Presidente
Se nessuno chiede la parola, pongo in
votazione l'articolo 34 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 35.
Capo V Disposizioni finali e transitorie
Articolo 3 Applicazione delle norme sulla composizione della
Commissione
1. Le disposizioni sulla nuova composizione della Commissione si
applicano col primo rinnovo del Consiglio regionale successivo
all'entrata in vigore della presente legge.
Presidente
Se nessuno chiede la parola, pongo in
votazione l'articolo 35 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 36.
Articolo 36 Definizione dei procedimenti di controllo in
corso
1. La presente legge si applica a tutte le deliberazioni
adottate dopo la sua entrata in vigore.
Presidente
Se nessuno chiede la parola, pongo in
votazione l'articolo 36 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 37.
Articolo 37 Norme finanziarie
1. L'onere derivante dall'articolo 16, previsto in complessive
lire 175 milioni per il 1991, grava sugli stanziamenti già iscritti
nel bilancio di previsione della Regione, rispettivamente al
capitolo 20350, per lire 170 milioni, e al capitolo 20360 per lire
cinque milioni, che presentano la necessaria disponibilità e sui
corrispondenti capitoli dei futuri bilanci.
2. Il capitolo 20350 assume la seguente denominazione:
"Indennità spettante ai componenti della Commissione regionale di
controllo sugli atti degli enti locali. Legge regionale n....."; il
capitolo 20360 assume la seguente denominazione: "Rimborso spese di
viaggio e spese di funzionamento della Commissione regionale di
controllo sugli atti degli enti locali. Legge regionale...
n....".
3. A decorrere dal 1992 gli oneri necessari saranno determinati
con la legge di bilancio ai sensi dell'articolo 15 della legge
regionale 27 dicembre 1989, n. 90 (Norme in materia di bilancio di
contabilità generale della Regione autonoma Valle d'Aosta).
Presidente
Se nessuno chiede la parola, pongo in
votazione l'articolo 37 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 38.
Articolo 38 Abrogazione di norme
1. Sono abrogate, in particolare le seguenti disposizioni:
a) legge regionale 15 maggio 1978, n. 11, concernente la
disciplina dei controlli sugli enti locali;
b) articolo 39 della legge regionale 22 gennaio 1980, n. 2,
concernente l'organizzazione dei servizi sanitari e
socio-assistenziali della Valle d'Aosta per la costituzione del
servizio socio-sanitario regionale"
c) legge regionale 25 agosto 1980, n; 40, concernente modifiche
alla legge regionale 15 maggio 1978, n. 11;
d) legge regionale 19 giugno 1984, n. 21, concernente modifiche
alla legge regionale 25 agosto 1980, n. 40.
Presidente
Se nessuno chiede la parola, pongo in votazione
l'articolo 38 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 39.
Articolo 39 Dichiarazione di urgenza
1. La presente legge è dichiarata urgente ai sensi dell'articolo
31 dello Statuto ed entrerà in vigore il giorno successivo a quello
della sua pubblicazione sul bollettino ufficiale della Regione.
Presidente
Se nessuno chiede la parola, pongo in
votazione l'articolo 39 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente
Se non ci sono dichiarazioni di voto, il
Consiglio è chiamato ora a pronunciarsi sul complesso della
legge.
Esito della votazione:
Presenti, votanti e favorevoli: 31
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK