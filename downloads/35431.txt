Consiglio Regionale della Valle d'Aosta - Oggetto del Consiglio n. 2919 del 8 aprile 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Aeroporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2919 del 8 aprile 2013 - Resoconto
OGGETTO N. 2919/XIII - Interpellanza: "Iniziative per il
ripristino dei voli all'aeroporto "Corrado Gex" di
Saint-Christophe".
Président
- La parole à la collègue Fontana.
Fontana (Pd-Sin.VdA)
- Grazie Presidente.
Non potevamo chiudere questa legislatura senza sapere dal nostro
Assessore a che punto è la questione dell'aeroporto Corrado Gex,
visto che in questi cinque anni come gruppo del Partito democratico
abbiamo fatto diverse interpellanze ed interrogazioni per sapere lo
stato dell'arte, e l'Assessore ci aveva promesso che entro il 2013
cominciavano i primi voli. Siamo ad aprile, noi non abbiamo nessuna
notizia; volevamo capire dall'Assessore com'è lo stato dell'arte su
questa problematica. Grazie.
Président
- Pour la réponse la parole à l'Assesseur
Marguerettaz.
Marguerettaz (UV)
- Grazie Presidente.
Credo che abbia fatto bene la Consigliera, la collega Fontana, a
fare il punto in chiusura dei lavori, tanto per avere delle
informazioni che sono le informazioni puntuali. L'ultima volta
parlavamo di un decreto, che è stato pubblicato il 16 gennaio con
l'imposizione degli oneri di servizio pubblico; su tale documento
la data per l'affidamento del servizio aereo è quella del 29
settembre 2013. Il collegamento aereo, come già comunicato a questo
Consiglio, consiste in una coppia di voli dal lunedì al venerdì,
nei giorni lavorativi, partenza da Aosta al mattino tra le 7 e le 8
e partenza da Roma dalle 19 alle 19,30; una coppia di voli
domenicali a partire dalla prima domenica di dicembre, fino a
Pasqua, partenza da Aosta alle 16,15 e alle 7, partenza da Roma
18,45 e 19,30. Il bando, la prima selezione dovrebbe scadere
adesso, nel giro di una settimana, il 15 aprile. Diverse aziende si
sono interessate presso di noi, ma non siamo noi a gestire
l'appalto, è ENAC, quindi nell'arco di una settimana sapremo quante
sono - speriamo tante - le aziende che hanno depositato i documenti
per l'appalto del volo Aosta-Roma.
La seconda domanda:
"se si intendono intraprendere azioni
promozionali con vettori privati con l'obiettivo di attivare
collegamenti charter soprattutto con la stagione estiva e
invernale"
; noi abbiamo diversi contatti con dei tour operator,
ma questa attività ovviamente viene indirizzata nei confronti di
AVDA. Sapete qual è il nostro giudizio su AVDA, su come lavora
AVDA, ma è ovviamente AVDA che ha questo tipo di compito e, per
quello che è il nostro ruolo, indirizziamo verso il gestore
dell'aeroporto.
Per quel che è della terza domanda, giustamente lei chiede: ma
sull'aerostazione ha senso rivedere il progetto piuttosto che fare
altre cose? Il problema non è il progetto che è messo in
discussione, il problema è che abbiamo la Orion che è assoggettata
a una procedura concorsuale che ha rescisso il contratto. Proprio
oggi dovrebbe esserci una verifica della consistenza dei lavori,
quindi ci sarà la chiusura dei rapporti con l'attuale impresa AVDA
ha già avviato i contatti con le aziende che si sono qualificate
successivamente e, a voce, quelle aziende hanno dimostrato
interesse nel subentrare, quindi da questo punto di vista dovrebbe
esserci, nei prossimi giorni, la formalizzazione di questo aspetto,
per capire se effettivamente dalle parole si passa ai fatti e la
possibilità di proseguire la costruzione dell'aerostazione.
Président
- Pour la réplique la parole à la collègue
Fontana.
Fontana (Pd-Sin.VdA)
- Con la sua risposta, Assessore,
dovrei essere soddisfatta, ma non lo sono; non lo sono perché mi
sarebbe piaciuto a fine legislatura poter dire: l'Assessore ha
preso l'aereo, e questo non è avvenuto! Posso avere la speranza,
visto che mi ha detto che è a settembre, perché prima mi aveva
detto che era a luglio, il secondo trimestre del 2013, adesso
arriviamo a settembre...io ci credo ben poco, devo essere sincera,
non ho più la speranza che questo aeroporto cominci a funzionare
com'era prima. Penso che noi...non è che pretendiamo chissà che
cosa, ma almeno che potesse, dopo tutti gli investimenti che sono
stati fatti, funzionare almeno come funzionava prima, forse
qualcosa in più, visto che abbiamo fatto degli investimenti! Poi ho
una preoccupazione, perché se effettivamente cominciano, ci sono i
voli...se non c'è l'aerostazione, non porta delle difficoltà?
Perché mi sembra che l'altra non è a norma...cioè qui bisogna
veramente darsi da fare e cercare di finire anche quei lavori!
Comunque mi fa piacere che con questa interpellanza sembra si sia
sbloccato tutto, dovrebbero partire i lavori sull'aerostazione;
quello che mi dispiace è che non so se saremo tutti qua per poterle
fare un'altra interpellanza, perché sono sicura che gliela potrei
fare benissimo...comunque mi auguro che questo avvenga e che
prenderemo l'aereo! Grazie Assessore.
Président
- Point 10 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK