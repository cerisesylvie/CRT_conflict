Consiglio Regionale della Valle d'Aosta - Oggetto del Consiglio n. 682 del 10 giugno 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENTI LOCALI
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 682 del 10 giugno 2004 - Resoconto
OGGETTO N. 682/XII - Comportamento del Presidente del Celva
in relazione alle elezioni europee. (Reiezione di
risoluzione)
Risoluzione
Considerato che in data 7 giugno è stata recapitata ai
Sindaci dei Comuni di Sarre, Morgex, Brusson, Gressoney-La-Trinité,
Gressoney-Saint-Jean, Pré-Saint-Didier, Courmayeur, La Thuile, La
Salle, Valtournenche, Antey-Saint-André, Torgnon, Saint-Vincent,
Gressan, Cogne una comunicazione del Celva a firma del suo
Presidente Diego Empereur;
Evidenziato che tale comunicazione invita i suddetti Sindaci
a inviare ai cittadini proprietari di seconda casa ubicate nel
territorio del loro Comune e residenti nel collegio elettorale
Nord-Ovest per le Europee una lettera a sostegno del candidato
della Lista "Federalismo in Europa" Guido Grimod;
Il Consiglio regionale
Depreca
Il comportamento del Presidente Celva, che dimostra di
confondere l'interesse pubblico con quello di parte.
Invita
il Presidente della Regione a diffidare il Presidente del
Celva dal persistere in tale censurabile comportamento e a
diffidare gli amministratori locali dall'impiegare risorse umane e
finanziarie pubbliche a sostegno della campagna elettorale di una
lista di parte.
A verificare e successivamente adottare e comunicare al
Consiglio i provvedimenti applicati a tutela dell'interesse
pubblico.
F.to: Lattanzi - Tibaldi - Frassy
Presidente
- La parola al Consigliere Lattanzi.
Lattanzi (CdL)
- Qualcuno forse spera che - vista l'ora -
ritiri la risoluzione, ma visto che siamo vicini alle elezioni,
purtroppo non lo posso fare, perché dopo, lunedì, sarebbe inutile
discutere di questa cosa; o forse no, perché non stiamo parlando
solo di un comportamento che riteniamo censurabile data la
prossimità con le elezioni, ma perché parliamo di qualcosa di cui
il Consiglio regionale dovrebbe interessarsi, a nostro avviso.
Mi riferisco a questa forma deviata dell'utilizzo della
rappresentanza pubblica negli enti pubblici. Qualcuno potrà dire -
come è già stato detto in corridoio - che è solo una "e-mail";
probabilmente alla persona che fa queste battute sfugge il
principio della sacralità delle istituzioni, sfugge l'importanza di
riconoscerci in alcuni valori, fra cui non usare, a titolo
personale, una funzione di rappresentanza collettiva.
Ci ha amareggiato molto venire a conoscenza di questa "e-mail",
non solo perché porterà pochi voti in più, ma perché soprattutto
infanga, utilizzando in malo modo le istituzioni, in questo caso il
"CELVA", che è l'insieme di tutti gli enti, delle comunità
territoriali e i Sindaci, che hanno anche accettato questa
iniziativa, visto che mi risulta esserci stato un incontro a
margine di una riunione del "CELVA", nella quale questi Sindaci
sono stati sollecitati; del resto, nella "e-mail" si parla di "come
da accordi presi..." evidentemente da qualche parte.
Chiedere ai Sindaci di schierarsi ufficialmente dalla parte di
un candidato, andando fra l'altro ad interessare l'estrapolazione
di dati di "privacy", ma ancor peggio scrivendo nella lettera di
cui si sollecitata l'invio, di mettere nei puntini il nome e il
cognome del Sindaco del Comune, come se il Sindaco del Comune fosse
l'amico dell'inquilino che magari vive a Torino piuttosto che a
Milano e ha la seconda casa a Sarre, piuttosto che da altre parti,
crediamo sia un gesto di una scorrettezza istituzionale molto
grave.
Ci siamo permessi di segnalarlo tempestivamente: questa "e-mail"
è stata recapitata 3 giorni fa alle 11,12 del mattino, e chiede ai
Sindaci dei Comuni di Sarre, Morgex, Brusson, Gressoney-La-Trinité,
Gressoney-Saint-Jean, Pré-Saint-Didier, Courmayeur, La Thuile, La
Salle, Valtournenche, Antey-Saint-André, Torgnon, Saint-Vincent,
Gressan, Cogne, di sostenere, attraverso una lettera da inviare ai
proprietari di seconde case nei loro Comuni, una candidatura di
parte. Non vogliamo citarla, perché non è questo il punto, quanto
invece l'utilizzo deprecabile delle istituzioni, a sostegno di
quella che dovrebbe essere una corretta campagna elettorale, ma,
ancora di più, al di là dei voti che andrà a prendere più o in meno
per questo deprecabile gesto, il fatto che si inviti poi altri
rappresentanti istituzionali che magari aderiscono pure a queste
iniziative, ad utilizzare la loro posizione in maniera di
parte.
Ho la copia di questi documenti; se i Consiglieri hanno piacere
di prenderne visione e se il Presidente mi consente, ne farei
distribuire una copia perché in questo caso la forma è sostanza e
perché poi nella risoluzione chiediamo che il Consiglio, deprecando
il comportamento del Presidente del "CELVA", inviti il Presidente
della Regione - anche nella sua veste di tutore delle libertà
fondamentali in questa Regione, oltre che di rappresentante
dell'istituzione prefettizia, che dovrebbe garantire tutti noi da
questi atti - a censurare il comportamento del Presidente del
"CELVA", ad intervenire immediatamente per far presente ai Sindaci
di non dare il via a questa iniziativa, a non utilizzare i
"database" dei Comuni per estrapolare i nomi dei proprietari delle
seconde case, perché è una violazione della "privacy", a non
utilizzare risorse umane dei Comuni - impiegati e messi comunali -
per andare ad etichettare buste, piuttosto che a lavorare in una
direzione di questo tipo, né risorse finanziarie pubbliche a
sostegno di una campagna elettorale di parte, ma anche a verificare
e successivamente adottare e comunicare al Consiglio i
provvedimenti applicati a tutela dell'interesse pubblico.
Crediamo che le sedi competenti debbano essere informate di
questo gesto, perché è un gesto di una gravità inaudita, non è solo
una "e-mail"! Se poi, anche in questo caso, da una parte o da tutta
la maggioranza, dopo le vicende che abbiamo vissuto qualche tempo
fa, di pubblicità autofinanziata per conto proprio per la campagna
elettorale utilizzando danaro pubblico, cosa normalissima... ma
cosa vuoi che sia, tanto lo fanno tutti...! Se, anche in questo
caso, non ci fosse un atteggiamento positivo, sarebbe il momento di
cominciare a chiederci quale funzione questo Consiglio regionale
può avere di garanzia del rispetto delle libertà!
Presidente
- È aperta la discussione.
La parola al Consigliere Riccarand.
Riccarand (Arc-VA)
- Abbiamo esaminato la risoluzione
presentata dal gruppo "La Casa delle Libertà" e questo messaggio di
posta elettronica, partito dagli uffici del "CELVA" e diretto a una
serie di Sindaci della Valle d'Aosta, con allegata questa bozza di
lettera di propaganda elettorale; ci sembra che i rilievi fatti dal
gruppo "La Casa delle Libertà" siano più che fondati. Qui c'è un
presidente di un ente pubblico, che è il "CELVA" - o, come si
chiama adesso, il Comitato degli enti locali -, che usa gli
strumenti dell'ente pubblico per invitare dei pubblici ufficiali,
come sono i Sindaci, a fare una serie di cose che sono fuori dalle
loro competenze, perché qui si tratta di andare a reperire degli
indirizzi che non possono essere dati in quanto riservati, quelli
sui proprietari di seconde case del Comune, per far arrivare loro
una propaganda elettorale, quindi una propaganda di parte.
Ci sembra che ci sia uno stravolgimento completo dei ruoli di un
pubblico ufficiale e di organi di enti pubblici. L'episodio è molto
preoccupante, è indice di una commistione fra istituzioni e forze
politiche che è assolutamente il contrario di una corretta
dialettica democratica. Se confondiamo le istituzioni con le
sezioni dei partiti, vuol dire che non abbiamo chiaro il senso di
una corretta funzione democratica.
La propaganda elettorale è una cosa che va fatta, che fa parte
della democrazia, ma è compito dei partiti, delle loro sezioni, dei
militanti, e non può essere fatta dalle istituzioni, altrimenti
siamo di fronte a un sistema di carattere totalitario: questo si
verifica nei sistemi totalitari, in cui c'è l'identificazione fra
l'istituzione e il partito. Qui, ci troviamo di fronte a un
episodio che non può assolutamente essere passato senza una presa
di posizione netta e precisa da parte del Consiglio.
Mi rendo conto che da parte delle forze della maggioranza
regionale, che poi sono anche forze che sostengono la coalizione
"Federalismo in Europa", la lista che candida Guido Grimod, c'è un
imbarazzo nel criticare questo tipo di iniziativa, però qui c'è un
problema di carattere istituzionale e anche di ruoli da parte di
questo Consiglio regionale.
Riterremmo quindi molto preoccupante se da parte del Consiglio
regionale non ci fosse, oggi, una presa di posizione molto ferma
rispetto a quello che è successo, in modo che non si verifichi mai
più una cosa di questo genere e che si recuperi con delle decisioni
significative rispetto a quanto successo, rispetto a un presidente
di un organismo pubblico che usa in questo modo della propria
funzione pubblica, che non si ripetano più questi episodi. A me
sembra difficile che Diego Empereur, che ha fatto queste
operazioni, continui a fare il Presidente del "CELVA", a
rappresentare tutti i Sindaci della Valle d'Aosta, un organismo che
tutti i giorni dialoga con la Regione, che sentiamo ogni 15 giorni
in commissione e che dovrebbe essere un esempio di imparzialità, un
rappresentante istituzionale al di sopra delle parti... ma quale
"al di sopra delle parti", se si abbassa a fare il "galoppino
elettorale" di una parte e usa la carica pubblica per fare questo
tipo di campagna! Secondo noi qui bisogna assolutamente prendere
delle decisioni!
La risoluzione presentata può essere migliorata, corretta o
puntualizzata in alcune sue parti, ma, nella sostanza, la
condividiamo e crediamo che sia opportuno da parte del Consiglio
fare un'azione perché una protesta e un'azione di indagine su
quello che è successo, ai fini anche di prendere provvedimenti
sanzionatori, venga decisa da parte del Consiglio!
Presidente
- Se non ci sono altri interventi, dichiaro
chiusa la discussione generale.
La parola al Presidente della Regione, Perrin.
Perrin (UV)
- Nous prenons acte des considérations
énoncées dans la résolution et aussi des textes qui ont été
distribués; il paraît, de ce que nous avons lu, que le Président du
"CELVA" - qui est la Coopérative "enti locali Valle d'Aosta" - par
"e-mail" a envoyé une communication à des Syndics de la Vallée
d'Aoste, à laquelle suivait une ébauche de lettre: ce sont donc les
documents dont nous disposons aujourd'hui. Personnellement je ne
dispose pas d'autres documents.
Le Conseil régional est invité à désapprouver le comportement du
Président du "CELVA" et, à part la nature de la communication, on
peut mettre en discussion l'opportunité de se servir de ces
instruments pour ce type de communication, au moins on peut la
définir inopportune.
Moi je ne voudrais pas trop entrer dans les considérations
générales sur cette campagne électorale en Italie et tous les
moyens utilisés, cela ce n'est pas pour défendre des opérations qui
n'ont pas été faites de façon correcte, mais en lisant la
résolution je continue, étant donné que je suis le destinataire du
message portant
"Invita il Presidente della Regione a diffidare
il Presidente del Celva dal persistere in tale censurabile
comportamento e a verificare e successivamente adottare e
comunicare al Consiglio i provvedimenti applicati a tutela
dell'interesse pubblico",
je voudrais faire quelques
considérations quant à cette invitation à envoyer une sommation au
Président et aux Syndics, car là je serais prudent. Je serais
prudent, car j'ai avant tout de forts doutes que le Président ait
des fonctions de promouvoir les mesures qui sont envisagées dans la
résolution, et je dis cela surtout sans avoir vérifié les faits, je
crois en effet qu'il est fondamental d'avoir des documents, parce
qu'on ne sait pas si ces lettres ont été envoyées, à la signature
de qui elles ont été envoyées, si on a utilisé des instruments de
la Commune, on ne le sait pas... moi je n'ai pas ces données, je ne
sais pas si vous les avez! Les seuls documents que j'ai, ce sont
les messages et l'ébauche de la lettre, donc je dois juger sur la
documentation dont je dispose. M. Lattanzi, je ne sais pas si vous
avez d'autres documentations à produire...
(interruption du Conseiller Lattanzi, hors micro)
... c'est une ébauche de lettre, je ne sais pas de quelle façon
cette lettre a été utilisée... non, on ne se comprend pas! Je ne
nie pas qu'on a transmis par "e-mail" le message et l'ébauche de
lettre, mais je ne sais pas si cette ébauche de lettre a été
utilisée par les Syndics, si elle a été signée par les Syndics ou
par qui - et de quelle façon - a été utilisée cette invitation.
C'est une invitation que les Syndics auraient pu à leur discrétion
utiliser ou non.
Pour revenir aux compétences, je ne peux pas prendre absolument
aucune décision sans connaître les faits. Je voudrais rappeler
quelles sont les compétences attribuées au Préfet selon l'article
142 du Texte Unique de 2000, rappelé aussi par l'article 70 de la
loi régionale n° 54; sont prévues des déterminations qui pourraient
porter jusqu'à la destitution de l'administrateur - l'on dit - pour
des graves et réitérées violations de la loi, mais à condition
qu'on puisse avoir les éléments pour le dire.
Si l'on pense à d'éventuelles violations - comme l'a cité M.
Lattanzi - aux règles de la "privacy", là aussi moi je ne connais
pas ces données, je ne sais pas si on a utilisé des informations
par les Communes; donc, s'il y a d'éventuelles violations de ces
règles... entre autres tout le monde peut recourir soit au Tribunal
ordinaire soit au garant de la "privacy", les présentateurs de la
résolutions eux-mêmes, s'ils ont des éléments, peuvent
recourir...
(nouvelle interruption du Conseiller Lattanzi, hors
micro)
... d'accord, mais étant donné que le fait a été soulevé...
toujours s'il y a eu violation. Je confirme ma disponibilité à
approfondir les faits, c'est une procédure qu'on utilise quand on a
des signalisations par des citoyens ou d'autres, qui concernent les
collectivités locales, c'est-à-dire l'on fait une lettre et l'on
demande des renseignements, mais "sic stantibus rebus", avec les
connaissances que nous avons, je ne peux absolument pas m'engager à
donner exécution à cette invitation, sauf à approfondir, et donc je
demande, en ce moment, de retirer la résolution.
Presidente
- La parola al Consigliere Frassy.
Frassy (CdL)
- Presidente, è paradossale la posizione che
si sta creando in aula! Lei riconosce l'importanza di dover attuare
delle verifiche; noi abbiamo ribadito, nell'illustrare questo
documento, che siamo disposti a fare tutte le modifiche necessarie,
affinché però sia ribadito un principio: che questo fatto è stato
portato all'attenzione del Consiglio e che lei, signor Presidente,
si assume l'onere di verificare quali sono state le vicende che
abbiamo illustrato! Possiamo modificare la parte conclusiva, ma
deve essere chiaro il principio: che lei, al prossimo Consiglio,
riferirà al Consiglio quanto è accaduto, tenendo presente che qui
c'è una urgenza: si vota sabato e domenica! Se i Sindaci hanno dato
corso - tutti, o qualcuno - all'invito del Presidente del "CELVA" e
noi ne siamo comunque venuti a conoscenza, è una ipotesi di reato
che assume e fa assumere ad ognuno di noi, per quel ruolo di
pubblici ufficiali che rivestiamo nel mandato che qui espletiamo,
l'obbligo di fare le segnalazioni alle autorità preposte. Pensavamo
che su una questione del genere, lei, prima di tutti, avesse
interesse ad evitare che la vicenda prendesse delle pieghe
spiacevoli!
Noi siamo disposti, se lo ritenete, a sospendere il Consiglio e
a definire un testo diverso che arrivi a una conclusione
chiara.
Presidente
- Il Consigliere Frassy chiede una
sospensione?
Frassy (CdL)
- Sì, se c'è l'interesse da parte
dell'Esecutivo o della maggioranza, sul presupposto che questa
vicenda - lo voglio evidenziare ancora una volta, colleghi - è una
di quelle vicende come quella della sicurezza, dove ognuno di noi
ha una responsabilità e un gioco attivo, nel senso che non possiamo
in questa situazione demandare a quelle che saranno le
determinazioni, se ci saranno, della Giunta o del Presidente o di
un Assessore, quello che è un compito che grava su di noi nella
misura che abbiamo evidenziato in maniera inequivocabile.
Presidente, non è una bozza; se quel testo è arrivato nella nostra
disponibilità, quel testo è stato spedito, e se voi guardate
l'indirizzo "e-mail", capite anche da dove è stato spedito!
Qui ci sono dei profili che vanno da un danno erariale ad un
peculato. Ognuno di noi né è responsabile; da qui, fatto di
insistere per una risoluzione comune, per evitare che stasera
ognuno di noi, per cautelarsi, debba andare a fare degli esposti
individuali, perché questa è la verità, Presidente! Se ha degli
elementi diversi per smentirmi, lo faccia e lo verifichiamo, ma la
responsabilità è individuale di tutti e 35 i Consiglieri che sono
presenti in quest'aula!
Presidente
- La parola al Consigliere Riccarand, per
mozione d'ordine.
Riccarand (Arc-VA)
- La richiesta di sospensione del
Consigliere Frassy per concordare eventuali modificazioni alla
risoluzione è totalmente condivisibile, perché è vero quello che
dice il Presidente della Giunta, che la richiesta contenuta nella
mozione rivolta al Presidente della Regione a diffidare il
Presidente del "CELVA" può in questo momento, sulla base degli
elementi che ha il Presidente, essere prematura, ma sicuramente
tutte le altre parti della risoluzione, i due commi della premessa
che riferiscono quello che è successo, il primo punto che fa una
deprecazione e, l'ultimo, che invita ad una verifica di quanto è
successo e poi comunicare al Consiglio, questi mi sembrano dei
punti che dovrebbero essere accettati da tutti con
tranquillità.
Pensiamo sarebbe opportuno che il Consiglio desse un segnale
molto chiaro concordando un testo con i rilievi che sono stati
fatti, che sono fondati.
Presidente
- La parola al Presidente della Regione,
Perrin.
Perrin (UV)
- Pour réaffirmer que je suis disponible à
approfondir toute la question, mais, face à ces documents, sans une
signature, que je connais maintenant, je m'engage à approfondir,
parce que je crois que c'est le devoir de la Présidence dans ses
fonctions d'approfondir la question; mais, avec la documentation
que nous avons en ce moment, je ne crois pas de pouvoir m'engager
de façon différente.
Quand j'ai déclaré à cette Assemblée de référer la suite, je
l'ai toujours fait et donc face à ces déclarations, je demande
qu'avec les documents dont on dispose en ce moment, qu'on puisse
approfondir: c'est pour cela que je demande de retirer la
résolution, parce qu'on ne peut pas donner suite à une résolution
qui est bâtie sur une documentation dont on n'est pas sûrs.
Presidente
- La parola al Consigliere Lattanzi.
Lattanzi (CdL)
- Presidente, le spieghiamo perché
purtroppo non possiamo ritirare questo documento, che è un
documento agli atti della Presidenza del Consiglio, perché lo
abbiamo depositato, un documento in cui forse, anche su
suggerimento del Consigliere Riccarand, si potrebbero "cassare"
quei poteri che lei ritiene di non avere o comunque su cui ha dei
dubbi, per cui la parte di diffidare... ma, a verificare... è
esattamente quello che la invita a fare il Consiglio. Il Consiglio,
votando la risoluzione, la invita a fare esattamente quello che lei
si è impegnato a fare.
Mi pare doveroso, per la delicatezza della situazione, che
questo Consiglio si tuteli. Se così non è, proprio per la
delicatezza della situazione, chiediamo la votazione per appello
nominale. Naturalmente chiedo ai Consiglieri di sostenere questa
richiesta di votazione per appello nominale, per raggiungere il
numero minimo richiesto dal Regolamento.
Presidente
- La parola al Consigliere Curtaz.
Curtaz (Arc-VA)
- Aderiamo alla richiesta di votazione
chiesta dal Consigliere Lattanzi.
Volevo del tutto pacatamente fare alcune considerazioni, perché
mi sembra che ci sia un po' troppa fretta nel liquidare tale
questione con l'esigenza di approfondimento.
Intanto faccio una riflessione, la faccio nell'occasione meno
indicata, perché questa cosa è molto rilevante in sé, però sta
avvenendo in quest'aula un fenomeno particolare, che vale per tutte
le iniziative: mozioni, risoluzioni che siano dell'opposizione,
vale a dire qualsiasi cosa - o quasi - si scriva o si proponga, si
dice: "noi ci impegniamo a fare qualcosa e voi ritirate";
diversamente, c'è l'astensione e la cosa non passa!
Secondo noi sarebbe più corretto che su una mozione, che è una
proposta di voto, si dica: "sono d'accordo", "non sono d'accordo",
"mi astengo per questi motivi...", perché questo è il dibattito
consiliare; altrimenti ci sono sempre queste richieste di ritiro
degli atti dietro impegni che, spesso, vengono mantenuti - e non
discuto su questo -, però non è un modo corretto di interagire fra
opposizione e maggioranza.
Sulla questione particolare, Presidente, o questa fotocopia è
falsa o questa non è una bozza, è invece una lettera "e-mail"
firmata, perché così viene spedita la posta "e-mail"; non c'è una
firma, la firma è "Diego Empereur" perché l'"e-mail" ha questa
caratteristica. Quindi, ripeto, o questa è falsa e andrebbe
accertato se è autentica, oppure se la fotocopia è - come tutto
lascia ritenere - una fotocopia di un atto autentico, non c'è alcun
dubbio che questo sia un atto genuino, un atto che è atto che è
stato inviato alle 11,12 di lunedì 7 giugno 2004, e fino lì ci
siamo! Poi, tutto il resto si potrà approfondire, è giusto,
Presidente, quando dice che lo ha appreso oggi e deve verificare se
i Sindaci si sono attivati e hanno dato impulso a questa
iniziativa, che è a dir poco scorretta, ma noi, qui, stiamo
discutendo: in questo senso mi pare vada la risoluzione dei
colleghi, dell'iniziativa in sé! Cosa è successo dopo, potrebbe
aggravare questa cosa, ma la cosa in sé è già grave, perché c'è un
funzionario pubblico, un pubblico ufficiale che utilizza non i suoi
mezzi per fare della propaganda elettorale, cosa che sarebbe
assolutamente lecita, ma utilizza mezzi pubblici, che invita
qualcun altro a violare le leggi - che siano leggi di carattere
civile o di altra natura, sicuramente però invita altri a violare
delle leggi! -, e li invita a violarle a scopi di propaganda
politica.
È solo una questione di opportunità, come ha detto il
Presidente? A me sembra che ci sia qualcos'altro che andrà
accertato, però credo sia importante sottolineare che ci troviamo
di fronte ad una confusione fra "incarico istituzionale" e
"funzione partitica": è questa la questione! Dobbiamo fare una
riflessione, non ci può essere questa sovrapposizione in uno stato
di diritto! Dobbiamo distinguere, non possiamo sempre dire che è
una questione inopportuna in un caso, è una questione inopportuna
nell'altro, perché è una cosa diversa: è una violazione delle
regole fondamentali della democrazia! E lo dico indipendentemente
dalla parte da cui provengo.
Riteniamo quindi che, allo stato, in assenza della volontà di
modificare anche in conseguenza delle osservazioni in parte
condivisibili del Presidente della Giunta, la risoluzione vada
approvata, perché i suoi contenuti sono condivisibili per le
ragioni che ho detto. Chiedo poi a tutti di fare una riflessione su
questi temi, perché ricordo che in occasione delle elezioni
regionali dello scorso anno si sono verificati altri episodi di
questo genere, assai gravi. Personalmente mi ero preso la "briga",
in occasione del primo Consiglio regionale, di indicare in quale
clima erano avvenute le elezioni: ma è una cosa di cui non frega
niente a nessuno! Continuiamo, perseveriamo, cioè il grado di
moralità e di senso etico rispetto a queste problematiche, e non mi
riferisco al caso che poi è venuto fuori, questo non lo conoscevamo
neanche, ma personalmente potrei citare decine di casi in cui ci
sono stati pubblici funzionari che hanno abusato dei propri poteri
per avere indirizzi, mandare lettere, fare tutti i "porci comodi"
che hanno voluto, senza che nessuno muovesse un dito, perché il
sistema ci chiede questo!
Noi dobbiamo fare una riflessione su questo punto, perché la
vita politica si sta imbarbarendo, al punto che, se non c'è
un'inversione di tendenza, non se ne esce più! Confermiamo il
nostro voto favorevole a questa risoluzione.
Presidente
- La parola al Consigliere Cesal.
Cesal (UV)
- Non avevo alcuna intenzione di intervenire
in questo dibattito che non mi appassiona per nulla, ma guardando
questo documento non ho potuto fare a meno di notare questo
riquadro scuro che avete qui presente, e dal mio punto di vista, se
ricordo bene la prassi dei Comuni, questo potrebbe corrispondere al
timbro del protocollo. Pertanto questo è un documento - dal mio
punto di vista - che è stato sottratto presso un ufficio pubblico.
Visto che siamo nel campo delle ipotesi di reato, vorrei
sottolineare anche questo aspetto, perché credo sia facile risalire
al Comune, in quanto il riquadro è ben definito... siamo nel campo
delle ipotesi di reato, io faccio una ipotesi di reato, se volete
sono giunto anche a delle conclusioni, da dove può venire questo
documento e in quale Comune è stato sottratto, visto che il campo è
limitato. Si tratta di 15 Comuni, quindi credo sia facile risalire,
dal posizionamento di questo riquadro, al Comune presso cui è stato
sottratto questo documento e risalire alle affinità politiche che
ci possono essere fra funzionari - perché non credo che si tratti
di Sindaci - di Comuni con la parte politica che ha presentato
questo documento.
Qui parliamo di "ipotesi di reato"; mi permetto di sottolineare
questo aspetto e di valutarlo, perché qui si configura un'altra
ipotesi di reato.
Presidente
- La parola al Consigliere Maquignaz.
Maquignaz (UV)
- Volevo intervenire per seguire la linea
del Presidente; mi sembra che il Presidente abbia detto che intende
approfondire questa vicenda, per cui mi pare abbia dato a tutti
ampie garanzie.
Voglio spiegare perché mi asterrò sulla risoluzione, se non la
ritirate, e dico la mia opinione personale. Sono state buttate un
po' di sentenze, non dico sommarie, ma si è subito accusato
qualcuno: il Presidente del "CELVA" e poi dei Sindaci che non sono
nemmeno presenti, cioè si è buttato in generale un po' di fango. A
questo punto diventa delicato votare una risoluzione di questo
tipo, visto che il Presidente ha detto che intende approfondire
questo aspetto.
A me, personalmente, basta quello che dice il Presidente, perché
ho piena fiducia; inviterei anche voi ad avere un po' più di
fiducia nel Presidente della Regione! Concludo così; ho voluto
spiegare perché mi asterrò su questa risoluzione personalmente.
Presidente
- Pongo in votazione la risoluzione per
appello nominale, come richiesto dal Consigliere Lattanzi e da
altri Consiglieri:
Consiglieri presenti: 29
Votanti: 6
Favorevoli: 6
Astenuti: 23: (Borre, Caveri, Cerise, Cesal, Charles Teresa,
Ferraris, Fey, Fiou, Fosson, Isabellon, La Torre, Lanièce, Lavoyer,
Maquignaz, Marguerettaz, Nicco, Perrin, Rini, Salzone, Sandri,
Vicquéry, Viérin Laurent, Viérin Marco)
Il Consiglio non approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK