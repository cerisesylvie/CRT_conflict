Consiglio Regionale della Valle d'Aosta - Oggetto del Consiglio n. 115 del 28 aprile 1969 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 115 del 28 aprile 1969 - Resoconto
OGGETTO N. 115/69 - Giochi olimpici invernali del 1976.
(Interpellanza)
Balestri (P.S.U.)
- Molto più esauriente di me sarebbe
stato il Presidente della Giunta perché si era avocato questa
iniziativa, infatti fu lui che prese i primi contatti con alcuni
membri del Consiglio dei Ministri rispetto alla proposta dei giochi
olimpici.
Mi risulta che il Presidente, nel settembre-ottobre scorso,
incaricò l'ASIVA di costituire un Comitato tecnico che desse delle
indicazioni sulle possibilità della Valle d'Aosta per questi
sforzi, per queste specialità sciistiche; a una riunione veramente
partecipai anch'io, dove più o meno si fece il quadro per vedere
secondo gli intendimenti, gli ultimi intendimenti, del Comitato
olimpico in Valle d'Aosta, se c'era la possibilità di reperire
tutte queste specialità.
In un secondo tempo, il Presidente, trattandosi anche di un
interesse economico particolare che è connesso a tutto questo
problema, aveva incaricato l'Associazione commercianti ed
industriali di partecipare a queste riunioni per vedere un po' nel
quadro generale quello che si poteva fare.
Come sapete ci furono altre regioni; io ebbi solo dei contatti
col CONI, che riferii già in questo Consiglio dove il CONI prese in
considerazione la nostra eventuale proposta di assegnazione e dove
ci fece capire che avevamo delle possibilità sulle altre località
italiane che avrebbero fatto domanda, infatti, in un secondo tempo,
Torino, Cuneo e altre località hanno fatto domanda anche loro.
Se ben ricordate a quel proposito volevamo inviare anche due
Consiglieri, il Consigliere Ramera e il Consigliere Dolchi in
Messico per avere delle indicazioni, per avere dei primi contatti
che poi il Consiglio non accolse.
E il Presidente dette incarico al Generale Falve, che si recava
già là per conto del Comitato Nazionale, di prendere dei contatti e
di riferire.
Praticamente, io no, perché poi c'è stata la malattia del
Presidente, non credo che abbiamo ancora riferito a loro. Altra
cosa che so dirvi è questa: hanno dato, sempre su suggerimento del
Comitato incaricato, hanno dato l'incarico di preparare una
pubblicazione sulla Valle d'Aosta invernale allo scrittore francese
Sellon (?), che è già conosciuto in Valle d'Aosta o che ha fatto
questo libro in francese, che è stato tradotto in inglese, italiano
e tedesco, che mi risulta ora sia dal fotografo Rini, quello di
Biella, che ha fatto tutte quelle fotografie sul libro della Val
d'Ayas ecc., e che presto sembra debba uscire.
Ecco questo per illustrare tutte le possibilità invernali della
Valle d'Aosta o che è da distribuire in modo...
(voce)...
la
Regione, c'erano quei cinque milioni che erano stati messi a
disposizione o che...
(voce)...
no a me sono arrivate delle
note per questo libro, ma di un milione 760 e altre 670 mila lire
per le traduzioni, poi non è ancora completato. Ecco, queste sono
tutte le notizie che io so darvi sui giochi olimpici e riterrei
sarebbe utile, se vogliamo proseguire in questo discorso, che
questo compito fosse demandato alla Commissione consiliare del
Turismo.
Savioz
(P.C.I.)
- Io francamente mi aspettavo un
qualche cosa di più sinceramente perché questa famosa questione dei
giochi olimpici, che è venuta fuori nella prima primavera del '68 e
non sto a dire come, però tutti ricordano i titoloni sui giornali a
quattro cinque colonne, la Valle d'Aosta, la Giunta, il Presidente
e ... si è fatta una propaganda tremenda, sembrava che i giochi
olimpici fossero già nostri, comunque l'opinione pubblica era
stata, come succede molte volte, mal informata perché si fanno dei
grandi articoli di giornali poi praticamente abbiamo visto un po'
naufragare tutto questo, perché l'ultima trovata, poi, di far fare
un libro sulle possibilità invernali della Valle d'Aosta, mi sia
consentito di dire che questo rientra nella normale, normalissima
propaganda turistica e allora lo capisco, ma non per impostare dei
giochi olimpici, ci vuole ben altro, ci vogliono degli studi seri
con della gente capace e se a un certo momento l'idea era di
inviare all'estero due rappresentanti per vedere questo, forse
quella era la via giusta.
Perché, Signori, non illudiamoci, abbiamo dei concorrenti che
sono qualificatissimi per avere i giochi olimpici, e non
illudiamoci più che questi ci vengano poi dati così come manna che
viene giù dal cielo. Noi abbiamo stanziato cinque milioni, cinque
milioni che sono stati ritenuti insufficienti.
Io sono il primo a riconoscere che sono assolutamente
insufficienti però li avevamo stanziati con la speranza che questo
avesse incominciato a muovere le acque necessarie a fare le prime
riunioni, a studiare i primi progetti di finanziamento, perché ci
vogliono anche quelli, progetti di finanziamento assieme ai
progetti di possibilità di svolgere nella nostra Valle i giochi
olimpici, non tutti ma una buona parte.
Era stata avanzata anche l'idea di prendere i contatti con le
province limitrofe per vedere di interessare anche quelle, ma non è
creando un Comitato, con tutto il rispetto che io ho per l'ASIVA,
con tutto il rispetto che io ho per l'ASIVA, ritengo questa
associazione insufficiente per preparare degli elementi per fare i
giochi olimpici.
Ma vi rendete conto di che cosa significano i giochi olimpici?
Io francamente, a titolo personale, fin dal primo sorgere di questa
idea che avevo discusso con il rappresentante del CONI quando ho
sentito da lui stesso alcune informazioni, mi sono subito reso
conto che è una cosa difficile da realizzare nella nostra
Valle.
Tenuto conto della dislocazione e delle richieste che ci sono,
chiedono di avere tutto assieme, nell'ambito di un corpo unico,
tutta la sede organizzativa. Quindi dovremo prendere tutto il
pianoro di Aosta a un certo momento per poter costruire tutto
quello che chiedono i giochi olimpici.
Questa è la realtà; qui ci troviamo di fronte a un impegno che è
enormemente superiore alle nostre possibilità di ordine
organizzativo e di ordine finanziario e se la questione non deve
rimanere puramente una boutade di carattere elettorale per
accontentare, "pour épater les bourgeois" on dirait en français,
allora bisogna che noi prendiamo un'altra via, ma io ritengo che
siamo già in ritardo e abbiamo perso se non il treno per lo meno il
tram. Quindi non lo so fin dove ci sia una serietà di voler
arrivare a questo punto e non illudetevi di dare il mandato alla
Commissione del Turismo perché la Commissione del Turismo studi
questo, la Commissione del Turismo potrà dare delle indicazioni per
seguire una determinata via ma non potrà mai darvi un risultato di
studi seri per una competizione del genere.
Quindi io, francamente, Assessore Balestri, non sono soddisfatto
non della risposta, e la risposta non poteva essere che questa e
quindi non ho niente da dire sulla risposta, ma sulla sostanza del
problema.
Li vogliamo o non li vogliamo? Parliamoci chiaro a un certo
momento, se li vogliamo dobbiamo partire d'impegno e subito perché
siamo già in ritardo e io ho tutti i miei timori che malgrado tutta
la nostra buona volontà, noi i giochi olimpici in Valle d'Aosta non
li vedremo...
(voci)
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK