Consiglio Regionale della Valle d'Aosta - Oggetto del Consiglio n. 171 del 25 novembre 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 171 del 25 novembre 1983 - Resoconto
OGGETTO N. 171/VIII - PROVVEDIMENTI PER GARANTIRE LA REGOLARE
DISTRIBUZIONE DEI BUONI CARBURANTE RELATIVI ALL'ULTIMO TRIMESTRE
1983. (Interrogazione).
PRESIDENTE
: Do lettura dell'interrogazione presentata dai
Consiglieri Millet e Mafrica:
INTERROGAZIONE
CONSTATATO che l'Ufficio Zona Franca dovrà garantire una
distribuzione supplementare di buoni benzina nel periodo 15
novembre 1983 - 31 gennaio 1984, cioè all'incirca in metà del tempo
normalmente impiegato, se si tiene conto delle festività natalizie
e di fine anno;
CONSIDERATO che in passato si sono già avuti disagi fra coloro
che dovevano ritirare i buoni, e che le attese potrebbero diventare
più lunghe, se non si interverrà in alcun modo;
i sottoscritti Consiglieri regionali
INTERROGANO
l'Assessore regionale all'Industria, Commercio, Artigianato e
Trasporti per conoscere:
1)
quali provvedimenti organizzativi sono stati decisi
per garantire una regolare distribuzione dei buoni;
2)
se tra tali provvedimenti si è anche preso in
considerazione l'aumento
delle ore di apertura degli sportelli
e di conseguenza un potenziamento, almeno per il periodo
necessario, del numero dei dipendenti.
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti Pollicini; ne ha
facoltà.
POLLICINI (Féd. DP-UVP):
Indubbiamente esiste un problema
di carattere generale, quello cioè di studiare il modo di rendere
meno manuale la distribuzione dei buoni della benzina; stiamo già
operando, attraverso uno studio specializzato, per verificare la
possibilità di automatizzare questa distribuzione, la quale però
non sarà realizzabile in tempi medi.
Voi sapete che per la consegna dei buoni di benzina occorre
verificare la regolarità del libretto, quindi il pagamento della
tassa, l'assicurazione, la patente; tutte queste verifiche oggi,
con gli strumenti a disposizione, non è possibile renderle
automatiche.
In quel settore operano 11 persone più un responsabile del
settore, quindi in totale 12 persone. Ci sono 5 zone di
distribuzione ad Aosta e 4 in Valle:
Châtillon, Verrès, Morgex, Pont-SaintMartin; Aosta ha 45.000
utenti aventi diritto alla distribuzione di questi buoni benzina.
Per dare un dato di riferimento: i giorni lavorativi disponibili
dall'inizio, 15 novembre, alla data di scadenza, 29 febbraio, sono
54. Posso dire ad esempio che nell'ultimo giorno che ho controllato
- cioè l'altro ieri il 23 - sono state distribuite circa 1.000
assegnazioni di utenza; probabilmente vi potrebbero essere dei
problemi dovuti ad assenze improvvise, a malattie o a ferie, però
ho fatto in modo che queste fossero utilizzate nel periodo vuoto
che era seguito alla distribuzione del terzo quadrimestre. Non
potendo però escludere che vi possano essere, specialmente sotto le
feste di Natale, queste assenze, stiamo esaminando due tipi di
soluzione; una aumentare l'orario di distribuzione, l'altra
prorogare di dieci giorni l'assegnazione per il 4° trimestre 1983,
che scadrebbe quindi il 10 marzo. Chiaramente con il giorno
successivo inizierebbe la distribuzione del 1984.
Penso che la verifica andrà in funzione del numero costante di
assegnazioni: se sarà possibile mantenere il ritmo normale, il
discorso non richiederà interventi; altrimenti siamo pronti ad
intervenire aprendo il sabato, soluzione che a me sembra più
producente, anche perchè c'è un maggior numero di persone libere da
impegni di lavoro e quindi maggior affluenza.
PRESIDENTE:
Ha chiesto di parlare il Consigliere Millet,
ne ha facoltà.
MILLET (P.C.I.):
Posso dirmi parzialmente soddisfatto per
i due interventi previsti dall'Assessore, cioè l'aumento
dell'orario e dei giorni di distribuzione, che vanno nella
direzione di concentrare in un periodo quella che è una
distribuzione un po' anomala. Quindi, da questo punto di vista,
accoglie quello che noi chiedevamo perchè evidentemente è
un'esigenza di questo momento.
Per il futuro solleciteremo a portare avanti questo lavoro di
automatizzazione, dove è possibile.
Vorrei ricordare però che, un anno o due fa, questo lavoro era
già stato iniziato e a me interesserebbe sapere come mai è stato in
seguito sospeso e non si è andati fino in fondo a studiare la
distribuzione, perchè in quel periodo mi ricordo che, invece di
diminuire, le file sono aumentate.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK