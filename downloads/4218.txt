Consiglio Regionale della Valle d'Aosta - Oggetto del Consiglio n. 560 del 11 novembre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 560 del 11 novembre 1981 - Resoconto
OGGETTO N. 560/81 - LASCITO DI UN IMMOBILE PER LA REALIZZAZIONE
DI UNA STRUTTURA SANITARIA. (Interrogazione)
Presidente
- Do lettura del testo dell'interrogazione
presentata dal Consigliere De Grandis:
INTERROGAZIONE
VENUTO A CONOSCENZA che la Signora Boulard Rosalia Alice
vedova Desaymonet con testamento olografo ha lasciato la propria
casa e i circostanti terreni in località Champlan affinché venga
realizzata una clinica od ospedale per malati di mente;
TENUTO CONTO che per espressa disposizione testamentaria il
bene patrimoniale verrebbe destinato ad altro Ente qualora entro
tre anni non venga realizzata l'opera;
INTERROGA
l'Assessore alla Sanità ed Assistenza per conoscere:
1) se è a conoscenza della volontà testamentaria della
Signora Boulard Rosalia Alice vedova Desaymonet;
2) se vi sono difficoltà ad ottenere l'assegnazione del
patrimonio-oggetto del testamento in relazione alla presunta
indeterminatezza del beneficiario;
3) in quale modo si intende realizzare la struttura sanitaria
nel rispetto sia della volontà della testatrice sia delle vigenti
disposizioni di legge in materia.
Presidente
- Risponde il Presidente della Giunta,
Consigliere Andrione.
Andrione (UV)
- È più una questione legale che una
questione di Sanità.
La Signora Boulard vedova Desaymonet aveva perso un figlio in
seguito ad un incidente che aveva provocato un grave trauma
cranico. Nel testamento fatto alcuni anni or sono, per la esattezza
nel '76, era detto che i beni di Champlan venivano lasciati alla
Regione con l'onere di costruire una casa di cura per malattie che
colpiscono il cranio in genere.
L'onere in questione è impossibile per le sopravvenute vicende
legislative che prevedono che soltanto gli enti pubblici possano
disporre attraverso strutture particolari e che non vi siano
cliniche anche finanziate da enti pubblici.
Quindi bisognerebbe stabilire se la scheda testamentaria in
questione vede la nullità del primo intestatario - e cioè la
Regione autonoma Valle d'Aosta - perché impossibilitato ad
adempiere all'onere, o non veda invece, come potrebbe essere
sostenuto anche molto facilmente, la nullità dell'onere. Il secondo
intestatario è il Réfuge des Pauvres. Il bene è stato valutato
circa 50 milioni di lire come da dichiarazione UTE.
La Giunta regionale ha accettato il lascito facendo questa serie
di ragionamenti: potrà essere adempiuto all'onere con il titolare
una sala di un ospedale di una struttura specifica, per certe
malattie, al figlio della Signora Desaymonet. Per quanto riguarda
poi il secondo destinatario, il Réfuge des Pauvres, proprio in
questi giorni è giunta la richiesta del rifacimento del tetto che
costerà più di 100 milioni di lire. Per cui, invece di fare la
discussione nel senso di lasciare che il bene vada al Réfuge e poi
ricomprarlo, noi accettiamo, facciamo fare la rinuncia al Réfuge
des Pauvres - in seguito evidentemente ad un intervento finanziario
anche cospicuo - e Champlan rimarrà alla Regione. Questa è la
procedura che intendiamo seguire.
Presidente
- Il Consigliere De Grandis intende prendere
la parola? Ne ha la facoltà.
De Grandis (PRI)
- Mi dichiaro soddisfatto della
risposta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK