Consiglio Regionale della Valle d'Aosta - Oggetto del Consiglio n. 4230 del 19 dicembre 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Disabili
EDILIZIA
Edilizia residenziale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 4230 del 19 dicembre 2024 - Resoconto
OGGETTO N. 4230/XVI - Interrogazione: "Soluzioni alle
criticità relative all'accessibilità di persone con disabilità in
alcuni alloggi nel quartiere Cogne di Aosta".
Bertin (Presidente)
- Punto numero 14. Risponde
l'assessore Sapinet.
Sapinet (UV)
- Grazie collega che ci segnala e ci
interroga su alcune questioni, ma verremo dopo sugli interrogativi
che lei pone.
Era il 21 novembre - lei lo cita nelle premesse -, quando alcuni
organi di informazione hanno dato notizia di una di una casistica,
di un problema emerso in via Vuillerminaz e l'articolo mi colpì,
tanto è vero che poi, compatibilmente con le altre attività, in
quei giorni avevo attivato un po' di ricerche per capire dalla
notizia cosa corrispondesse al vero, quale fosse la reale
situazione, ma soprattutto come poter arrivare a risolvere questa
criticità particolarmente delicata. Lei probabilmente nel suo
intervento avrà qualche elemento in più. Io posso iniziare a dirle
un po' quello che è l'esito dei miei approfondimenti. Chiaramente,
la partita non la chiudiamo oggi, ma anticipo tutta la volontà di
andare a fondo su questa situazione che è particolarmente anche
complicata; ma andiamo a illustrarla nelle risposte ai suoi
quesiti.
Il primo quesito: quale sia l'
iter
per la risoluzione di
queste criticità dalla segnalazione alla soluzione. Su questo siamo
assolutamente allineati. Le competenti strutture dell'ARER rendono
noto che, con riferimento al caso in oggetto e alle notizie di
stampa relative alle case "Fresia alte" B3, l'azienda ha acquisito
dal 1° gennaio 2018 dal Comune di Aosta la proprietà di 17 alloggi
su 40 nel condominio, per un totale di 315,42 millesimi.
La costruzione dell'ascensore risale al periodo nel quale gli
alloggi, che oggi appunto sono in capo ad ARER, erano ancora di
proprietà del Comune. Da successivi approfondimenti è risultato che
lo stesso ascensore risulta mancante delle necessarie
autorizzazioni e infatti sembrerebbe non essere mai stato
collaudato. Peraltro, è nel frattempo anche deceduto il
costruttore. È indubbiamente - come le dicevo - una situazione
complessa e qualsiasi intervento, nel caso specifico, deve
verosimilmente prevedere la demolizione del manufatto e una sua
ricostruzione
ex novo
.
L'uso deve essere approvato in sede di assemblea condominiale e
sostenuto economicamente dai proprietari, ciascuno, ovviamente, per
i propri millesimi di competenza. Gli inquilini che attualmente
hanno segnalato le maggiori difficoltà sono proprietari
dell'alloggio che hanno acquistato 9 anni fa.
ARER, dal canto suo, essendo proprietario solo di una quota
parte degli alloggi, di cui abbiamo parlato, quindi dei 315
millesimi di quote di ARER e non essendo amministratore dello
stabile, non ha titolo per attivare specifici interventi.
L'ARER stessa si è comunque fatta parte diligente per cercare di
approfondire la situazione e conferma la piena disponibilità ad
appoggiare ogni azione che possa risolvere questa problematica,
avendo peraltro sollecitato l'amministratore del condominio a
intraprendere le attività necessarie a risolvere il problema.
In merito al secondo quesito, (quale priorità venga assegnata
nel garantire alle persone con disabilità una qualità della vita
soddisfacente, ricomprendendo anche il diritto alla mobilità
personale), gli uffici dell'ARER rendono noto che, quando viene
segnalato da un inquilino un problema riferito all'esistenza di
barriere architettoniche in un alloggio assegnato, un tecnico
dell'ARER esegue un sopralluogo per verificare la situazione e i
possibili interventi. Successivamente, sussistendone le condizioni,
viene attivato l'
iter
per l'ottenimento dei contributi.
L'ARER si fa comunque sempre carico delle spese aggiuntive non
coperte dal contributo, ovvero eventualmente dell'intera spesa se
non c'è il contributo. In tutti i casi, ARER ci dice di farsi
carico di tutte le pratiche necessarie all'esecuzione dei lavori ai
sensi dell'articolo 9 del Regolamento per l'uso dei beni e la
ripartizione delle spese negli edifici di edilizia residenziale
pubblica. Qualora dal sopralluogo emerga che l'alloggio non è
adattabile, viene avviata la procedura di mobilità coatta del
nucleo per trasferirsi in un alloggio adeguato.
Tale procedura può anche essere attivata d'ufficio, qualora
emergano le succitate condizioni nel corso di istruttorie relative
a domande di mobilità volontaria o semplicemente da sopralluoghi
effettuate con altre finalità.
La priorità degli interventi di abbattimento delle barriere
architettoniche è elevata, ma i tempi di interventi soggiacciono
inevitabilmente ai tempi di esecuzione dei lavori. Questo per
quanto riguarda il secondo quesito.
Tornando al primo quesito, è chiaro che su questa questione
manteniamo alta l'attenzione e il monitoraggio, al fine, ovviamente
nel limite delle competenze del nostro Assessorato, perché si possa
arrivare in un tempo relativamente breve a una soluzione di quella
che è sicuramente una problematica particolarmente delicata.
Presidente
- Per la replica il consigliere Manfrin.
Manfrin (LEGA VDA)
- Grazie Assessore per la sua
risposta. In realtà, come lei vede dal testo dell'interrogazione
che abbiamo depositato, noi prendiamo spunto da quell'articolo e da
quella criticità per allargare lo sguardo rispetto all'intera
accessibilità degli alloggi di edilizia residenziale pubblica
perché, come abbiamo sottolineato nel testo, il problema è che
questo è uno dei tanti casi, ma ci sono numerosi casi, purtroppo,
che riportano queste criticità.
Nel merito, io sono poi andato a fare un sopralluogo nella zona.
Lei dice che ci sono 40 alloggi di cui 18 di ARER. Lei parla del
complessivo delle "Fresia", in realtà lì ci sono diversi condomini,
ognuno con 10 alloggi ciascuno, quindi sono 10-11... adesso non mi
ricordo, comunque sono 3-4 stabili, ognuno con 10-11 alloggi. Se si
guardano nel loro complesso chiaramente si vede il complessivo, se
si guarda il singolo condominio si trova che ci sono condomini dove
ci sono la maggioranza di alloggi di ARER, una minoranza di alloggi
di ARER; ce n'è uno dove ci sono 10 alloggi privati e uno di ARER,
che evidenzia la follia di questa gestione. Già, secondo un mio
principio, vendere le case popolari è assurdo, a meno che non ci si
trovi in una condizione di minoranza, come in questo caso, oppure
siano collocate in zone evidentemente non utilizzabili. In
generale, comunque, questo è un dato che non interessa quello che
dobbiamo fare oggi.
Ora, qual è la questione? La questione è che in questo
condominio, giustamente, è stato costruito un ascensore. Da quello
che mi hanno detto direttamente le persone che sono nell'alloggio,
peraltro con una truffa, cioè sostanzialmente queste persone sono
state convinte che ci fosse il sostegno da parte del Comune, ci
fossero i fondi da parte dell'ufficio di invalidità della Regione e
che fosse tutto stanziato, quindi hanno fatto firmare i documenti
per fare le opere. In realtà, non era vero niente, non era stato
fatto nessun passo, ci sono state anche delle cause che si sono
protratte nel tempo. Alla fine cosa succede? Che l'ascensore
giustamente è stato fatto, ha funzionato un giorno, non ha neanche
il collaudo, la persona che l'ha utilizzato per la prima volta è
rimasta chiusa dentro, sono dovuti intervenire i Vigili del fuoco,
però questa situazione permane chiaramente da 10 anni.
Giustamente questa situazione è stata ereditata da ARER, ma qual
è la questione? Che ci si trova - e lei lo ha sottolineato - nella
condizione di avere una quota di minoranza all'interno del
condominio e però dover garantire la mobilità a tutti gli inquilini
e quindi è chiaro che ARER deve farsi parte attiva - e lei lo ha
detto, e di questo la ringrazio - per deliberare con l'assemblea di
condominio, con l'amministratore che non è un amministratore di
ARER ma un amministratore privato, di andare a mettere in campo
quelle azioni che sono utili per garantire la mobilità delle
persone. Peraltro, delle persone anziane sono decedute nel
frattempo che erano, purtroppo anche qui, con gravi disabilità;
residenti lì, avevano necessità dell'ascensore, sono deceduti nel
frattempo. Le persone che ci sono ancora, e che sono ai piani
superiori, necessitano di mobilità. Peraltro l'ascensore è stato
fatto al piano ammezzato, per cui sostanzialmente quando tu sbarchi
dall'ascensore hai bisogno ancora di fare una rampa di scale per
arrivare all'alloggio, non arrivi direttamente all'alloggio, o per
scendere o per salire, quindi anche qui è stato fatto un lavoro
decisamente abborracciato.
Però, e sono felice che lei abbia evidenziato la verifica di
accessibilità da parte di ARER e l'articolo 9 del regolamento,
perché ci sono numerose molteplici situazioni di questo tipo, cioè
persone, per esempio - anche qui ho fatto un sopralluogo -, che
sono in carrozzella e abitano al primo piano, ma l'uscita della
porta è in discesa, quindi sostanzialmente loro escono dalla porta
e c'è una rampa con cui loro possono uscire di casa, ma è posta in
discesa e la porta si apre verso l'interno, quindi significa che se
queste persone sono da sole ed escono, oltre a rischiare di andare
a sbattere contro la porta, non possono aprirla perché chiaramente
essendo posta in discesa, non possono tirare la porta per uscire di
casa e quindi non possono muoversi.
Questa situazione non si configura, per esempio, come una
criticità rispetto all'accessibilità dell'alloggio, ma si configura
come una criticità rispetto alla possibilità di uscire; quindi è
evidente che, oltre che l'accessibilità dell'alloggio, va
verificata la possibilità di uscita o, come nel caso degli
ascensori, la possibilità di salire o scendere, di potersi muovere
liberamente. Garantire queste cose, garantire la possibilità di
mobilità, è evidentemente garantire una qualità della vita
soddisfacente, come abbiamo riportato, e ci auguriamo che questo
possa avvenire nel più breve tempo possibile.
Presidente
- Sospendiamo brevemente i lavori del
Consiglio per arieggiare i locali. I lavori del Consiglio sono
sospesi.
La seduta è sospesa dalle ore 11:04 alle ore 11:27.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK