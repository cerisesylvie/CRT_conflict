Consiglio Regionale della Valle d'Aosta - Oggetto del Consiglio n. 1462 del 17 ottobre 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1462 del 17 ottobre 1990 - Resoconto
OGGETTO N. 1462/IX - Incarico alla ditta Filmgo s.r.l. per la
pubblicazione della candidatura della Valle d’Aosta
per le olimpiadi invernali del 1998.
(Interrogazione).
Presidente - Do lettura della interrogazione presentata dal
Consigliere Riccarand:
INTERROGAZIONE
Vista la Deliberazione della Giunta regionale n. 6916 del 24
agosto 1990 con cui viene affidato l’incarico alla
Ditta FILMGO S.r.l. di Milano di realizzare un filmato per
pubblicizzare la candidatura della Valle d’Aosta per
le Olimpiadi invernali del 1998;
constatato che nella citata Deliberazione si sottolinea il fatto
che la FILMGO ha già realizzato in passato cortometraggi di ottima
qualità per conto dell’Assessorato regionale al
Turismo, Urbanistica e Beni Culturali;
il sottoscritto Consigliere regionale del Gruppo Verde
Alternativo
interroga
l’Assessore regionale al Turismo, Urbanistica e
Beni Culturali per sapere:
1) chi sono gli amministratori della FILMGO S.r.l.;
2) quali sono i cortometraggi già realizzati in passato dalla
FILMGO per conto dell’Amministrazione regionale, con
l’indicazione degli estremi dei provvedimenti di
incarico;
3) per quale motivo non si è ritenuto opportuno avvalersi di
ditte presenti ed operanti in Valle d’Aosta.
Si chiede infine di conoscere gli estremi di tutte le
Deliberazioni connesse alla candidatura per i giochi olimpici
finora approvate dalla Giunta regionale.
Presidente
- Ha chiesto di parlare
l’Assessore al Turismo, Urbanistica e Beni Culturali
Pascale, ne ha facoltà.
Pascale (PSI)
- Rispondo subito alle domande così come
sono state poste dal Consigliere Riccarand.
L’amministratore unico della Filmgo s.r.l. di
Milano è il signor Cesare Mazzanti.
La Filmgo di Milano ha realizzato per conto
dell’Amministrazione regionale i seguenti filmati
illustrativi dell’offerta turistica regionale:
1- Valle d’Aosta: una vacanza
dall’alto; incarico conferito con delibera della
Giunta regionale n. 9187 del 28 novembre 1986, impegno lire 200
milioni;
2- Valle d’Aosta: estate di emozioni; incarico
conferito con delibera della Giunta regionale n. 4590 del 12 maggio
89, impegno di lire 125 milioni più IVA.
Il motivo per cui è stata scelta la Filmgo è squisitamente
tecnico. Va rilevato in proposito che nel momento in cui si sono
definiti i contenuti della presentazione di Aosta alla 96a sessione
del CIO di Tokyo, era impossibile girare ex novo delle immagini,
tanto meno in chiave invernale. E’ stata quindi
obbligata la scelta di impiegare, opportunamente selezionate,
montate e accompagnate da una base musicale e parlata diversa, le
immagini tratte dal complesso dei filmati già realizzati per conto
dell’Assessorato dalla Filmgo di Milano.
Le deliberazioni connesse alla candidatura per i giochi olimpici
finora approvate dalla Giunta regionale e vistate dal
coordinamento, sono le seguenti:
- Delibera 148 del 6 aprile1990, Realizzazione di un dossier di
presentazione della candidatura della città di Aosta per i giochi
olimpici invernali 1998. Era un piccolo dossier illustrativo,
realizzato dall’Assessorato in quella occasione.
- Delibera 3936 del 4 maggio 1990, Presenza della Valle
d’Aosta in occasione del congresso internazionale
dell’ACNO, 4-6 giugno 1990. Approvazione ed impegno
di spesa.
- Delibera 6239 del 27 luglio 1990, Effettuazione di una visita
conoscitiva ad alcune località candidate alla organizzazione dei
giochi olimpici invernali.
- Delibera 6916, ed è quella oggetto della interrogazione,
dell’incarico alla Filmgo.
- Delibera 6917 del 24 agosto 1990, Effettuazione di una
iniziativa promozionale in occasione della 96a sessione del CIO in
programma a Tokyo per il prossimo mese di settembre.
Presidente
- Ha chiesto di parlare il Consigliere
Riccarand, ne ha facoltà.
Riccarand (VA)
- Prendo atto delle risposte
dell’Assessore, che mi sembrano puntuali ed
esaurienti.
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK