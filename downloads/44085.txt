Consiglio Regionale della Valle d'Aosta - Oggetto del Consiglio n. 1151 del 12 gennaio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Flora e fauna
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1151 del 12 gennaio 2022 - Resoconto
OGGETTO N. 1151/XVI - Interpellanza: "Intervento del governo
regionale, in sinergia con l'ISPRA e i Ministri competenti, per
fronteggiare l'elevato numero di predatori presenti sul territorio
regionale".
Bertin (Presidente) -
Il punto n. 23 all'ordine del
giorno sarà discusso, come anticipato questa mattina,
congiuntamente con il punto n. 25. Quindi passiamo al punto n. 24
dell'ordine del giorno. Per l'illustrazione il consigliere Planaz
ne ha facoltà.
Planaz (LEGA VDA) -
Questa interpellanza nasce a fronte
di molte segnalazioni che si apprendono dai
social
, dai
giornali, da video amatoriali e quant'altro, di avvistamenti di
predatori vicino ai centri abitati e a mandrie al pascolo. Ce n'è
un'infinità tutti i giorni, forse non tutti sapranno quanti
predatori si avvicinano, perché ci siamo talmente abituati a questo
fatto che magari non viene neanche più segnalato; tanto è poco
efficace, perché non sempre viene accettato questo avvistamento e
non sempre si prende atto delle varie iniziative che si potrebbero
attuare per cercare di andare incontro a questa problematica.
Questa iniziativa nasce il 31 dicembre, a scadenza termine, e il
2 gennaio vi è stato un avvistamento di due lupi nel comune di
Arvier, i quali non hanno avuto paura delle mie iniziative e non si
sono preoccupati di avvicinarsi ai centri abitati. Questo fa sì che
andiamo a esaminare un fatto recentissimo, che anche l'assessore
competente ha avuto modo di esaminare a fondo, perché ho qui
sottomano il suo comunicato stampa. Leggo quello che ho appreso dai
giornali: "Lupi filmati nel centro di Arvier, il sindaco
preoccupato"; non è sempre l'allevatore o il cittadino pauroso,
oggi è un primo cittadino. "Hanno sempre più confidenza. Una coppia
di lupi è stata filmata mentre si aggirava nel centro di Arvier,
paesino valdostano, novecento anime, 760 metri, all'imbocco della
Valgrisenche. Lo stesso dove un anno fa - anche qui ritorniamo a un
evento passato; forse l'abitudine di questi animali è di
frequentare sempre gli stessi posti - la comunità ha dovuto
convivere con il predatore in una situazione che non si era mai
verificata nella regione". Come dicevo prima, non vogliamo sempre
vederle, ma di situazioni analoghe ce n'è un'infinità. "Gli
esemplari si aggiravano un po' ovunque a tutte le ore del giorno e
della notte. L'avvistamento e il filmato di un cittadino è del 2
gennaio alle ore 15:00 del pomeriggio".
Leggo la risposta dell'Assessore nel suo comunicato:
"L'assessore regionale alle risorse naturali, Davide Sapinet, ha
indetto subito una riunione", e la ringrazio per questo, che si è
attivato velocemente, "per condividere con i tecnici e con i
rappresentanti degli enti locali attività operative da mettere in
campo, ricordando che il monitoraggio del lupo in Valle d'Aosta è
costante. Secondo gli esperti, il caso di pochi giorni fa è
anomalo.", io non sono proprio così d'accordo, "In base alle
osservazioni effettuate, il comportamento dei due esemplari
avvistati è un caso particolare, in quanto i due animali si
spostano tra l'
adret
e l'
envers
"; questo è un
particolare: bisogna essere esperti e si vede che conoscono
veramente tutti questi animali che attraversano le strade. Poi
dichiara: "Per contrastare il fenomeno, oltre alle normali attività
di monitoraggio, abbiamo deciso che sarà effettuata una prima serie
di misure dissuasive con dissuasori acustici e ultrasuoni".
Io qui mi fermo un attimo! Intanto, non vorrei essere al posto
delle forze dell'ordine che devono andare lì con dissuasori
acustici per spaventare il lupo e per farlo andare via, perché
vorrei vedere come si fa a portare avanti un'azione di questo tipo.
Lei, Assessore, si è preoccupato di attivare queste misure, però
soltanto il 2 gennaio. Allora io mi chiedo: il primo gennaio, botti
e non botti per festeggiare l'anno nuovo e i lupi scappano tutti,
ma il 2 gennaio ce li ritroviamo di nuovo vicino a un paese! Questo
dimostra che tutto quello che è stato fatto in questi anni e tutte
queste misure, penso che non ci sia bisogno di esperti, sono
inefficienti, non sono efficaci, bisogna attuare altre misure.
L'anno scorso abbiamo presentato un documento che è stato votato
da tutta quest'aula. In quella iniziativa avevo citato anche il
Presidente della Regione, perché l'articolo 1 della legge regionale
n. 11 del 18 maggio 2021, prevede che il Presidente della Regione,
di concerto con l'Assessore regionale; nell'iniziativa ho anche
citato, visto il periodo delle festività, anche l'Assessore al
turismo, perché non vorrei mai che con tutti questi avvistamenti
vicino ai centri abitati, magari con un turista un po' meno
esperto, potesse succedere il peggio. Visto che lei, Assessore, non
si deve attivare da solo, ma deve essere il Presidente della
Regione ad attivare delle misure cautelative, per poter far sì che
questi animali non si avvicinino sempre di più ai centri abitati,
vorrei sapere quale sia l'intenzione del Presidente della Regione,
di concerto con l'Assessore all'agricoltura, l'Assessore al turismo
e con gli uffici regionali competenti in materia di fauna
selvatica, l'ISPRA e il Ministero dell'ambiente. Anche qui,
vogliamo, visto che abbiamo una legge che è stata notata da
quest'aula, far sì che l'ISPRA e tutti gli enti competenti siano
ben informati della nostra situazione? Perché se noi qua urliamo
"Attenti al lupo" e a Roma non lo sentono, lo capisce anche lei che
noi potremmo fare tutte le leggi di questo mondo, ma poi non
verranno mai attuate.
Adesso io non voglio dire che le interlocuzioni con lo Stato e
con il Ministero non siano state efficaci, però spiegare veramente
quali siano le difficoltà che stiamo vivendo in questo momento,
causate da questo predatore - abbiamo evitato molte volte il
peggio, sono solo stati "attaccati" degli animali - per far sì che
riusciamo ad attivare quella legge. Solo quello che noi l'anno
scorso abbiamo espresso in quest'aula: che in casi di più
avvistamenti. Qui parliamo di una coppia di lupi che l'anno scorso
erano già nello stesso posto e si sa anche le strade che fanno. Io
penso che ci siano le prove sufficienti per attivare delle misure
che - ahimè, non è che mi piacciono, però piuttosto di andare a
vedere degli incidenti che nessuno vuole arrivare a vedere - siano
efficienti e far sì che questi animali non si avvicinino sempre, in
qualunque momento, così vicino ai centri abitati. Perché le misure
che abbiamo messo in atto adesso, le misure dissuasive, lo dimostra
il fatto di questa data importante che è il giorno dopo dell'inizio
dell'anno quando i festeggiamenti, con un rito molto usato un po'
in tutto il mondo, con botti e quant'altro, che il lupo oggi non ha
assolutamente paura.
Presidente -
Risponde l'assessore Sapinet.
Sapinet (UV) -
Una iniziativa che ci permetterà di fare
un po' il punto sui recenti fatti di Arvier, ma non solo. É chiaro
che quello di Arvier lo abbiamo definito anomalo, non è un caso
isolato, ma è quantomeno anomalo; il fatto che sia anomalo non è
che lo dico solo io, ma ce lo dicono i tecnici. É sicuramente, come
dicevo, non isolato, ma di quella tipologia e con quelle
caratteristiche viene sicuramente definito anomalo.
Ci si muove fin dove ci è concesso in termini di azione e
sicuramente si lavora a testa bassa insieme alle altre Regioni su
vari tavoli per andare oltre, per riuscire ad avere maggiormente le
mani libere e una libertà di azione che ci permetta di essere più
efficienti e più efficaci.
La specie lupo è inserita nell'allegato D della direttiva
Habitat tra quelle di interesse comunitario che richiedono una
protezione rigorosa. La legge 157 del 1992 e la legge regionale 64
del 1994, come ben sappiamo inseriscono questa specie tra quelle
particolarmente protette. Il solo strumento che può permettere la
gestione del lupo in Italia e anche nella nostra regione, quindi
conciliare sia la protezione della specie, come previsto dalla
sopracitata normativa, ma anche e soprattutto le esigenze sempre
più pressanti che arrivano dai territori, questo strumento è il
piano di gestione nazionale del lupo. Il piano vigente è stato
approvato nel lontano 2002, ormai ampiamente superato dalla
situazione attuale, che vede il lupo presente quasi ovunque nella
nostra regione, in Piemonte, in Liguria, forse in Lombardia
qualcosa meno, poi nelle altre regioni del nord e anche in centro
Italia.
Il piano di conservazione e gestione del lupo in Italia è in
fase di elaborazione. Questo piano prevede - questo è l'aspetto che
rappresenta la problematica maggiore - un'intesa tra Regioni e
Province autonome, ai sensi dell'articolo 4 del decreto legislativo
n. 281del 28 agosto del 1997, intesa che a oggi non è stata
raggiunta. In particolare permangono numerose criticità proprio su
alcune azioni che riguardano la disciplina delle deroghe agli
abbattimenti: i presupposti, le condizioni, limiti e criteri
generali di riferimento. Un'intesa, quella tra Regioni, che
dovrebbe tradursi poi in una votazione unanime: tutte le Regioni
devono essere d'accordo. In questa fase esiste un fronte compatto
operativo composto delle Regioni alpine, tra cui la nostra, al
quale si stanno allineando anche importanti Regioni del centro, ma
non ancora la totalità. In sostanza, noi si chiede, tra le varie
cose, di passare da una visione di tutela a un piano di gestione,
per avere delle aperture proprio nella direzione in cui lei chiede,
ma l'assenza attualmente di questa unanimità ci blocca.
Le Regioni alpine, come dicevo, stanno lavorando da mesi in
sinergia per cercare di sbloccare questa situazione, così come
evidenzia lei, e tutte quelle problematiche che sono presenti nella
nostra regione, ma anche in altre. Queste tematiche sono state
discusse in occasione delle varie riunioni della Conferenza delle
politiche agricole, svoltesi soprattutto nell'ultimo periodo, anche
in occasione delle varie riunioni sul PSR. Inoltre, da parte di
alcune Regioni, tra cui la nostra, è stato chiesto un incontro con
il ministro della transizione ecologica, Roberto Cingolani,
incontro che speriamo si possa svolgere a breve, proprio in
relazione a queste tematiche. Dobbiamo comunque essere realisti e
ricordarci, come detto precedentemente, che a oggi in Italia quella
del lupo è una specie protetta e che le Regioni e le Province, in
particolar modo coloro che hanno potuto legiferare in materia come
noi, chiedono maggiore possibilità di azione relativamente alla
messa in atto di sistemi dissuasivi e ad altre azioni, ma relative
alla gestione degli esemplari confidenti e problematici; ad
esempio, quelli che lei citava di Arvier sono sicuramente degli
esemplari di questo tipo.
In attesa del nuovo piano di conservazione e gestione del lupo
in Italia, in Valle d'Aosta, come è noto, l'Amministrazione
regionale ha promosso numerose azioni, al fine di limitare, per
quanto possibile, le problematiche legate alla presenza del lupo
sul territorio valdostano. Ci siamo attivati con alcune delibere
che vanno, per quello che è il mondo della zootecnia, incontro agli
allevatori, sia per quanto riguarda l'indennizzo, ma anche per
quanto riguarda i contributi per l'acquisto e l'utilizzo di misure
di prevenzione. Inoltre, come ben sappiamo, le squadre di pronto
intervento, composte da agenti del Corpo forestale, tecnici
appositamente incaricati nell'ambito del progetto Life, con risorse
che arrivano direttamente dal progetto, sono stati effettuati
numerosi sopralluoghi in aziende agricole e c'è tutta un'attività
di formazione e informazione di queste squadre per il mondo degli
allevatori.
La legge 11 del 2021 permette di intervenire in casi
particolari, ovvero quando un lupo si avvicina ripetutamente agli
animali domestici con eventuali predazioni reiterate, oppure alle
abitazioni, ma soprattutto alle persone. A tal proposito, come ben
ricordava, sono nuovamente comparsi nel comune di Arvier gli
avvistamenti di una coppia di lupi. Ecco che qua abbiamo provveduto
immediatamente a incrementare la sorveglianza di tutte le zone di
accesso e di passaggio e nelle prossime settimane si provvederà ad
installare sistemi di dissuasione passiva, al fine di limitare la
presenza.
Lei ha parlato di sonoro, ma probabilmente ci si attiverà con
dissuasori a ultrasuoni, perché più efficienti ed efficaci.
Il confronto con ISPRA serve ed è fondamentale per poter
intervenire in questi casi, inizialmente con sistemi dissuasivi
maggiormente invasivi, come è previsto dalla legge. A questo
proposito è fondamentale, al fine di avere una precisa
tracciabilità dei comportamenti e degli spostamenti del predatore,
che la cittadinanza trasmetta alle rispettive stazioni forestali
tutto il materiale fotografico e video disponibile, questo al fine
di mettere in evidenza questo comportamento da parte del
predatore.
Sulla situazione di Arvier e su quelle simili verificatesi in
altri comuni, come ad esempio a Brissogne, il confronto e la
collaborazione tra Assessorato, enti locali, Corpo forestale è
continuo e quotidiano. Verranno, ma sono anche state messe in atto,
tutte le azioni possibili finalizzate al contenimento delle
problematiche generate da questa situazione.
Per quanto riguarda la comunicazione e l'informazione, nel mese
di febbraio è prevista l'organizzazione presso il Forte di Bard di
una conferenza tematica sui "Lupi confidenti", alla quale
parteciperanno numerosi esperti che porteranno esempi pratici e
soluzioni al problema, conferenza alla quale potranno partecipare
tutti i colleghi nelle varie modalità che verranno poi definite in
questi giorni, in base alla situazione pandemica.
Presidente -
Per la replica il consigliere Planaz.
Planaz (LEGA VDA) -
Non c'è nulla di nuovo, ci sono
sempre più avvistamenti sempre più vicino ai centri abitati e le
risposte sono quasi sempre le stesse; una non me l'ha data, perché
l'avevo già anticipata io, onde evitare le stesse risposte.
Io capisco che non è facile essere la prima Regione, o magari
forse la seconda, che porta avanti delle iniziative di questo tipo.
È inutile che stiamo qua a raccontarcelo: non è una bella
iniziativa, non è una bella pubblicità per nessuno andare ad
allontanare in qualche modo e, se non è sufficiente allontanarlo,
dovere passare a dei metodi ai quali nessuno vuole arrivare, però
oggi ci troviamo in questa situazione. Lei elenca i pagamenti di
danni e quant'altro, però ci sono delle richieste di primi
cittadini allarmati di anno in anno che portano avanti le stesse
problematiche. Qui non si accenna a dei danni o quant'altro: la
preoccupazione penso che vada oltre a un danno animale di affezione
o d'allevamento e quant'altro. È che misure che mettiamo in campo
non sono sufficienti.
Lei mi ha detto che io le ho richiesto, ma la legge non l'ho
fatta io, forse la legge l'ha fatta lei; chiedo solo di fare in
modo che in casi eccezionali questo possa essere applicato.
Dobbiamo avere il parere dell'ISPRA e quant'altro, ma in caso di
emergenza dobbiamo già premunirci di tutta la documentazione e che
queste persone siano informate della nostra situazione di oggi.
Come tutti gli anni vediamo nel periodo invernale che è un animale
che è nel suo habitat naturale, ma quando non trova cibo si
avvicina a dove lo trova. Possiamo educarlo e fare tutto quello che
vogliamo, ma ci sono video anche di attacchi alla fauna selvatica
e, se andiamo avanti così, vicino alle abitazioni ci sono animali
che si rifugiano addirittura dentro i comuni perché scappano e non
sanno più cosa fare; da qualcosa scapperanno, poi qualcuno fa finta
di niente. Se un giorno dovremo intervenire, visto che abbiamo
presentato e votato un documento tutti assieme, trentacinque
persone di quest'aula anche a Roma devono essere ascoltate, perché
sennò è inutile che facciamo dei documenti che poi nessuno
ascolta.
Lo so anche io che questo animale è protetto da questa legge che
ormai è antica. Noi siamo passati da un periodo in cui non avevamo
neanche un esemplare, mentre adesso ne abbiamo uno per ogni porta
di casa, fra un po', perché ne vediamo ovunque.
Non mi soddisfa la sua risposta, visto tutto quello che è
successo e nel periodo in cui è accaduto. Il lupo nel periodo del
primo
lockdown
era stato detto che si avvicinava alle case
perché la gente non usciva e aveva spazio per muoversi senza essere
disturbato. Oggi non c'è il lockdown, anzi, in un periodo dove
anche di notte e di giorno la gente era sveglia a festeggiare
l'anno e tutto, noi il giorno dopo ci troviamo con due lupi vicino
a un paese che transitano tranquillamente. Questo dovrebbe far
pensare, perché non sempre li vediamo, ma soprattutto in casi come
questo bisogna far sì che tutti gli enti interessati siano a
conoscenza di questo fatto, altrimenti se lo sappiamo solo noi
purtroppo non riusciremo mai a difenderci da queste
problematiche.
Il caso di Brissogne citato da lei: in quel video si vede
benissimo la tecnica di attacco di questo animale, che non sempre
aggredisce l'animale fisicamente, ma lo conduce magari in burrone o
quant'altro, per poi farlo diroccare e nutrirsi poi dopo la morte
avvenuta per diroccamento e non per magari asfissia o per attacco
dell'animale. Anche questi dati dovrebbero essere riportati alle
sedi opportune, per far sì che quando abbiamo degli attacchi, come
abbiamo già avuto negli anni passati, senza che si verificano
segnali di attacco sull'animale predato, potrebbe essere il
predatore la causa di questo incidente che ha causato sia il danno
che la morte di tanti animali.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK