Consiglio Regionale della Valle d'Aosta - Oggetto del Consiglio n. 90 del 23 settembre 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 90 del 23 settembre 1998 - Resoconto
SÉANCE DU 23 SEPTEMBRE 1998 (APRÈS-MIDI)
OGGETTO N. 90/XI Ratifica di deliberazioni della Giunta
regionale adottate in via d'urgenza.
Oggetto n. 2711 in data 10 agosto 1998: Concessione, ai sensi
della l.r. 31/92 di un contributo di lire 180.000.000 a favore
dello "Studio Cooperativa a r.l." per l'organizzazione del festival
internazionale cinematografico "Noir in festival 1998", in
programma a Courmayeur dal 3 al 9 dicembre 1998. Approvazione e
impegno di spesa.
Président La parole au Conseiller Curtaz.
Curtaz (PVA-cU) Mi sono un po' sorpreso a trovare una cifra del
genere per l'organizzazione di questo Festival che ha durata di 5
giorni. Nel preventivo di spesa ci sono delle voci che lasciano
perplessi, ne leggo una per tutte: "Spese generali, uffici
segreteria, telefoni, copie, cancelleria", lire 119 milioni per 5
giorni di Festival. Volevo capire in base a quali parametri vengono
valutati i preventivi e se sono sostenuti da pezze giustificative
significative.
Président La parole au Conseiller Frassy.
Frassy (FI) Sempre su questa deliberazione, ci ha destato quanto
meno curiosità il raffronto fra quelli che erano i preventivi di
spesa dell'intera manifestazione svoltasi lo scorso anno per un
periodo analogo, una settimana, per una cifra - vado a memoria -
oscillante fra i 300 e i 400 milioni, forse più vicina ai 300 che
ai 400, e la previsione che c'è invece in delibera, dove la cifra è
più che raddoppiata. Volevamo capire se c'erano delle impostazioni
diverse nella gestione di quest'iniziativa o quali fossero le
motivazioni che rendessero accoglibile un preventivo che si era
enormemente dilatato.
Président La parole à l'Assesseur au tourisme, aux sports, au
commerce et aux transports, Lavoyer.
Lavoyer (FA) Per rispondere al Consigliere Curtaz, sono stupito
che lui sia stupito perché questa manifestazione è una delle
manifestazioni più importanti dal punto di vista promozionale che
sostiene l'Assessorato del turismo dal lontano 1993. Fino al 1993
questa manifestazione era svolta a Viareggio poi dal 1993 è stata
svolta in Valle d'Aosta.
Con l'edizione del 1997 il Festival ha registrato un oggettivo
salto di qualità sia dal punto di vista culturale che spettacolare
per la presentazione di tre film in anteprima mondiale, sette film
in anteprima europea con la partecipazione di autori ed esperti del
giallo internazionale oltre ad una presenza nella stampa nazionale
ed internazionale in continua crescita. Quindi diciamo che, vista
anche la rilevanza dal punto di vista dell'immagine promozionale di
Courmayeur e della Valle d'Aosta di questa manifestazione, pochi
sono forse i volani positivi dal punto di vista dell'immagine della
Valle come quello di questa manifestazione.
Più in generale, vorrei sottolineare che, malgrado l'impegno
molto aumentato del preventivo di spesa - così rispondo
indirettamente anche al quesito posto dal Consigliere Frassy -,
l'impegno previsto dalla Regione non si discosta molto dall'impegno
dell'anno scorso. Lo scorso anno mi pare che la Regione avesse
impegnato 150 milioni, quest'anno impegna 180 milioni.
Quindi c'è stato un grosso salto di qualità dal punto di vista
del programma che coinvolge non solo l'Amministrazione regionale,
ma anche la Presidenza del Consiglio dei ministri, Dipartimento
dello spettacolo, con una somma che per l'edizione del 1998 è di
150 milioni, come quello dell'APT e di altri sponsor molto
importanti.
L'impegno dell'Amministrazione regionale, malgrado ci sia stato
un notevole salto di qualità - e poi specificherò meglio in cosa
consiste - non è cambiato da quello degli anni scorsi, dove
peraltro avevamo trovato anche da parte del Gruppo dei Verdi sempre
un consenso positivo su questo tipo di iniziativa.
Per l'edizione 1998 il Noir in festival prevede un concorso
internazionale, selezione ufficiale, nel quale verranno scelti 15
film tutti inediti per l'Italia. C'è un concorso internazionale del
cortometraggio con una giuria popolare composta da giovanissimi per
assegnare un premio con incentivazione alla produzione e alla
collaborazione con gli scrittori del Noir fra i 15 giovani registi
di corti selezionati al Festival. Il tema dell'anno è la complessa
rinnovata nozione della morale del Noir nei nostri anni; si tratta
di comprendere come le frontiere del bene e del male, della
giustizia e della colpa si siano trasformate in un momento in cui
ci si interroga opportunamente sugli influssi dei "mass media"
nella formazione delle coscienze. Ci sarà una monografia dell'anno
che è il giovane Noir giapponese, dopo aver indagato sulla
produzione di Hong Kong, il Festival si avvicina ad una nuova
realtà creativa, l'autore da scoprire, l'Italia in Giallo e
Nero.
Quindi come manifestazione, dal punto di vista dei riscontri a
livello di stampa nazionale ed internazionale, questa è una
manifestazione che non solo giova a Courmayeur, ma giova all'intero
prodotto turistico promozionale della Valle d'Aosta.
Sul dettaglio delle spese più specifiche abbiamo un dettaglio
per ogni singola voce. Per quanto attiene la richiesta di Frassy di
conoscere le spese generali, per affitti uffici a Roma, lire 19
milioni; segreteria di Roma, 15 milioni; spese a Roma per telefoni,
fax, fotocopie, 27 milioni; festival affitto ufficio provvisorio,
spese adeguamento, strutture telefoni, personale straordinario
durante il Festival, per arrivare a questi 119 milioni che
sottolineava il Consigliere Frassy.
Penso che la proposta che porta avanti l'Amministrazione
regionale sia una proposta più che in linea a sostegno di una
manifestazione molto importante che, anche in base alle relazioni
che mi hanno prodotto gli uffici, ha avuto un riscontro
estremamente positivo per l'immagine turistica della Valle.
Président La parole à l'Assesseur au budget, aux finances et à
la programmation, Agnesod.
Agnesod (UV) Vorrei solo aggiungere, rispetto a quanto ha detto
l'Assessore Lavoyer, visto che quest'argomento è stato curato in
questi anni dall'Assessorato del turismo che io seguivo, che noi
davamo un contributo ad un preventivo dell'APT e non ad un
preventivo della Società. Il contributo globale non è cambiato,
solo che quello dell'APT non teneva conto di certe spese che invece
la Società deve sostenere. In questo caso però noi siamo entrati
come parte attiva verso l'organizzazione di questa manifestazione e
non più attraverso l'intermediazione dell'APT proprio perché
l'importanza del Festival è cresciuta quindi, anche alla Regione
sembrava giusto che la sua partecipazione fosse diretta e non più
intermediaria attraverso l'Azienda.
Président La parole au Conseiller Curtaz.
Curtaz (PVA-cU) Non volevo assolutamente discutere
sull'importanza della manifestazione. Il mio scopo era molto più
modesto e francamente alla mia richiesta non è stato risposto, ma
anche per mia curiosità personale volevo capire se, a fronte di un
preventivo di una qualsiasi società, questo preventivo si basa su
delle pezze giustificative, posteriori, oppure no, cioè se basta
chiedere oppure se si verifica. Ho fatto solo questa domanda, non
so se c'è da stupirsi per questa domanda, ma tutto il resto mi sta
bene.
Président La parole pour une courte réplique à l'Assesseur au
tourisme, aux sports, au commerce et aux transports, Lavoyer.
Lavoyer (FA) Il Consigliere Curtaz ha detto che era stupito
della cifra e io gli ho detto che ero stupito che fosse
stupito.
Effettivamente non ho risposto sulle modalità di erogazione del
contributo: c'è la legge 31 che prevede una percentuale di spesa
che va da un minimo ad un massimo. In questo caso abbiamo dato un
contributo pari al 22,5 percento riferito ad un preventivo
dettagliato. L'erogazione del contributo avverrà in base alla
presentazione di un consuntivo con tutte le pezze giustificative
delle spese, chiaramente. Questo è un impegno di spesa che, non
essendo ancora svolta l'intera manifestazione, può solo fare
riferimento ad una bozza.
Président Les conseillers sont invités à voter:
Conseillers présents: 31
Votants: 26
Pour: 26
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Oggetto n. 2784 in data 24 agosto 1998: Concessione, ai sensi
della l.r. 31/92, di un contributo di lire 25.000.000 a favore
della Comunità montana Monte Cervino nelle spese per
l'organizzazione della 4a edizione del "Cinema in diretta", in
programma nel comprensorio della comunità dal 14 al 19 settembre
1998. Approvazione ed impegno di spesa.
Les conseillers sont invités à voter:
Conseillers présents: 32
Votants: 30
Pour: 30
Abstentions: 2 (Frassy, Tibaldi)
Le Conseil approuve.
Oggetto n. 2785 in data 24 agosto 1998: Concessione, ai sensi
della l.r. 31/92, di un contributo di lire 6.000.000 a favore del
Moto Club C.C.S. Cogne Aosta, nelle spese sostenute per
l'organizzazione del 19° Motoraduno internazionale delle Alpi,
svoltosi a Sarre dal 26 al 28 giugno 1998. Approvazione ed impegno
di spesa.
Les conseillers sont invités à voter:
Conseillers présents et votants: 31
Pour: 31
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK