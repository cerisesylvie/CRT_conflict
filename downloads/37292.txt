Consiglio Regionale della Valle d'Aosta - Oggetto del Consiglio n. 1111 del 25 marzo 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
Agriturismo
ASSETTO DEL TERRITORIO
Difesa ed uso del suolo - Sistemazione idrogeologica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1111 del 25 marzo 2015 - Resoconto
OGGETTO N. 1111/XIV - Disegno di legge: "Revisione della
disciplina regionale concernente la concessione di contributi in
materia di sistemazioni idraulico-forestali e difesa del suolo e di
agriturismo. Modificazioni alle leggi regionali 1° dicembre 1992,
n. 67 (Interventi in materia di sistemazioni idraulico-forestali e
difesa del suolo), e 4 dicembre 2006, n. 29 (Nuova disciplina
dell'agriturismo. Abrogazione della legge regionale 24 luglio 1995,
n. 27, e del regolamento regionale 14 aprile 1998, n. 1)".
Presidente
- La parola al collega relatore Borrello.
Borrello (SA) -
Grazie Presidente.
Il presente disegno di legge analizzato dalla III Commissione
consiliare prevede le modificazioni alla legge regionale n. 29 del
2006, nel dettaglio: "Nuova disciplina dell'agriturismo"
nell'ambito di una revisione complessiva della disciplina regionale
concernente la concessione di contributi, in relazione alle risorse
finanziarie disponibili, così come auspicato nell'articolo 12,
recante disposizioni per la revisione delle normative regionali in
materia di contributi, discusso all'interno della legge finanziaria
2014-2016.
Il presente disegno di legge si compone di cinque articoli: il
primo articolo si riferisce alle finalità della legge stessa.
L'articolo sicuramente più importante è l'articolo n. 2, il quale
nello specifico all'interno del comma 1, nel modificare l'articolo
17 della suddetta legge elimina la possibilità di concedere
agevolazioni sotto forma di contributi a fondo perduto o attraverso
la formula mista contributo a fondo perduto e mutuo a tasso
agevolato, prevedendo unicamente la formula del mutuo a tasso
agevolato. Il medesimo comma introduce la possibilità di finanziare
le iniziative agevolabili attraverso misure cofinanziate
nell'ambito di programmi cofinanziati dal Fondo europeo agricolo
per lo sviluppo rurale: il PSR. Il comma 2 modifica l'articolo 18
adeguandone il contenuto alla previsione della sola modalità di
finanziamento del mutuo a tasso agevolato. Il comma 3 sostituisce
interamente il comma 20, in modo tale da modificare la disciplina
della revoca delle agevolazioni. I comma 4, 7 e 8 dell'articolo 2
vanno a modificare e adeguare gli articoli 22, 32 e 33 della legge
regionale per andare ad allinearsi alle modifiche introdotte dal
presente disegno di legge. Il comma 5 introduce una precisazione
secondo cui l'attività agrituristica rientra tra le attività di
carattere agro-silvo-pastorali della legge regionale 11 del 1998:
"Normativa urbanistica e di pianificazione territoriale della Valle
d'Aosta". È un comma che prevede che, per i beni immobili di nuova
costruzione funzionali all'esercizio di attività agrituristica,
nello specifico ricadenti nella zona E, per i quali l'esercizio
della predetta attività sia venuta meno, non sono ammessi usi
diversi da quelli agro-silvo-pastorali nei 20 anni successivi alla
dichiarazione di agibilità. Tale modifica si rende necessaria per
disincentivare possibili speculazioni edilizie nelle zone del piano
regolatore definite dalla lettera E.
Per quanto riguarda gli articoli 3 e 4, ci sono delle norme
transitorie e delle abrogazioni per allinearsi al disposto
normativo della legge in oggetto.
L'ultimo articolo in analisi riguarda le disposizioni
finanziarie, in particolare la situazione iniziale del fondo di
rotazione costituito presso la società finanziaria regionale: la
Finaosta S.p.A., ai sensi della legge regionale, ha aumentato di
circa un milione di euro mediante il prelievo di disponibilità dal
fondo di rotazione costituito presso la Finaosta stessa. La Giunta
regionale è autorizzata ad apportare con propria deliberazione, su
proposta dell'Assessore regionale competente, gli occorrenti storni
fra i fondi di rotazione costituiti ai sensi delle leggi regionali
29/2006 e 46 del 1996. Vi ringrazio.
Presidente -
Grazie collega. Siamo in discussione
generale. Qualcuno chiede la parola? Non ci sono richieste in
discussione generale su questo disegno di legge. Chiudiamo la
discussione generale. Passiamo quindi all'articolato. Articolo 1. I
colleghi sono pregati di votare. La votazione è chiusa.
Presenti: 33
Votanti: 33
Favorevoli: 33
Il Consiglio approva all'unanimità.
Articolo 2. Mettiamo in votazione l'articolo 2. La votazione è
aperta. La votazione è chiusa.
Presenti: 34
Votanti: 34
Favorevoli: 34
Il Consiglio approva all'unanimità.
Articolo 3. Dobbiamo votare perché non c'è lo stesso numero. La
votazione è aperta. La votazione è chiusa.
Presenti: 34
Votanti: 34
Favorevoli: 34
Il Consiglio approva all'unanimità.
Colleghi, dobbiamo votare l'articolo 4. Posso dare lo stesso
risultato? Stesso risultato. Articolo 5. Stesso risultato.
Pongo in votazione la legge nel suo complesso. La votazione è
aperta. La votazione è chiusa.
Presenti: 35
Votanti: 35
Favorevoli: 35
Il Consiglio approva all'unanimità.
Punto 29.02 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK