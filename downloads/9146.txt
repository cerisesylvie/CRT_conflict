Consiglio Regionale della Valle d'Aosta - Oggetto del Consiglio n. 3668 del 7 aprile 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3668 del 7 aprile 1988 - Resoconto
OGGETTO N. 3668/VIII - PROVVEDIMENTI PER ELIMINARE LA
SITUAZIONE DI DISAGIO ALL'INTERNO DELLA CASA DA GIOCO IN
CONSEGUENZA DEL COINVOLGIMENTO DI ALCUNI DIPENDENTI NELL'ATTIVITÀ
DI PRESTA-SOLDI. (Reiezione di mozione)
PRESIDENTE
: Do lettura della mozione in oggetto,
presentata dai Consiglieri Torrione, Baldassarre, Sandri e
Mafrica.
MOZIONE
Visto l'esito della discussione consiliare in merito alla
vicenda dei dipendenti tecnici della Società SITAV coinvolti in una
attività di presta-soldi, avvenuta nella seduta del Consiglio
regionale del 24/25 febbraio u.s.;
Considerato che le risposte fornite in tale occasione hanno
evidenziato la mancata volontà della Giunta regionale di perseguire
la strada di un'applicazione della Convenzione Regione-SITAV in
materia di personale;
Accertato che la situazione determinatasi fra il personale
all'interno della Casa da Gioco non favorisce, a causa del
permanere in servizio di Dirigenti e di alcuni dipendenti tecnici
coinvolti nella citata vicenda, un clima di collaborazione per cui
un simile stato
di cose ha gravemente compromesso i rapporti
interpersonali, generando tra l'altro fenomeni di incomprensione e
di malumore che si sono poi di fatto
concretizzati in
denuncie e in prese di posizione di ordine sindacale;
Valutato che una situazione del genere può riflettersi
negativamente sul buon andamento della Casa da Gioco;
Il Consiglio regionale della Valle d'Aosta
DELIBERA
di dare mandato al Presidente della Giunta regionale, ai
sensi della vigente convenzione Regione-SITAV (art. 10), di
adottare gli opportuni provvedimenti atti ad eliminare la
situazione di disagio attualmente esistente all'interno della Casa
da Gioco di Saint-Vincent a causa della vicenda che ha visto
coinvolti alcuni dipendenti tecnici in un'attività di prestasoldi,
attività tassativamente vietata dalle attuali norme
contrattuali.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
I Consiglieri firmatari hanno deciso
di presentare questa mozione dopo aver visto l'esito della
precedente interpellanza, con la quale non si era riusciti a
cogliere, sulla vicenda dei dipendenti tecnici della SITAV
coinvolti in un'attività di prestasoldi, un atteggiamento della
Giunta teso a fare chiarezza.
Questo problema continua, in effetti, a condizionare
pesantemente l'attività all'interno della Casa da Gioco, anche
perché le incontrovertibili prove sul coinvolgimento di alcuni
dipendenti nell'attività illecita, non prevista tra l'altro da
alcuna norma contrattuale e nei confronti della quale, anzi, il
contratto precisa che, qualora dei dipendenti fossero coinvolti in
tale attività, dovrebbero essere immediatamente allontanati dal
servizio, ci fanno ritenere che questa posizione vada ribadita
anche in sede di Consiglio regionale.
Nel frattempo, forse anche in seguito alla nostra interpellanza
precedente, mi è giunta notizia che la SITAV abbia assunto una
posizione che, a mio avviso, non sta assolutamente in piedi, nel
senso che ha contestato, sia pure in modo informale, degli addebiti
al personale, chiedendogli se si ritenesse colpevole o
innocente.
Quando il personale ha protestato la propria innocenza, la
SITAV, nel prenderne atto ha risposto: "Va bene, visto e
considerato che ti ritieni innocente, credo di non dover applicare,
nei tuoi confronti, il contratto". Non so se questa prassi sia
corretta, ma mi stupisce molto questo atteggiamento, perché, se io
contesto un addebito ad un dipendente, significa che sono a
conoscenza di un fatto e perciò non mi posso ritenere soddisfatto
solo delle sue giustificazioni. È giusto sentire le giustificazioni
dell'interessato, ma è anche giusto che l'azienda effettui, da
parte sua, le opportune verifiche.
Non sto a ripetere in Consiglio che, nel caso specifico, le
verifiche sono addirittura contenute negli atti processuali, come
del resto ho già ricordato illustrando la precedente interpellanza.
Noi riteniamo che risultino evidenti le responsabilità dei singoli
dipendenti, che sono state accertate e non smentite, e che quindi
sussistano gli estremi per l'applicazione rigida del contratto.
Con questo atto, quindi, chiediamo che la Presidenza della
Giunta impegni la SlTAV ad adottare dei provvedimenti nei confronti
di questi dipendenti, altrimenti ne va non solo della credibilità
della SITAV, ma anche di quella del Consiglio regionale, che, pur
essendo venuto a conoscenza di alcuni fatti, non pretende
l'applicazione del contratto.
Noi chiediamo solo questo, ma senza alcuno spirito fazioso,
perché siamo animati dalla volontà di far rispettare nei confronti
di tutti i dipendenti ciò che è scritto in un contratto collettivo
di lavoro, in modo che non si creino situazioni di privilegio.
Spetterà poi al Presidente della Giunta, una volta che sarà
investito di questa responsabilità, intervenire come meglio riterrà
opportuno nei confronti della società.
Avevamo a disposizione due strumenti: l'interpellanza, per avere
delle notizie, e la mozione. Se quest'ultima non sarà approvata,
ognuno di noi si riterrà libero di intraprendere i passi più
opportuni e più idonei ad ottenere il rispetto delle norme
contrattuali che regolano i rapporti tra l'Amministrazione
regionale e la Casa da Gioco di Saint-Vincent, nel caso specifico,
la SITAV. Grazie.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Come firmatario della mozione non
sto a ripetere quello che ha già detto il Consigliere Torrione,
tuttavia mi permetto di rivolgere un invito direttamente al
Presidente della Giunta.
Noi abbiamo utilizzato tutti i mezzi a nostra disposizione,
dall'interrogazione all'interpellanza, ed oggi la mozione. Abbiamo
voluto dimostrare collaborazione nei confronti del Presidente della
Giunta e della maggioranza ed abbiamo diluito i tempi, anche se
sarebbe stato più opportuno agire in un'altra maniera, perché
avevamo la segreta speranza che il Presidente della Giunta non si
mettesse in condizioni tali da spingere qualche forza politica a
compiere delle azioni che avrebbero potuto creare dei problemi non
solo a lui, ma all'intera Giunta ed a chi, oggi, non intende votare
questa mozione.
Nel ribadire che abbiamo diluito la nostra azione in tre fasi -
e di questo dovete dare atto a noi della minoranza - per giungere
alla soluzione concreta di un atto da parte del Presidente della
Giunta, non ritengo assolutamente eccessivo chiedere al Presidente
della Giunta l'assunzione di un atto che, del resto, è contemplato
dalla convenzione e dal contratto.
Poiché cerco sempre di procedere con i piedi di piombo, proprio
perché non è il caso di calcare la mano a tutti i costi ed anche
perché le azioni potrebbero essere difficilmente controllabili,
credo che si possa votare la mozione e inviare una lettera alla
SITAV, perché così facendo si possono escludere delle
responsabilità politiche che, secondo me, esistono. Essendo stato
dimostrato, infatti, dai numerosi nostri interventi precedenti e da
tutta la documentazione di cui si dispone, che si sono verificate
cose non previste dalla convenzione, il Consiglio regionale ha il
dovere di prendere atto della nuova situazione e di porre in essere
tutti i provvedimenti necessari per mettere fine a queste cose.
Voglio lanciare un invito alla Presidenza della Giunta,
affidandomi alla sensibilità dello stesso Presidente, affinché si
ponga fine a questa situazione, proprio - e lo ribadisco ancora una
volta - per non dare spazio a delle azioni che potrebbero essere
incresciose per tutti.
Ecco, insieme agli altri Colleghi, io aspetto una risposta dal
Presidente della Giunta e dall'intera maggioranza, dopodiché
ciascuno di noi, sia come forze politiche, sia come individui, si
dovrà assumere le proprie responsabilità.
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
Io ritengo che questo ambiente, un po'
pre-elettorale e dimesso, non sia confacente alla discussione di
questa mozione che ha un carattere "storico" di svolta,
nell'atteggiamento delle forze politiche, verso l' "affaire
Casino". Si tratta di una svolta che parte dalle forze di
opposizione, che, su questa vicenda, hanno sempre cercato la verità
e di modificare radicalmente l'atteggiamento della Regione verso la
Casa da Gioco.
Io ritengo di fondamentale importanza, per i prossimi mesi e per
i prossimi due o tre anni, quando cioè si discuterà la convenzione
tra la società concessionaria SITAV e la Regione, quando si
dovranno rivedere i meccanismi delle norme regolamentari che
sovrintendono all'ordinamento dei servizi di controllo nella
gestione appaltata della Casa da Gioco e di quelli sullo stato
giuridico ed economico del personale, che all'interno di questo
Consiglio si formi un gruppo di forze politiche capaci di muoversi,
in Italia, in maniera concreta, corretta e precisa nei confronti di
questo problema.
Al di là del fatto di appartenere alla maggioranza o alla
minoranza, di essere di destra o di sinistra, di essere Consiglieri
anziani o Consiglieri giovani, se non saremo capaci di adempiere
questo compito, noi falliremo sicuramente di fronte a questa
scadenza.
Ma chi vincerà? Non vincerà il Presidente della Giunta, chiunque
esso sia, non vinceranno i Consiglieri di opposizione, anche se,
magari, faranno un po' di cagnara, ma vinceranno le forze che hanno
interesse a mantenere, all'interno della Casa da Gioco di
Saint-Vincent, una posizione di predominio psicologico ed economico
sulle attività che vi si svolgono e nelle quali la Regione ha
mantenuto una posizione marginale e l'avrà sempre più marginale se
non sarà capace di far rispettare le regole del gioco punto per
punto, al limite, di tutti i regolamenti, ma a favore nostro e non
della SITAV.
Oggi, le regole del gioco sono determinate da una convenzione
che - bisogna dirlo chiaramente - è sfavorevole alla Regione Valle
d'Aosta. Ricordo solo che, in essa, non è stato recepito il
regolamento e non è previsto che debba essere applicato. Questa
convenzione permette, ad esempio, che tutta una serie di attività,
come quella dell'ufficio fidi, che si svolgono abitualmente
all'interno della Casa da Gioco, non possano nemmeno essere
controllate dalla Regione. Ieri abbiamo sentito che non è nemmeno
chiaro se alcune decisioni assunte dalle società concessionarie,
come quella di incrementare il numero delle macchinette dei giochi
americani e di apportare varie modifiche all'interno della Casa da
Gioco, possano essere attuate, da un punto di vista giuridico,
senza l'intervento della Regione. Quest'ultima, in ogni caso, non
si è posta il problema di intervenire in maniera corretta.
A mio parere, pertanto, occorre operare una svolta che può
essere determinata da questa mozione, che chiede con semplicità e,
per certi aspetti, anche con una cortesia forse eccessiva, che
siano rispettate le leggi ed i regolamenti e che, quindi, noi
facciamo il nostro dovere fino in fondo. Questa è la linea politica
che deve trovare unite tutte le forze politiche presenti in
Consiglio regionale che credono nella pulizia dell'ordinamento
amministrativo regionale e nella pulizia delle scelte politiche
della Regione.
Al di là del fatto di essere a favore o contro la chiusura del
Casinò, a favore o contro un incremento delle sue attività, le
norme regolamentari ed i mezzi legislativi devono essere chiari e
devono essere fatti rispettare. Su questo non si può transigere e,
politicamente, non può transigere nessuno, che noi lo vogliamo o
meno.
Chi ha parlato prima di me ha giustamente ribadito che, al di là
di questo limite, esiste il rifiuto di applicare la legge e la
normativa; ma così si rifiuta anche il patto che la minoranza sta
offrendo alla maggioranza e che consiste nell'affrontare i temi del
Casinò in maniera differente e cioè credendo profondamente nella
legge e nel suo rispetto.
Se la maggioranza rifiuta questa mozione, si assume una grave
responsabilità, perché autorizza noi, Consiglieri della minoranza,
a fare un uso politico di questa scelta, nel senso che noi potremo
utilizzare fino in fondo queste vostre incertezze contro di voi, e
vi posso assicurare che lo faremo e che lo faremo con estrema
determinazione.
Qualche Consigliere regionale si è vantato, qui in Consiglio ed
anche piuttosto pubblicamente - tant'è che la cosa potrebbe esserci
confermata dal commento di sottofondo in una registrazione - di non
essere mai entrato al Casinò di Saint-Vincent. Io credo che oggi si
debba operare la svolta di "entrare" nel Casinò di Saint-Vincent,
non fisicamente o non solo fisicamente, ma "mettendoci le mani in
tasca", nel senso che dobbiamo prendere in mano queste norme
complesse e farraginose.
Oggi non esiste un testo della convenzione, proprio per la
farraginosità di queste norme. Il testo della convenzione, così
come essa è e così come è stata definita, non è mai stato
pubblicato: ne esiste un primo testo, esistono poi delle varianti
e, quindi, le varianti delle varianti e le varianti delle varianti
delle varianti.
Il potere di questa gente si basa proprio su questa convenzione
e non si tratta certamente di un potere indifferente. Provate a
pensare agli interessi che si muovono dietro la Casa da Gioco: si
parla di centinaia di miliardi! Potete ben pensare quale
atteggiamento possa avere questa gente di qua al 1992, quando
entrerà in gioco la torta delle società concessionarie!
Io penso che, di fronte a tale prospettiva, non abbiamo altra
scelta. È per questo motivo che, nei prossimi mesi e nel prossimo
anno, passo dopo passo, dovremo fare chiarezza su tutto, e per un
senso di dovere nei nostri confronti, nei confronti della
popolazione e nei confronti del futuro politico della nostra
Regione.
La prima scelta di chiarezza è proprio questa: di fronte a noi
ci sono delle persone che, per ammissione della stessa SITAV - con
lettera protocollata in ricezione da parte della Presidenza della
Giunta e da questa comunicata ai Consiglieri, su richiesta del
Gruppo di Nuova Sinistra e poi anche del Gruppo comunista -,
dipendenti della Casa da Gioco, hanno prestato soldi a dei
prestasoldi e, quindi, hanno svolto l'attività, sia pure in modo
indiretto, di prestasoldi.
Signor Presidente, su questo non esistono dubbi e questa gente,
a termini di convenzione, deve essere allontanata. Questo punto non
è discutibile! In questo Consiglio voi potete comportarvi in modo
da rifiutare le vostre responsabilità, ma così facendo ve ne
assumete sicuramente una più grossa, proprio perché, a nostro
parere, questo punto è incontrovertibile anche di fronte alla
legge.
Invito, pertanto, la maggioranza a votare questa mozione, non
solo perché non esistono altre possibilità di uscita, ma perché
essa è un'occasione per cambiare rotta. Viceversa, prestandovi ai
giochi di potere e trasformandovi in burattini, al servizio di
altri interessi estranei a questo Consiglio, anche se
involontariamente ed anche se in buonafede, sarebbe inevitabile, da
parte vostra, cadere sempre di più nella confusione. Un
atteggiamento che non sia più che corretto comporta inevitabilmente
questa fine.
Anche nella mozione successiva si potrà constatare come
l'assenza di controlli da parte della Regione comporti, in
un'infinità di occasioni, la possibilità concreta che altri
interessi riescano a muovere le cose a proprio vantaggio.
Termino qui e mi scuso se il mio intervento è stato un poco
appassionato, ma si tratta, forse, dell'ultimo messaggio che lascio
in questo Consiglio sul problema del Casinò. La mia precisa scelta
contraddice, per certi aspetti, alcune posizioni che noi, come
Nuova Sinistra, abbiamo assunto in precedenza e che, forse,
peccavano per un briciolo di moralismo.
La questione della moralità è una scelta obbligata per Nuova
Sinistra, ma vi assicuro che è una scelta obbligata anche per tutti
voi. È per questo motivo, forse, che la passionalità è così
presente nel mio intervento.
In ogni caso, chiedo a voi di fare una riflessione personale, al
di là del vostro singolo voto. Io sono convinto che qualcuno, pur
votando a favore, contro o astenendosi addirittura dal votare,
secondo le indicazioni del Presidente della Giunta, possa almeno
dubitare o sospettare di commettere una sciocchezza e mi auguro che
nei prossimi mesi questo dubbio riesca a trasformarsi in
certezza.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Il nostro Gruppo era già intervenuto in
precedenza su questo problema, ma ha sottoscritto la mozione
insieme agli altri Gruppi di opposizione perché ritiene che si
tratti di un fatto significativo. Noi chiediamo che la scelta della
maggioranza e della Giunta sia emblematica d'un certo modo di porsi
di fronte alle società concessionarie della Casa da Gioco. Noi
crediamo che sia necessario intervenire e che non si possa
ricorrere alla politica del rinvio, per ragioni politiche ed anche
per ragioni di norme. Cerco di chiarire il concetto.
Avevamo chiesto al Presidente della Giunta di indagare
sull'eventualità che nella Casa da Gioco alcuni dipendenti si
fossero potuti prestare a finanziare dei giocatori, cosa vietata
dal contratto. Il Presidente della Giunta ha scritto alla società
concessionaria; quest'ultima non ha smentito i fatti, ma ha
risposto testualmente:
"Approfondita tuttavia la situazione, in relazione
soprattutto alla deposizione del signor Umberto Zingarelli,
dipendente della SAV, si è accertato che
soltanto costui
agiva nelle sale, quale prestasoldi, con un finanziamento,
pienamente autorizzato ed approvat
o
dagli amministratori del
tempo, di alcuni impiegati di alto grado".
La risposta della SITAV, quindi, conferma che il signor
Zingarelli, dipendente della SAV, e alcuni impiegati di alto grado
hanno effettuato tale attività vietata dal contratto.
Scrive ancora la SITAV:
"Ritengo, pertanto, che non possano muoversi agli indiziati
gli addebiti previsti dal contratto collettivo aziendale di lavoro,
se, com'è provato, gli amministratori del tempo hanno ritenuto di
rivolgersi alla collaborazione di alcuni dipendenti per contrastare
l'attività perniciosa dei prestasoldi professionali".
Mi pare che si debba riflettere proprio su questi due punti.
Primo punto. Se un dipendente riceve da parte degli
amministratori degli ordini non legittimi, che contrastano con il
proprio contratto, è tenuto ad ubbidire oppure no? Il fatto che
abbia eseguito delle disposizioni, che sono in contrasto con il
contratto, a prescindere dal fatto che l'ordine sia stato impartito
dai suoi amministratori, non pone un problema di violazione del
contratto? Questa è la prima domanda.
Secondo punto. Se gli amministratori del tempo hanno dato
disposizioni non accettabili per la Regione, quest'ultima può
giustificare gli amministratori del tempo ed i dipendenti che hanno
eseguito le disposizioni non legittime?
È su questi due interrogativi che la Giunta e la maggioranza
devono riflettere. A nostro giudizio, se si prende per buona la
lettera della SITAV, da una parte si accetta che dei dipendenti
eseguano disposizioni non legittime, purché siano emanate dagli
amministratori della società, e, dall'altra, non si muove alcun
rilievo ad una società che non risponde, come è tenuta. Metter
sotto silenzio, voler lasciar passare queste cose ed accettare le
giustificazioni della SITAV sono tutte circostanze che mettono la
Giunta regionale in condizioni di estrema debolezza, perché, a
nostro giudizio, la pongono nelle condizioni di non rispettare
l'articolo 10 della convenzione.
La Giunta regionale e la Regione hanno il dovere di accertare
che tutto si svolga nella massima regolarità e che il personale
rispetti tutte le leggi esistenti. Il fenomeno del cambio ad usura
non rientra tra le attività consentite dalla Regione, attraverso la
convenzione, e la Regione deve prendere posizione contro gli
amministratori del tempo che hanno dato queste disposizioni e deve
anche segnalare il fatto che dei dipendenti hanno accettato
disposizioni non legittime.
Io credo che ogni altra posizione sarebbe, per la Regione, come
un voler rinunciare ad esercitare il potere di controllo e,
indubbiamente, permetterebbe a questa polemica di trascinarsi
ancora a lungo. Mi auguro, quindi, che il Presidente della Giunta
disponga degli opportuni pareri legali e sia nelle condizioni di
fare una scelta chiara. È ovvio che, se non ci sarà chiarezza, non
si potrà pretendere che l'opposizione si dichiari soddisfatta e non
si potrà neppure sostenere di aver scelto, nei confronti della Casa
da Gioco, la strada della completa trasparenza e limpidezza.
PRESIDENTE
: Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Je ne crois pas qu'aujourd'hui il y ait
de la part de quelqu'un le dernier message ou des testaments sur le
Casino: je crois, au contraire, qu'encore une fois on parle d'un
problème qui a été l'objet de l'attention de l'Administration
régionale et des différents Conseillers.
Je voudrais tout d'abord dire que nous ne pouvons que partager
l'exigence d'avoir un règlement encore plus clair et surtout un
règlement accepté des deux côtés, qui puisse donner aux
Conseillers, aux administrateurs, aux commissaires et aux vice
commissaires la possibilité de savoir toujours quelle est
l'attitude à prendre face à certains problèmes. Je crois que les
événements ont été repris aujourd'hui par les différents
Conseillers et je crois qu'au minimum il faudrait examiner ce
problème d'un point de vue politique et d'un point de vue
juridique.
D'un point de vue politique, la requête qui a été faite à
maintes reprises c'était de savoir quelle est l'attitude de
l'Administration régionale face à la présence des "prestasoldi",
des emprunteurs, à l'intérieur de la Maison de jeu, car je veux
rappeler qu'on est en train de parler d'un problème qui se rapporte
aux années 1982-1983
.
La date n'est pas sans importance, car
si la chose se passait aujourd'hui je crois qu'elle aurait un autre
relief pour les raisons que je dirai d'ici quelques instants.
J'ai souligné le fait qu'il s'agit de 1982-1983 car en 1984 on a
adopté une délibération par laquelle on demandait que les "cambisti
non debbano esercitare la loro attività all'interno della Casa da
gioco di Saint-Vincent". Cette délibération avait été transmise à
la Maison de jeu.
Sur le problème je crois qu'il y a eu, d'autre part, la nouvelle
de la présentation de cette enquête qui a été menée par la "Procura
di Aosta" et il y avait une soi-disant fuite de nouvelles; par
conséquent, comme vous vous le rappelez, il y avait eu un extrait
des différents procès-verbaux, là où il était dit que toute une
série de personnes avait - disait-on alors - fait les "prestasoldi"
à l'intérieur de la Maison de jeu.
Face à ce problème on a présenté une requête à la SITAV pour
connaître les données. J'ai donné une réponse au Conseil en lisant
la lettre de la SITAV même, là où on faisait le nom d'une personne
et on disait surtout à lui, M. Mafrica, qu'il y avait eu cette
activité, non seulement, mais que cette activité avait été
autorisée par les administrateurs de la SITAV. Alors on a posé le
problème et pour ce qui est de l'application du contrat et pour ce
qui est de l'application de l'art. 10, qui concerne le contrôle de
l'Administration régionale.
De la part de la SITAV, j'ai reçu encore cette lettre, que je
veux vous lire:
"29 marzo 1988.
Oggetto:
Dipendenti SITAV - Pretesa
attività di prestasoldi.
Con riferimento alla precorsa corrispondenza all'oggetto
richiamato, in particolare alla nostra del 7 gennaio 1988 - c'est
la lettre que j'ai déjà lue - riconfermo che i nomi dei presunti
prestasoldi non risultano all'attuale amministrazione di questa
società se non attraverso un estratto di procedimento penale avanti
alla Procura della Repubblica di Aosta, chiusosi con piena
assolutoria dei dipendenti - et c'est le procès pénal, c'est la
question qui concerne la Magistrature -.
Di tale estratto è stata data larga diffusione, non già dalla
Procura della Repubblica, ma da persone evidentemente interessate a
nuocere ai dipendenti della SITAV. Non si ritiene, pertanto, che
questa società debba fornire i nominativi, prestandosi ad un
impiego di parte promosso dai citati interessati, potendo detti
nominativi, sotto la piena responsabilità dei denuncianti, alcuni
dei quali già querelati, essere acquisiti dall'estratto sopra
citato". Je crois que tous le Conseillers l'ont reçu.
"Devesi aggiungere che l'art. 10 del contratto n. 5099 riguarda
esclusivamente il controllo della regolarità dei giochi e degli
incassi relativi e cioè le sottrazioni di introiti da parte di
impiegati e non già le eventuali inadempienze o infrazioni
disciplinari di altra natura dei dipendenti SITAV regolati dal
contratto di lavoro.
Nello stesso art. 10 si prevede inoltre espressamente che il
licenziamento per i fatti su esposti (irregolarità dei giochi e
degli incassi relativi) può esigersi da codesta Amministrazione
regionale nei limiti della legislazione vigente, disciplinata dalla
legge n. 604 del '66 (Statuto dei lavoratori).
Un eventuale provvedimento, oltre a contrastare con le premesse
del contratto di concessione, che riconoscono la preparazione dei
dipendenti SITAV, postulerebbe un immediato ricorso al giudice del
lavoro, con conseguenze agevolmente prevedibili nei confronti della
SITAV".
C'est la lettre de la SITAV, mais les deux questions on été
reprises encore une fois par M. Mafrica qui veut justement savoir
quel est le devoir de l'Administration régionale face à l'article
10 et surtout s'il y avait l'hypothèse, que déjà M. Baldassarre
avait soulevée, de présenter une requête face à l'attitude des
administrateurs de la SITAV contre le contrat même, c'est-à-dire de
dissolution du contrat.
Alors on a posé ces problèmes aux conseillers juridiques de
l'Administration régionale et la réponse est la suivante:
"Nei documenti inviatimi, i fatti contestati si riferiscono al
periodo agosto 1982 - maggio 1983 e, quindi, sono precedenti
all'assunzione della deliberazione di Giunta 33/84, nella quale è
affermata l'inderogabile esigenza che i cosiddetti cambisti non
debbano esercitare la loro attività all'interno della Casa da Gioco
di Saint-Vincent, inibendo loro l'accesso e la permanenza
all'interno della Casa da Gioco per l'esercizio di tale
attività.
Non risulta inoltre che, prima della 33/84, nonostante l'uso del
termine "ribadire", impiegato dalla direzione, la Regione avesse
vietato alla SITAV, né con atti formali diretti e né con clausole
convenzionali, l'esercizio dell'attività di prestasoldi all'interno
della Casa da Gioco; mentre l'articolo 5 della convenzione prevede
espressamente che, al fine di incrementare la produttività della
Casa da Gioco, la SITAV continuerà a concedere anticipazioni ai
clienti, a proprio rischio e pericolo, e la Regione, a parziale
copertura di questo rischio, verserà alla SITAV, a titolo di
contributo di concorso forfetario, la somma di £. 200.000.000.
Non sussisteva dunque, all'epoca dei fatti contestati, alcun
divieto per la SITAV di prestare soldi all'interno della Casa da
Gioco e il divieto ai dipendenti SITAV di prestane soldi
all'interno della Casa da Gioco trovava origine esclusivamente in
una clausola del contratto di lavoro stipulato tra SITAV e
dipendenti. Il contratto di lavoro del 20.1.1982, all'articolo 38
dichiara infatti che: "...per il licenziamento per giustificato
motivo e per giusta causa vale la legge n. 60 del 1966.
A titolo di esempio: si applica al dipendente, dopo averlo
sentito per l'eventuale discolpa, che sia recidivo alle mancanze
previste dalle lettere precedenti e conceda prestiti ai clienti,
con o
senza pegni, acquisti oggetti o valuta estera o altri
articoli dei clienti, deleghi altre persone a farlo, indirizzi a
questi scopi il cliente verso persone...".
Risulta poi dalla lettera SITAV del 7 luglio, prot. n. 33, che
il dipendente al quale viene contestata l'attività di prestasoldi
nel 1982-1983 avrebbe agito su incarico espresso della società.
Viene meno dunque, nel caso in ispecie, il presupposto per
l'applicazione della clausola contrattuale precitata, poiché è
evidente che l'incarico di prestasoldi alla SITAV vale come
esimento e quindi come sicura discolpa.
Si chiede, inoltre, se possa trovare applicazione l'articolo
10 della Convenzione Regione-SITAV (on a distingué les deux choses:
la première appliation du contrat de travail et, ici, l'application
de l'article 10 de la Convention) secondo il quale, qualora lo
ritenga necessario e per motivate ragioni, la Regione può esigere,
da parte della società concessionaria, l'immediato licenziamento e
la sostituzione di personale addetto alla Casa da Gioco, nei limiti
previsti dalla legislazione vigente.
A mio avviso, la mancanza di divieto espresso, da parte della
Regione alla SITAV di esercitare l'attività di prestasoldi
all'interno della Casa da Gioco, esclude che la Regione possa
imporre qualcosa alla SITAV come conseguenza di tale attività. A
maggior ragione, poi, deve ritenersi escluso che la Regione possa
chiedere il licenziamento di un dipendente che ha agito per
incarico della SITAV, al quale non può applicarsi pertanto
l'articolo 38 del contratto collettivo. La richiesta di
licenziamento uscirebbe sicuramente dai limiti previsti dalla legge
in materia di lavoro, ai quali si riferisce espressamente
l'articolo 10...."
-
sur le même sujet j'avais eu un avis du Secrétaire
général qui donnait les mêmes indications -
"...né può ritenersi che l'attività in questione possa integrare
l'ipotesi (la deuxième question) di decadenza, di revoca della
concessione (et c'est un autre problème qui avait été soulevé). La
concessione Regione-SITAV, in data 16.2.1978 n. 5099, indica
espressamente i dati di decadenza e di revoca della concessione (on
reprend le cas). Il caso sottoposto ad esame non rientra né fra le
ipotesi di decadenza, né fra le ipotesi per le quali la Regione può
procedere alla revoca della convenzione".
Je crois en même temps que, d'après ce que je viens de lire, il
serait impossible de mener une action différente au sujet de
certains problèmes; par conséquent je crois que l'Administration
régionale a fait tout le possible pour connaître ce qu'elle pouvait
faire face à un problème qui se posait. Je crois que j'ai donné
lecture des différents avis afin qu'il y ait la possibilité pour
les Conseillers de connaître comment a travaillé l'Administration
régionale, pour donner dans le détail une idée de ce qu'elle pense
sur ce problème.
Je crois que la chose peut être comprise par les différents
Conseillers et par conséquent je crois qu'on ne peut pas voter
l'ensemble de cette motion pour ces raisons qui ne sont pas des
raisons politiques, mais des raisons juridiques. Alors, si d'après
les justifications que je viens de donner et d'après les
explications que je viens de donner la motion n'est pas retirée, on
s'abstiendra.
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
Le considerazioni giuridiche del
Presidente della Giunta sono assolutamente insufficienti e non
contribuiscono certamente a fare chiarezza. Esse sostengono che,
sulla base della convenzione, non è possibile chiedere il
licenziamento di queste persone, perché la Regione non ha mai
vietato alla SITAV di fare dei prestiti ai clienti. Ma qui stiamo
parlando di soggetti diversi; sarebbe come se io dicessi che quei
signore non può fare una determinata cosa, mentre si sta parlando
di un altro signore. Si tratta di due soggetti completamente
diversi!
Qui si sta parlando del personale e non della SITAV.
Quest'ultima ha l'ufficio fidi, può dare dei fidi e prende i 200
milioni dalla Regione, a parziale garanzia dei suoi fidi... ma
questo è un discorso che non c'entra assolutamente per niente!
Questo parere giuridico non sta in piedi, perché parte da premesse
sbagliate! Qui si sta parlando di impiegati tecnici che al momento
dei fatti conoscevano le regole dei gioco e queste nel 1982-1983
dicevano che chi avesse fatto quello sarebbe stato licenziato.
Questo è chiaro e, pertanto, il parere del Presidente della Giunta,
a mio avviso, ci è stato dato in maniera scorretta e volerlo
utilizzare così è altrettanto scorretto, da un punto di vista
politico.
Cerchiamo, pertanto, di essere chiari: queste persone, nel
momento in cui facevano quello che hanno fatto, conoscevano le
regole del gioco e, quindi, non c'è da richiedere alcun parere
giuridico, perché la questione dell'intervento o meno è solo un
problema di scelta o di opportunità politica. La convenzione,
signor Presidente, è ben antecedente al 1982 o al 1983, per cui la
chiarezza, sotto questo aspetto, è netta.
Anche la chiarezza, dal punto di vista dell'applicabilità, è
altrettanto precisa, perché la SITAV, nel momento in cui ha firmato
la convenzione, ha accettato tutte le clausole, compresa questa.
Oggi, pertanto, non ci può scrivere nelle sue lettere che non
ritiene opportuno intervenire, perché non si può chiedere alcun
parere legale sulla possibilità o meno dell'intervento. La SITAV
aveva accettato le regole del gioco che, pertanto, devono essere
fatte rispettare.
Questo atteggiamento non è compatibile con il principio della
correttezza politica e, pertanto, io chiedo al Presidente della
Giunta di rivedere la sua posizione, perché in questa maniera non
accetta di far rispettare le regole del gioco che, invece, sono
assolutamente chiare e non si prestano a dubbi di sorta.
La Giunta deve solo distinguere il fatto personale di
determinate persone, che può forse immaginare, vedendole
fisicamente, dal problema squisitamente politico. Noi non dobbiamo
chiedere il licenziamento di Tizio o di Caio: noi dobbiamo chiedere
alla SITAV l'applicazione della convenzione e, quindi, il
licenziamento di chi, impiegato tecnico dipendente di quella
società, abbia svolto l'attività di prestasoldi. Punto e basta. Noi
non diciamo: "Il signor tal dei tali, o il signor tal dei
tal'altri... ha fatto questo... ha fatto quello...".
È evidente, signor Presidente, che lei non vuole tener conto dei
pareri politici, ma anche i pareri giuridici non possono essere
correttamente interpretati che in questo senso. Se il Presidente
della Giunta concorda con l'opposizione sul fatto che i prestasoldi
devono essere buttati fuori e quindi sul fatto che chi favorisce
questo tipo di attività agisce in un modo moralmente scorretto,
oltreché illegale nei confronti della convenzione Regione SITAV,
non si capisce per quale ragione egli voglia ancora coprire, con
disquisizioni o confusioni giuridiche, una situazione tanto chiara:
delle persone hanno combinato delle cose che non andavano bene in
base alla convenzione accettata dalla Regione, dalla SITAV e dal
personale SITAV...
ROLLANDIN (fuori microfono):
Ma se i pareri non contano
niente, allora...
SANDRI (N.S.):
È evidente che si ricercano i pareri
quando non si vogliono fare le cose! Abbiamo disquisito e
tergiversato per sei mesi intorno ad un fatto che era d'una
chiarezza incredibile! Come ho già detto all'inizio del mio primo
intervento, noi siamo stati, forse, fin troppo gentili, da questo
punto di vista.
La Regione si deve cautelare, senza prendersela con nessuno in
particolare, ma deve cautelare se stessa. Se la SITAV darà altre
interpretazioni, sarà la battaglia giuridica a stabilire se sia
vera la sua o la nostra interpretazione, ma noi non dobbiamo
mettere il carro davanti ai buoi. Noi dobbiamo solo garantirci,
punto e basta! È proprio questo che chiediamo con la mozione.
Per quanto mi riguarda, non credo che la mozione debba essere
ritirata, perché con essa noi, Consiglieri di minoranza, ci
cauteliamo anche dal punto di vista giuridico.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Io mi chiedo come mai la SITAV ha
scritto, non solo una volta, ma ripetutamente, nel proprio
contratto che è vietato agli impiegati esercitare l'attività di
cambista o di prestasoldi. Evidentemente l'impiegato che fa il
prestasoldi in qualche modo può essere indotto anche a compiere
irregolarità nei giochi. Se io presto sulla parola 50 milioni ad un
giocatore che non ha beni affidabili, posso avere interesse a che
me li restituisca e, quindi, posso anche essere indotto a favorire
il recupero dei soldi che gli presto.
Secondo me, quindi, la ragione per la quale la SITAV vieta, nel
suo contratto, di esercitare l'attività di prestasoldi dipende dal
fatto che tale attività potrebbe indurre gli impiegati a compiere
irregolarità nei giochi.
Se la stessa SITAV pone, in tutti i contratti, questa clausola,
non credo che si possa sostenere che essa la ritenga lecita. Se la
SITAV ha stilato un contratto con le organizzazioni sindacali e con
i dipendenti, a mio giudizio è tenuta a farlo rispettare.
In tutti gli altri settori di attività, l'impiegato che, per
disposizioni superiori, esercita un'attività contraria a quanto è
previsto dal contratto non è giustificato; non so se lo stesso
impiegato possa essere giustificato in questo particolare settore
di attività. Se un impiegato della Regione, per disposizione della
Giunta, fa qualcosa di contrario ai suoi doveri, è comunque
perseguibile...
(...INTERRUZIONE del Presidente ROLLANDIN...)
MAFRICA (P.C.I.):
Non rientra nella loro attività, perché
è vietata dal contratto, nel senso che si ritiene che possa
danneggiare la regolarità dei giochi. Il fatto che gliel'abbiano
chiesto alcuni amministratori, che peraltro credo siano imputati in
un processo anche per questioni differenti...
ROLLANDIN (fuori microfono):
Parliamo del 1982 o del
1983...?
MAFRICA (P.C.I.):
Sì, ma non giustifica, a mio giudizio,
l'atto dell'impiegato. È una questione di valutazione, ma io non
giustifico...
ROLLANDIN (fuori microfono):
Ma la valutazione politica
l'abbiamo fatta...
MAFRICA (P.C.I.):
La valutazione politica è stata fatta
nel 1984, ma sarebbe stato meglio, ovviamente, se fosse stata fatta
prima. La SITAV, tuttavia, aveva l'autorizzazione di prestare
denaro attraverso l'ufficio fidi, non ad usura e non...
(...INTERRUZIONE del Presidente ROLLANDIN...)
MAFRICA (P.C.I.):
Ma l'hai letto tu, prima, nella
convenzione...
ROLLANDIN (fuori microfono):
Ma se all'interno del
contratto...
MAFRICA (P.C.I.):
Presidente, la logica vuole che
un'attività vietata da un contratto non possa essere svolta dal
dipendente. Se quest'ultimo riceve un ordine che è contrario ai
suoi doveri, a mio giudizio, non deve eseguirlo. Se ne è discusso
in centinaia di cause e se ne continuerà a discutere, però mi pare
che questo punto sia stato ormai assodato. La Regione, a mio
giudizio, deve tutelare questo principio.
Se la maggioranza non è d'accordo, farà, ovviamente, le scelte
che riterrà più opportune.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Non ho la competenza giuridica di
quelli che hanno fornito i pareri citati dal Presidente della
Giunta e, pertanto, posso solo far riferimento alla mia esperienza
di amministratore, partendo dal presupposto della responsabilità
oggettiva del singolo dipendente nel compiere un atto non previsto
o vietato dalla legge e, in questo caso, dal contratto di
lavoro.
Presidente, se lei domani mattina dà un ordine non giusto ad un
dipendente, quest'ultimo, per eseguirlo, pretende una sua
autorizzazione scritta, altrimenti non lo fa, perché è contrario
agli obblighi che gli sono imposti dal contratto di lavoro.
Nel nostro caso, prestare soldi e concedere prestiti ai clienti
fa parte dell'articolo 42 del contratto di lavoro, del quale si
chiede l'applicazione.
Presidente, io la pregherei di fare un supplemento di indagine,
perché, anche se allora l'attività di prestasoldi non era vietata,
il singolo non poteva essere autorizzato a compiere un atto
contrario alle norme stabilite nel contratto di lavoro. Non credo
che ci possano essere dubbi su questo, perché è ovvio che, comunque
sia, io non posso compiere un atto che è vietato.
Ha ragione il Presidente nel dire che il giudizio politico sul
fatto è tutt'altra cosa e, per quel che ci riguarda - ma credo che
lo stesso si possa dire anche per i Colleghi - noi lo scindiamo e
riconosciamo che, da una certa data in poi, la Regione ha assunto
un altro atteggiamento e su questo noi siamo d'accordo. Ciò non
vieta, però, che in quel momento essi hanno compiuto un atto
contrario alle disposizioni che erano vincolanti per i dipendenti.
Questo è il problema di fondo e non ce n'è un altro.
Signor Presidente, per quanto concerne l'applicazione
dell'articolo 10, si deve intendere che la gestione della Casa da
Gioco è soggetta al controllo della Regione solo nella sua
generalità e non nei fatti singoli, com'è citato nel parere legale,
dove si parla addirittura di controlli su entrate, giochi,
manifestazioni varie, servizi, ingressi, taverna e spettacoli... Si
figuri se noi controlliamo i giochi! Ma l'attività di un
prestasoldi che fa anche il dipendente tecnico costituisce
turbativa per i giochi. Non credo assolutamente che su questo
occorra un parere tecnico!
Mi sembra comunque di capire che su questo argomento ognuno
rimarrà della propria opinione e sulle proprie posizioni, ciò non
toglie, però, ch'io vorrei far capire alla maggioranza, e mi
rivolgo soprattutto alla sensibilità del Presidente della Giunta,
che su questo argomento, particolarmente delicato perché tocca
aspetti umani e personali, noi ci siamo mossi per gradi e non
abbiamo detto che questi dipendenti devono essere licenziati domani
mattina. Noi, invece, prima abbiamo presentato un'interrogazione,
poi un'interpellanza ed infine siamo arrivati alla mozione, il cui
testo, tra l'altro, lascia degli ampi margini di manovra e non è
assolutamente vincolante; inviterei pertanto il Presidente della
Giunta a volerlo rileggere, prima di respingerlo. Mi permetto,
anzi, di rileggerne un passo:
"Il Consiglio regionale della Valle d'Aosta delibera... di
adottare gli opportuni provvedimenti atti ad eliminare la
situazione di disagio attualmente esistente all'interno della Casa
da Gioco di Saint-Vincent..."
dal quale risultano evidenti gli
ampi margini per una trattativa tra il Presidente della
Giunta e la SITAV, e non dico di più, se no mi smentisco.
Pregherei, quindi, il Presidente del la Giunta di riflettere sul
testo della mozione che pone la questione in termini tutt'altro che
ultimativi, perché lascia spazio per un'ampia possibilità di
manovra che noi riteniamo giustificata, anche perché, senza venir
meno agli obblighi della convenzione ed a quelli che derivano dal
rispetto del contratto di lavoro, la situazione può essere
esaminata anche alla luce di alcune considerazioni da lui stesso
fatte in quest'aula e che si riferiscono ad un periodo ben
definito. Pregherei, quindi, di fare queste riflessioni prima di
votare contro la mozione, anche perché con essa noi non chiediamo
al Presidente della Giunta di venirci a dire, domani mattina:
"Abbiamo licenziato cinque dipendenti". Con essa, invece, noi diamo
al Presidente della Giunta la possibilità di svolgere un
supplemento di istruttoria e di riferire poi, in merito, a questo
Consiglio. Approvando il testo della mozione, infatti, il Consiglio
non vincola in nessun modo l'azione del Presidente della
Giunta.
Dopo aver cercato di spiegare il nostro stato d'animo - e credo
che la stessa cosa sia stata fatta dai Colleghi - credo che si
debba arrivare al voto, anche perché, obiettivamente, noi abbiamo
presentato la mozione per farla votare, proprio perché ritenevamo
di essere dalla parte della ragione. Se poi non lo saremo,
pazienza! Credo, però, che valga la pena di approfondire l'esame di
quel parere legale che il Presidente della Giunta ha acquisito agli
atti e, se me ne farà avere una copia, per quel che mi riguarda,
prima di intraprendere ulteriori azioni farò verificare il suo
contenuto per accertarne la veridicità o per valutare se vada oltre
le stesse intenzioni - e non dico altro - di chi l'ha fornito.
Grazie.
PRESIDENTE
: Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Je regrette de devoir dire qu'encore
une fois on n'a pas voulu écouter jusqu'au fond ce que j'ai lu. Je
crois qu'après avoir donné une série de réponses sur les
responsabilités de la Société, sur les responsabilités des
personnes concernées et sur les responsabilités de l'Administration
régionale tout devrait être assez clair.
J'ai lu des documents, je ne veux absolument rien ajouter à ce
que j'ai lu. Il y avait un certain rapport à ce moment-là;
quelqu'un avait autorisé une certaine activité et, face à ce
problème, je crois que l'aspect politique a déjà été résolu. Alors
ici il s'agit de reprendre un discours de 1984 et de dire:
"Qu'est-ce que nous allons faire à présent face à un problème qui
n'a même pas encore été résolu, car l'Administration régionale
s'est portée partie civile dans un procès contre les
administrateurs de la SITAV?". Mais il est inutile d'ajouter autre
chose à ce problème, je crois que le procès le dira. Je crois que
prendre comme exemple et reprendre le discours de certaines
personnes qui avaient fait les "prestasoldi" à ce moment serait
vraiment reprendre un discours qui a déjà été résolu. C'est là le
problème pour lequel j'invite les Conseillers à distinguer le
problème juridique du discours politique.
Le discours juridique: moi, malheureusement, je n'ai pas toutes
les connaissances et je ne suis jamais aussi sûr
que M.
Sandri qui chaque fois fait le conseiller juridique, le médecin,
l'avocat, il fait n'importe quoi. Moi je ne suis pas sûr. Lui, il
dit: "L'avis juridique de M. Siniscalco ne compte pas.". Moi je ne
veux pas confuter sa compétence légale; moi, étant donné que je
n'avais pas la possibilité de donner une réponse personnelle, j'ai
cru bon de remettre les différentes données que j'avais à ce sujet
et de savoir s'il y avait la possibilité, en tant qu'Administration
régionale, d'intervenir n'importe comment. Je ne veux même pas
parler de licenciement: n'importe comment: c'est-à-dire, s'il était
nécessaire que l'Administration régionale se fasse part envers la
SITAV de dire: "Il faut que vous preniez des engagements sur ce
problème" et, d'après la réponse, je dois dire que je n'ai pas les
possibilités, pas même les données, pour faire cette requête.
Voilà la position.
Moi je crois qu'elle est absolument claire et j'espère qu'elle
sera suffisante aussi pour les Conseillers, au moins du point de
vue politiqué. Du point de vue juridique, comme d'habitude, chacun
pourra dire tout ce qu'il veut. Moi je ne suis pas en train de
faire serment sur un problème de ce genre.
J'ai posé la question, j'ai eu une réponse, je l'ai lue au
Conseil: je crois avoir donné tous les éléments pour faire une
évaluation même juridique. Voilà ce que j'ai fait. Donc, sur la
motion, on s'abstiendra.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Io mi permetto di sottolineare
alcuni aspetti che sono stati evidenziati dall'intervento del
Presidente della Giunta per precisare che i soggetti cui si
riferisce il parere legale sono diversi. Noi, infatti, ci riferiamo
ad altri soggetti e, più in particolare, al personale interno della
SlTAV; tuttavia non intendiamo strumentalizzare la questione ed io
credo che tutti noi la vogliamo chiarire sotto l'aspetto
politico.
Rivolgo ufficialmente agli altri Colleghi la richiesta di
rinviare, eventualmente, la votazione di questa mozione, per poter
avere a disposizione più elementi di giudizio...
(...INTERRUZIONE...)
BALDASSARRE (P.S.D.I.):
Come?... Ho chiesto di rinviare,
eventualmente, la votazione della mozione, per consentirci di avere
a disposizione maggiori elementi di giudizio. Se questa proposta
non incontra la volontà degli altri Colleghi che hanno sottoscritto
la mozione, allora votiamo pure la mozione!
PRESIDENTE
: Se nessuno chiede la parola, pongo in
votazione la mozione in oggetto, presentata dai Consiglieri
Torrione, Baldassarre, Sandri e Mafrica.
ESITO DELLA VOTAZIONE
Presenti:27
Votanti:8
Favorevoli: 8
Astenuti: 19 (Beneforti, Bondaz, Borbey, Chabod, De Grandis,
Faval, Fosson, Laniece, Lanivi, Marcoz, Martin, Perrin, Pollicini,
Ricco, Rolando, Rollandin, Stévenin, Tamone e Voyat)
Il Consiglio non approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK