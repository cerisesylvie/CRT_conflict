Consiglio Regionale della Valle d'Aosta - Oggetto del Consiglio n. 841 del 21 luglio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SPORT E TEMPO LIBERO
Precedente
Successivo
Resoconto integrale del dibattito dell'aula
Oggetto del Consiglio n. 841 del 21 luglio 1994 - Resoconto
OGGETTO N. 841/X - Disegno di legge: "Disciplina delle
sponsorizzazioni nel settore dello sport".
Articolo 1 - (Finalità)
1. La Valle d'Aosta riconosce negli interventi di
sponsorizzazione sportiva un efficace strumento di diffusione
turistico promozionale dell'immagine della Valle d'Aosta.
2. A tale scopo, nei limiti in cui l'intervento sia giudicato
idoneo sotto il profilo turistico promozionale e verificata
l'esistenza dei requisiti di cui all'articolo 2, comma 4, la Giunta
regionale è autorizzata ad attuare specifiche azioni di
sponsorizzazione sportiva riferita ad atleti residenti in Valle
d'Aosta affermatisi ai massimi livelli nazionali ed
internazionali.
Articolo 2 - (Determinazione degli interventi)
1. Fatta eccezione per la disciplina dello slittino su pista
naturale, il rapporto di sponsorizzazione è instaurato in relazione
all'attività sportiva svolta dagli atleti che praticano discipline
sportive inserite nel programma ufficiale dei Giochi olimpici.
2. La sponsorizzazione ha una durata massima di un anno, ha
carattere esclusivamente individuale ed è attuata in accordo con la
Federazione nazionale di appartenenza ed in armonia con quanto
stabilito dai regolamenti federali vigenti in materia a livello
nazionale ed internazionale.
3. Il relativo contratto ha durata di un anno ed è
rinnovabile.
4. L'entità della sponsorizzazione, determinata in relazione
all'efficacia turistico promozionale dell'intervento, è stabilita
dalla Giunta regionale, su proposta dell'Assessore al turismo,
sport e beni culturali, entro i seguenti importi:
a) atleta inserito nell'organico della squadra nazionale
maggiore e partecipante all'ultima edizione dei Giochi olimpici e/o
dei Campionati mondiali assoluti: da lire 10.000.000 a lire
60.000.000;
b) atleta inserito nell'organico della squadra nazionale
maggiore: da lire 5.000.000 a lire 30.000.000;
c) detentore del titolo di campione nazionale assoluto di
specialità o, limitatamente alla disciplina dello sci alpino,
atleta inserito nell'organico della seconda squadra nazionale: da
lire 3.000.000 a lire 20.000.000;
d) detentore del titolo mondiale juniores di specialità: da lire
3.000.000 a lire 10.000.000.
5. Gli importi minimi di cui al comma 4 possono essere ridotti
in relazione al numero delle richieste e alla disponibilità
finanziaria sul competente capitolo del bilancio regionale.
6. Nel caso in cui, all'atto della presentazione della domanda
di cui all'articolo 4, comma 2, il richiedente attesti il possesso
di più titoli fra quelli previsti al comma 4, l'entità della
sponsorizzazione è determinata in relazione al titolo per il quale
è stabilito l'importo maggiore.
Articolo 3 - (Contratto di sponsorizzazione)
1. La determinazione del rapporto di sponsorizzazione avviene
mediante stipulazione di contratto conforme alle determinazioni
assunte con deliberazione della Giunta regionale, sottoscritto
dall'Assessore regionale al turismo, sport e beni culturali e dal
rappresentante pro tempore della Federazione nazionale di
appartenenza o, ove possibile, dall'atleta sponsorizzato.
2. Il contenuto del contratto di sponsorizzazione dev'essere
determinato nel rispetto di quanto in materia stabilito dai vigenti
regolamenti federali nazionali ed internazionali.
3. La sponsorizzazione conferisce alla Regione il diritto di
utilizzo, a fini pubblicitari, dell'immagine sportiva dell'atleta
sponsorizzato mediante l'apposizione di scritte e/o marchi
distintivi sul copricapo o sull'abbigliamento dallo stesso
indossato in gara, in allenamento e nel corso di ogni altro
avvenimento di interesse pubblico quali, ad esempio, interviste e
premiazioni, che non sia espressamente escluso dal contratto.
4. Qualora l'atleta interessato sia inibito, in base ai vigenti
regolamenti della Federazione nazionale e/o internazionale di
appartenenza, all'esibizione di marchi di sponsor personali durante
le competizioni cui prende parte come atleta nazionale, l'entità
della sponsorizzazione è fissata nel minimo degli importi indicati
all'articolo 2, comma 4.
5. Il rapporto di sponsorizzazione è altresì attuato nei
confronti di atleti ai quali la società o associazione sportiva di
appartenenza non consente l'esposizione di marchi di sponsor
personali sulla divisa ufficiale; in tal caso le modalità di
attuazione della sponsorizzazione sono definite di volta in volta
all'atto della stipulazione del relativo contratto e per importi
comunque non superiori ai minimi indicati all'articolo 2, comma
4.
Articolo 4 - (Modalità di presentazione ed istruttoria delle
istanze)
1. Ai fini dell'instaurazione del rapporto di sponsorizzazione,
i soggetti interessati presentano un'istanza all'Assessorato
regionale del turismo, sport e beni culturali, corredata della
seguente documentazione:
a) documento della Federazione attestante il possesso di uno dei
requisiti di cui all'articolo 2, comma 4;
b) certificato di residenza in un comune della regione;
c) dichiarazione della Federazione sportiva nazionale di
appartenenza attestante l'assenza di impedimenti alla stipulazione
del contratto e/o indicante eventuali limitazioni o modalità
particolari da osservarsi all'atto della medesima stipulazione;
d) autorizzazione della società o associazione sportiva di
appartenenza, salvo quanto disposto dall'articolo 3, comma 5.
2. Le domande devono essere presentate entro il 31 marzo, per
gli sport estivi, o entro il 30 settembre, per gli sport
invernali.
3. L'Ufficio regionale per il turismo dell'Assessorato regionale
del turismo, sport e beni culturali verifica l'ammissibilità
formale delle richieste ed elabora, entro sessanta giorni dallo
scadere dei termini di cui al comma 2, la proposta di atto
deliberativo da sottoporre all'approvazione della Giunta
regionale.
Articolo 5 - (Disposizioni transitorie)
1. In sede di prima applicazione della presente legge, il
termine per la presentazione delle domande inerenti le discipline
degli sport invernali di cui all'articolo 4, comma 2, è fissato
entro il quindicesimo giorno successivo all'entrata in vigore della
legge stessa.
Articolo 6 - (Disposizioni finanziarie)
1. Le spese derivanti dall'applicazione della presente legge,
previste e autorizzate per l'anno 1994 in lire 250.000.000,
graveranno sul capitolo 64150 del bilancio della Regione per l'anno
1994, e sul corrispondente capitolo dei futuri bilanci
regionali.
2. Alla copertura dell'onere
di cui all'articolo 5 si
provvede per lire 150.000.000 mediante utilizzo dello stanziamento
previsto al capitolo 64150 del bilancio preventivo della Regione
per l'anno 1994 e per lire 100.000.000 mediante riduzione del
capitolo 64180 del bilancio preventivo della Regione per l'anno
1994.
3. A decorrere dall'anno 1995, alla determinazione delle spese
previste per l'applicazione della presente legge si provvederà con
legge di bilancio, ai sensi dell'articolo 15 della legge regionale
27 dicembre 1989, n. 90 (Norme in materia di bilancio e di
contabilità generale della Regione Autonoma Valle d'Aosta).
Articolo 7 - (Variazioni di bilancio)
1. Alla parte spesa del bilancio di previsione della Regione per
l'anno 1994 sono apportate le seguenti variazioni sia in termini di
competenze che in termini di cassa:
a) variazione in diminuzione:
cap. 64180
"Spese per manifestazioni culturali di interesse turistico"
lire 100.000.000;
b) variazione in aumento:
cap. 64150
"Finanziamento delle sponsorizzazioni nel settore sportivo"
lire 100.000.000.
Articolo 8 - (Abrogazione)
1. La legge regionale 20 agosto 1993, n. 71 (Disciplina delle
sponsorizzazioni nel settore dello sport) è abrogata.
Presidente -
É stato predisposto un nuovo testo
dalla V Commissione. La parola al Consigliere
Perron.
Perron (UV) -
Je considère lue la relation de la loi
annexée et il y a un nouveau texte prédisposé en Commission.
Presidente -
La parola al Consigliere
Tibaldi.
Tibaldi (LN) -
Abbiamo un'obiezione formale che
ribadiamo. Questo disegno modifica una legge che ha meno di un anno
di vita; mi pare che questa proliferazione legislativa sia indice
di cattivo funzionamento dell'organo legislativo e vada in
controtendenza rispetto ai principi della maggioranza. Fermo
restando che vi sarà il nostro voto favorevole, l'augurio è che si
provveda a razionalizzare nelle diverse materie una serie di testi
legislativi per rendere più organica la materia.
Presidente -
La parola al Consigliere
Squarzino.
Squarzino (VA) -
Per ribadire quello che ha detto
il Consigliere Tibaldi. In Commissione abbiamo deciso questa
esigenza, che si giunga ad un testo unico che riguardi gli
interventi nel settore dello sport. Su questo l'Assessore ha già
dichiarato la sua disponibilità.
Presidente -
La parola all'Assessore
del
turismo, sport e beni culturali, Agnesod.
Agnesod (UV) -
In sede di esame del disegno di
legge è stata sollevata questa esigenza che credo sia evidente. Mi
faccio carico di fare una legge quadro che comprenda le varie
articolazioni. Per quanto riguarda l'obiezione fatta da Tibaldi, è
vero, ma nelle altre Regioni non esiste questo tipo di normativa.
Io credo che lo sforzo che la Giunta ha fatto, in un settore
complesso, sia per riuscire ad avere un metodo oggettivo e meno
discrezionale possibile per poter trattare i nostri atleti secondo
dei parametri precisi. Le variazioni introdotte sono state causate
da differenti interpretazioni delle varie federazioni, ma c'è un
adeguamento funzionale in sede di applicazione.
Presidente -
Passiamo alla votazione
dell'articolato. Articolo 1.
Presenti, votanti e favorevoli: 29
Presidente -
Passiamo alla votazione dell'articolo
2.
Presenti, votanti e favorevoli: 29
Presidente -
Passiamo alla votazione dell'articolo
3.
Presenti, votanti e favorevoli: 29
Presidente -
Passiamo alla votazione dell'articolo
4.
Presenti, votanti e favorevoli: 29
Presidente -
Passiamo alla votazione dell'articolo
5.
Presenti, votanti e favorevoli: 29
Presidente -
All'articolo 6 c'è una correzione. Al
secondo comma, si elimina
: "di cui all'articolo 5".
Passiamo
alla votazione dell'articolo.
Presenti, votanti e favorevoli: 29
Presidente -
Passiamo alla votazione dell'articolo
7.
Presenti, votanti e favorevoli: 29
Presidente -
Passiamo alla votazione dell'articolo
8.
Presenti, votanti e favorevoli: 29
Presidente -
Passiamo infine alla votazione del
disegno di legge nel suo complesso.
Presenti, votanti e favorevoli: 29
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK