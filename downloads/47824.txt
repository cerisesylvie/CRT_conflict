Consiglio Regionale della Valle d'Aosta - Oggetto del Consiglio n. 3986 del 3 ottobre 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SANITÀ VETERINARIA E ZOOTECNIA
Sanità veterinaria
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3986 del 3 ottobre 2024 - Resoconto
OGGETTO N. 3986/XVI - Interrogazione a risposta immediata:
"Accordi con la Regione Piemonte per l'utilizzo sul territorio
valdostano di dosi di vaccino anti Bluetongue".
Bertin (Presidente) -
Passiamo pertanto al punto
successivo, question time, punto n. 9.02. Per illustrare il
question time, consigliere Lavy ha facoltà di intervenire.
Lavy (LEGA VDA) -
Un question time molto semplice, perché
nelle scorse settimane sono arrivate 40 mila dosi dalla Spagna in
Piemonte contro la Bluetongue, quindi si vuole un pochino capire se
c'è la volontà, o meglio se ci siano stati dei contatti magari con
l'Assessorato in Piemonte, l'Istituto Zooprofilattico, per avere
una parte di queste dosi di vaccino da utilizzare forse in maniera
preminente sugli ovini, data l'esiguità del numero di ovini in
Valle d'Aosta.
Con quest'iniziativa quindi si chiede un pochino se ci siano
stati contatti e se ci sia la volontà, se questa non è già stata in
qualche maniera codificata, di utilizzare una parte di questi 40
mila vaccini in Valle d'Aosta.
Presidente -
Risponde l'assessore Marzi.
Marzi (SA) -
Buongiorno a tutti. Le informazioni apparse
su organi di stampa concernenti 40 mila dosi di vaccino disponibili
in Piemonte per la Bluetongue non sono del tutto corrette.
Gli uffici competenti dell'Assessorato alla sanità del Piemonte,
con i quali è continua e proficua la collaborazione, hanno chiarito
in merito alle citate 40 mila dosi che le stesse non sono in
disponibilità della Regione Piemonte, ma saranno semplicemente
depositate sul territorio piemontese da un'impresa esercente
l'attività di commercio all'ingrosso.
Contattato in merito, l'imprenditore ha riferito che, in base
alle leggi del libero mercato, qualsiasi allevatore di qualsiasi
regione, in possesso di una ricetta veterinaria valida, può
acquistare i vaccini presso la sua ditta.
Ringraziamo quindi il collega Lavy per averci dato la
possibilità di fare chiarezza sulla vicenda e quindi rispetto alle
corrette modalità di approvvigionamento dei vaccini stessi.
Cogliamo anche l'occasione per far presente che il Piemonte,
come noi, autorizza la vaccinazione volontaria senza al momento
aver previsto indennizzi o rimborsi in merito.
Per quanto riguarda la nostra Regione, sono in corso di
valutazione il reperimento delle risorse per far fronte ai
necessari acquisti, naturalmente partendo soprattutto dalla specie
ovina.
Per tutto ciò che riguarda la possibilità diretta degli
allevatori, che volessero acquistare il vaccino, di poterlo
acquistare da soli, vale quello che è già inserito nelle note e di
cui abbiamo parlato quindici giorni fa, anche perché l'acquisto di
vaccini dovrebbe, di fatto, prevedere l'obbligo poi di vaccinare
gli animali, e anche su questo si stanno facendo delle valutazioni
perché, molto probabilmente, sarà più corretto dare la possibilità
agli allevatori di scegliere liberamente se vaccinare o meno i
propri animali.
Presidente -
Per la replica, consigliere Lavy.
Lavy (LEGA VDA) -
Grazie Assessore per la risposta.
Non ero a conoscenza di quest'aspetto ma perché, leggendo un po'
gli articoli di stampa, ci sono delle dichiarazioni stesse
dell'Assessore al commercio, agricoltura, cibo, caccia e pesca
Bongioanni che dice: "Pochi giorni dopo l'uscita di diversi Comuni
piemontesi dalla zona di massima protezione della malattia, ecco
un'altra notizia positiva sul fronte della lotta alle pandemie
animali. Grazie a questa massiccia disponibilità, possiamo dare il
via ad una tempestiva fase di immunizzazione e salvaguardia del
nostro patrimonio zootecnico".
Non è per niente chiaro il fatto che ci sia qualcuno che ha
portato uno
stock
di vaccini lì senza avere a che fare in
maniera diretta con il pubblico, quindi leggendo anche queste
dichiarazioni, uno si dice: "sono arrivate 40 mila dosi di vaccino,
quindi si parte con la campagna", invece non è così.
Grazie quindi di aver chiarito quest'aspetto. Ovviamente non lo
può fare lei, però sarebbe in qualche maniera da richiamare anche
l'Assessore in Piemonte e spiegare questo tipo di questione che non
è affatto chiara.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK