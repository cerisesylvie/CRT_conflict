Consiglio Regionale della Valle d'Aosta - Oggetto del Consiglio n. 3314 del 21 febbraio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Personale medico e paramedico
ASSISTENZA SOCIALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3314 del 21 febbraio 2024 - Resoconto
OGGETTO N. 3314/XVI - Interrogazione: "Motivazioni del
ritardo da parte dell'Azienda USL nel raggiungimento dell'obiettivo
PNRR relativo all'assistenza domiciliare integrata".
Bertin (Presidente) -
Punto n. 26. Assessore Marzi, a lei
la parola.
Marzi (SA) -
Il dato ufficiale cui occorre sempre e solo
far riferimento è quello del Ministero della salute e, più
precisamente, il flusso denominato SIAD. Dico all'inizio della
risposta che comprendere tutti questi dati che gironzolano è
difficile per chiunque però. Le premesse dell'interrogazione
riportano il dato di una fondazione di diritto privato; tale dato
per cui la nostra Regione deve aumentare le prese in carico del
1209% è riferito alla differenza tra il dato di partenza, 226
assistiti nel 2019, e l'obiettivo finale del 2026, cioè 2.972
assistiti. Certo che se questa è la maniera di presentare i dati, è
ancora più difficile capire una cosa che già di per sé è
complessa.
Venendo alle risposte: "quali siano le strategie messe in campo
per raggiungere il target 26 e quali siano le motivazioni per le
quali l'Azienda USL risulti così indietro nel raggiungimento
dell'obiettivo". Venendo alle premesse, ciò che conta è che, al
contrario di quanto affermato nel secondo quesito
dell'interrogazione, non siamo affatto indietro nel raggiungimento
dell'obiettivo PNRR relativo all'assistenza domiciliare integrata,
infatti i dati ministeriali aggiornati, riferiti quindi
all'intervento PNRR sull'assistenza domiciliare integrata, ci
dicono che la Valle d'Aosta, grazie all'importante lavoro portato
avanti da Regione, che è Azienda, ha raggiunto il
target
PNRR per il 2023 per l'Assistenza Domiciliare Integrata (ADI), cioè
il target di numero 2.001 assistiti
over
65 previsti per il
2023. È stato infatti raggiunto e superato con 2.080 assistiti
presi in carico, come peraltro era già stato raggiunto l'obiettivo
nel 2022 con 1.212 assistiti presi in carico.
Essendo quindi perfettamente in linea con gli obiettivi annuali
determinati dal Ministero, riteniamo di poter raggiungere
l'obiettivo finale previsto per il 2026, corrispondente alla presa
in carico del 10% della popolazione valdostana over
65. Il
raggiungimento di quest'obiettivo è stato assicurato da una serie
di azioni messe in campo per potenziare l'assistenza domiciliare,
tra le quali evidenziamo la riorganizzazione del personale sul
territorio, il rafforzamento dell'efficacia delle azioni dei
singoli professionisti, la cura della qualità del dato affinché
l'assistenza effettivamente erogata sia correttamente rilevata dal
flusso ministeriale che certifica il raggiungimento del target
PNRR.
Come abbiamo già avuto modo di dichiarare nel corso di altre
iniziative che riguardano dati sui flussi sanitari, i problemi di
riferimento, e non a caso rispondo in questa maniera su un dato
positivo, sono due fondamentalmente: in alcuni casi fare quello che
è necessario fare - e che i dati dovrebbero evidenziare, e in
questo caso specifico è stato fatto - e in altri la gestione dei
flussi dei dati, che non sempre risulta essere semplice e di facile
recepimento, soprattutto per una Regione come la nostra che nel
corso degli anni, visto che si autofinanziava, non aveva sempre
messo in campo le giuste prassi per poter comunicare poi i dati
anche quando le prestazioni erano assolutamente adeguate agli
stessi.
Presidente -
Ha chiesto la parola il consigliere Manfrin,
ne ha facoltà.
Manfrin (LEGA VDA) -
Grazie Assessore per la sua
risposta. Innanzitutto un chiarimento, lei ha detto che non si sono
raggiunti o che nella mia domanda io evidenziavo che non erano
raggiunti, io non ho scritto questo, la domanda diceva: "quali
siano le strategie messe in campo per raggiungere il
target
2026", che è diverso dal dire non si sono raggiunti. Qui il succo
della questione sta nella seconda domanda: "quali siano le
motivazioni per le quali l'USL risulti - e non sia, risulti - così
indietro nel raggiungimento dell'obiettivo". Ovviamente abbiamo
messo la formula dubitativa apposta per comprendere e il motivo per
cui abbiamo questa formula è che spesso lei ci ha detto - e lo ha
ripetuto anche questa volta, Assessore - che c'è da una parte il
problema di flusso, e quindi il fatto che non si sia, come lei ha
detto, investito per avere una comunicazione efficace; d'altra
parte, io, visto che non si è entrati nel dettaglio, poi magari le
chiederei anche di esplicitare quali siano i problemi, perché se io
ho dieci assistiti, manderò la comunicazione che ho scritto che ho
dieci assistiti, se ho mille assistiti, manderò una comunicazione
con scritto che ho mille assistiti... non so quale possa essere il
fraintendimento o la mancata possibilità di raccogliere questi
dati, devo ricomunicarli nella maniera errata, quindi questo è un
elemento che mi sfugge.
L'altro elemento è proprio il fatto che, come ha sempre
sostenuto, ci siano delle discrepanze di valutazione o dei criteri
che vengono applicati a livello nazionale che mal si sposano con
quella che invece è la caratteristica regionale.
Se su alcune questioni noi possiamo concordare... e vorrei
ricordare a questo proposito anche, per esempio, quello che noi
abbiamo combattuto durante la pandemia, cioè l'algoritmo che
sostanzialmente prevedeva che al cadere contagiati di una
percentuale della popolazione di un Comune o di più Comuni
corrispondeva alla collocazione di una Regione nella fascia gialla,
rossa, verde, colori che si era inventato il simpatico Conte in
quel periodo; per esempio, in Valle d'Aosta se l'1% degli abitanti
di Chamois si fossero contagiati, equivaleva ad avere l'1% dei
contagiati sul comune di Roma, che sono due dati evidentemente
diversi. Sul comune di Roma parliamo di centinaia e migliaia di
persone e sul comune di Chamois parliamo magari di una famiglia. È
chiaro che quello è un sistema sbagliato di applicare dei criteri
nazionali a tutto il territorio. Dall'altra parte, però, ci sono
comunque delle percentuali da raggiungere e nel caso, per esempio,
di quello che Gimbe solleva in ambito nazionale, vi è scritto che,
per raggiungere il target 2026, bisogna offrire almeno al 10% della
popolazione over 65 l'assistenza domiciliare integrata, quindi
sulla base di questo bisogna aumentare i pazienti assistiti del
1209%.
Da quello che viene riportato, emerge un dato - ma lei su questo
non ci ha chiarito il punto -: parla di 1.000-2.000 ex mila
assistiti, io credo che qui il calcolo sia abbastanza semplice da
fare, cioè il 10% della popolazione si calcola tramite i dati
Istat, quindi over 65, e sulla stessa base si calcola quanti di
questa percentuale di ultra 65enni usufruiscono del servizio di
assistenza domiciliare. Facendo quindi un semplice calcolo
matematico, si può ottenere una visione d'insieme.
Se lei dice che non siamo in ritardo, io ne prendo atto, però
d'altra parte sarebbe stato importante se lei ci avesse chiarito
quali siano i motivi che portano a non essere considerati
adempienti, lei ha detto che giustamente valgono i dati del
Ministero, ne prendiamo atto sicuramente, ma d'altra parte questi
sono calcoli che vengono fatti su dati Istat, che sono dei dati che
possono magari variare di qualche unità, di qualche decina la
differenza, ma di una differenza del 1.200%, parliamone,
evidentemente c'è una discrepanza importante. Se lei ci farà
pervenire le motivazioni per le quali questo calcolo differisce
così tanto, le saremo grati, per adesso il dubbio rimane di quale
sia effettivamente lo stato di completamento. Per adesso la
ringraziamo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK