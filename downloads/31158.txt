Consiglio Regionale della Valle d'Aosta - Oggetto del Consiglio n. 363 del 11 febbraio 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Amministrazione della giustizia
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 363 del 11 febbraio 2009 - Resoconto
OGGETTO N. 363/XIII - Interpellanza: "Iniziative per evitare
che il Tribunale di Aosta sia privato di competenze territoriali in
materia di tutela dei diritti di consumatori ed utenti".
Interpellanza
Nel corso dell'esame in Commissione al Senato della
Repubblica del DDL 1195, (in materia di Azione di classe o Class
action) è stata proposta dal Governo (em. 30.0.1), una modifica del
testo base, per cui l'azione tutela sarebbe proponibile al
tribunale ordinario avente sede nel capoluogo della Regione in cui
ha sede l'impresa, ma per la Valle d'Aosta è competente il
Tribunale di Torino";
Rilevando l'atipicità della norma in ordine al Tribunale
aostano per cui, introducendo sostanzialmente un criterio
dimensionale nell'identificazione delle sedi competenti, si crea un
precedente potenzialmente pericoloso;
I sottoscritti Consiglieri regionali
Interpellano
il Presidente della Regione per sapere:
1) se siano state rappresentate al Governo le conseguenze
negative per la nostra Regione ed il suo apparato di giustizia del
vedersi privata di una competenza territoriale in ordine a queste
procedure in materia di tutela dei diritti di consumatori ed
utenti;
2) quali iniziative s'intendano concretamente attivare per
evitare questa spoliazione di competenze.
F.to: Louvin - Bertin
Président
- La parole au Conseiller Louvin.
Louvin (VdAV-R)
- Merci, M. le Président. Non è la prima
volta che abbiamo delle iniziative parlamentari o governative che
in un modo o nell'altro interferiscono sulla generalità della
competenza del Tribunale di Aosta, ne abbaiamo conosciute già anni
fa in materia di diritto commerciale, di brevetti industriali...
già in quei casi la Regione si era attivata per fare in modo che il
nostro Tribunale non fosse spogliato di determinate competenze.
Sappiamo che in alcuni casi sono necessarie delle specializzazioni
nell'ambito del diritto civile e della giustizia civile, ma
riteniamo sempre problematico, se non pericoloso, che si affermi un
principio per cui, per assicurare maggiore specializzazione
all'organo giudicante, il Tribunale aostano venga spogliato di
determinate competenze a favore in questo caso del Tribunale di
Torino. Abbiamo avuto conoscenza di tale iniziativa o, meglio, di
un emendamento governativo che introdurrebbe tale genere di deroga
rispetto alla competenza generale dei tribunali e che rispetto ai
capoluoghi regionali... accomunandoci in questo ad altre piccole
realtà regionali, non sarebbe una questione esclusiva della Valle
d'Aosta, ma alcune piccole regioni o province autonome potrebbero
essere interessate da questo fenomeno. Qui stiamo parlando delle
competenze in materia di
class action
, di azioni di tutela
collettiva dei consumatori, per le quali si svilupperà sicuramente
nel corso dei prossimi anni un contenzioso sempre più intenso,
perché la difesa degli interessi diffusi si sta decisamente
affermando. Siamo quindi preoccupati da questo genere di
iniziative, siamo in attesa di conoscere dal Presidente della
Regione suppongo la posizione del Governo e se si è attivamente
interessato della questione a sostegno del mantenimento della
competenza particolare in questo campo in capo al Tribunale
aostano.
Président
- La parole au Président de la Région,
Rollandin.
Rollandin (UV)
- Grazie, Presidente. Credo che il tema
sollevato dal collega Louvin abbia una grande importanza, perché,
anche se sta passando "sotto silenzio", il tutto è inserito in un
disegno di legge che è di grande portata, presentato dal Ministero
dell'economia, che va nella direzione di attivare una serie di
provvedimenti, fra cui è inserito il discorso della
class
action
. All'interno di questo c'è appunto il quarto comma
citato nella domanda, riferendosi come dispositivo a tale tipo di
operazione possibile come azione di classe, nella legge così è
stato tradotto, non più
class action
, ma azione di classe...
Dicevo, "la domanda proposta al tribunale ordinario avente sede nel
capoluogo della regione in cui ha sede l'impresa", ma per la Valle
d'Aosta è competente il Tribunale di Torino, per il Trentino Alto
Adige e il Friuli Venezia Giulia è competente il Tribunale di
Venezia, per le Marche, l'Umbria, l'Abruzzo e il Molise è
competente il Tribunale di Roma, per la Basilicata e la Calabria è
competente il Tribunale di Napoli. Il tribunale tratta la causa in
sede collegiale.
Ho voluto ricordare quello a cui accennava il collega Louvin per
dire che l'aggregazione è abbastanza ampia, perché se guardiamo le
competenze di Venezia, Roma, Torino e Napoli, ci rendiamo conto che
c'è stata un'aggregazione molto corposa. Dico questo perché il tema
è stato analizzato con attenzione e questo comma che si inserisce
nella legge - che porta disposizioni per lo sviluppo e
l'internazionalizzazione delle imprese, nonché in materia di
energia, per dire che c'è un po' di tutto - riguarda la disciplina
dell'azione di classe, che è lo strumento processuale, introdotto
per la prima volta nell'ordinamento italiano con la legge
finanziaria per il 2008 dal precedente Governo, per la tutela
risarcitoria congiunta di cittadini e consumatori contro i
comportamenti anticoncorrenziali, abusi, pratiche commerciali
scorrette o altro. Tale strumento, per difficoltà di vario genere,
considerata la novità assoluta nel panorama giuridico italiano di
questa particolare azione e per le resistenze culturali dimostrate
da più parti nei confronti del nuovo istituto, non è ancora
effettivo perché si stanno mettendo in atto le operazioni
necessarie per attivarlo. Come ho detto, per la questione della
competenza territoriale in ordine all'azione collettiva, i
cittadini valdostani interessati ad un'azione simile, anziché
rivolgersi al Tribunale di Aosta, dovrebbero agire con ulteriore
dispendio di tempo e di risorse innanzi al Tribunale di Torino.
Questo, ripeto, è un male comune a tante altre regioni, ma non
toglie che sia doveroso far presente tale difficoltà. Voglio
sottolineare che, sotto questo profilo, chi aveva già intentato
un'azione nei confronti della possibilità o meno di esercitare una
competenza regionale, ha visto in modo chiaro da parte delle
autorità competenti, che l'attivazione è di competenza strettamente
statale. Sotto questo profilo, quindi possiamo far presente ai
Parlamentari, come faremo, di agire in modo da sottolineare in
accordo con altri - altrimenti il problema sarebbe irrisolvibile,
perché è una trasformazione delle competenze di tutti i tribunali a
livello nazionale - che ci può essere un'ulteriore possibile
riforma di questo quarto comma per venire incontro a tali esigenze
e soprattutto alle associazioni dei consumatori. Credo che l'azione
sia difficile, perché l'intervento mira a semplificare il tipo di
disposizione legandolo soprattutto ad una competenza nuova... che
deve avere personale preparato per rispondere e quindi dubitando
sul fatto che vi sia - lasciando la competenza alle corti di
appello o ai tribunali regionali - una dispersione della
possibilità... invece di avere personale altamente specializzato in
un momento in cui i problemi della giustizia soffrono di carenza di
personale e anche di personale ordinario.
Per quanto ci riguarda, non possiamo che condividere le
preoccupazioni espresse dall'interpellante, faremo presente questo
tema ai nostri Parlamentari che seguiranno l'iter, che è in corso,
ma dubitiamo che gli esiti siano positivi per l'impostazione di
tutto il quadro, che ha riferimenti molto limitativi e che vanno ad
interessare regioni molto più grosse della nostra che si vedono
private della possibilità di accedere ai tribunali regionali;
questo è comunque un passo da fare e lo faremo in tale
direzione.
Si dà atto che dalle ore 12,39 riassume la presidenza il
Presidente Cerise Alberto.
Président
- La parole au Conseiller Louvin.
Louvin (VdAV-R)
- Sentiamo una vena di rassegnazione,
Presidente, che non ci fa molto piacere. Sappiamo anche noi non
essere questo un tema facile, conosciamo le competenze in materia
giudiziaria essere appannaggio non della Regione, se non in minima
parte, ma prevalentemente far capo allo Stato. Se accettiamo e se
si consolida la logica per cui le esigenze di specializzazione
delle sezioni giudicanti prevalgono su una logica di presenza degli
organi giudicanti in modo decentrato sul territorio, la giustizia
valdostana è morta...
(interruzione del Presidente della Regione, fuori
microfono)
... ho capito, non le sto facendo portare questa volta una croce
che non ha ma, qualora dovesse passare questa logica, chi spiega
che 100 cause all'anno fanno mantenere in vita il Tribunale
amministrativo regionale, chi spiega che un numero esiguo di
questioni in materie particolari dal diritto commerciale,
successorio... possono ancora essere radicate in Valle d'Aosta?
Sono convinto che qui andrebbe fatta un'azione "robusta" per
trovare altre soluzioni, ossia mantenere la competenza territoriale
in loco e semmai utilizzare dei collegi di giudicanti che si
formino in altro modo, non necessariamente con magistrati in
permanenza in loco. D'altra parte la logica dei magistrati
applicati ai tribunali è una logica che già nella giustizia
amministrativa è applicata. Credo sia invece debole come risposta
il rimandare tutto sul tavolo solo dei nostri Parlamentari, che non
possono certo far pesare un voto decisivo sul tavolo del
Parlamento. Questa è una questione che diventa emblematica: se
passa tale logica, ci troveremmo progressivamente con un'erosione
continua delle nostre competenze in materia e questo credo sia da
rigettare nel modo più assoluto.
Io la inviterei a prendere contatto con il Ministro Alfano e con
gli organi del Governo per attivarsi in questa direzione: di non
lasciar cadere con rassegnazione tale questione per quanto
difficile, perché, mentre per il Friuli o l'Alto Adige, ci sono
condizioni diverse sul piano numerico, per il secondo addirittura
dei presidi in termini linguistici di radicamento locale, se passa
questa logica per il Tribunale di Aosta, per la giustizia civile in
primo luogo della nostra Regione ne deriva un impoverimento degli
organi sul piano amministrativo e della categoria forense stessa,
perché, nel momento in cui non c'è competenza territoriale, è
automatico che ci si rivolga altrove, che le organizzazioni
rappresentative degli interessi dei consumatori e degli utenti
vadano ad appoggiarsi a studi specializzati altrove. Mi pare che
questo sia un segnale di cedimento pericoloso, il nostro invito va
nel senso di fare un'azione più incisiva; se lei non lo ritiene,
noi, per quanto ci sarà possibile, vedremo di far sentire
ulteriormente tale voce. Non condividiamo questo abbassare il tono
da parte vostra, quando in altre situazioni sappiamo far sentire
più autorevolmente la nostra voce. Questo è un terreno particolare,
ma è un terreno sul quale si gioca oggi, come lei dice bene, in un
fritto misto di un provvedimento legislativo molto vasto che
riguarda tutte altre questioni, una partita delicata. Non è escluso
che qui, come su altri aspetti di normativa di giustizia che sono
inseriti in quel decreto legislativo, vi sia uno stralcio. È una
questione sulla quale ieri sera intervenivano in un dibattito
alcuni Capigruppo del Senato, fra cui la Capogruppo del PD,
chiedendo espressamente uno stralcio di norme in materia di
giustizia; se questo avviene, si colga l'occasione per far sentire
lì in modo più netto la nostra posizione. Questo quanto meno è
l'auspicio del gruppo Vallée d'Aoste Vive-Renouveau.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK