Consiglio Regionale della Valle d'Aosta - Oggetto del Consiglio n. 140 del 15 giugno 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 140 del 15 giugno 1972 - Resoconto
OGGETTO N. 140/72 - Legge regionale riguardante la
concessione di contributi annui regionali al Comune di Aosta per il
finanziamento di spese relative a lavori di pubblica
utilità.
Chantel (P.S.I.)
- Questi contributi hanno fatto già
oggetto quando abbiamo discusso il bilancio 1972. In ogni modo
bisogna tenere conto che il Comune di Aosta, il Municipio di Aosta,
ha delle esigenze che non riguardano solo il Comune ma, per la sua
posizione, il Capoluogo di Regione e lo vedremo anche negli atti
successivi, in quanto sono tre allegati che tutti e tre prevedono
contributi al Comune per diverse ragioni; il fatto specifico è
quello, cioè deve fare fronte a delle esigenze che gli altri Comuni
della Valle non hanno per il solo fatto di essere Capoluogo di
Regione, sia nel campo della viabilità, sia nello stesso campo
diciamo così dell'assistenza e sia anche nel campo scolastico,
perché una parte della popolazione per una ragione e per un'altra,
anche se non residente nel Comuni di Aosta, finisce per frequentare
le scuole di Aosta.
Questa parte qui riguarda naturalmente in modo particolare la
viabilità, difatti sono acquisti di immobili, automezzi,
attrezzature dei vigili urbani, rifacimento e copertura scuola
Quartiere Cogne, arredamenti scuole, viabilità scuole, ecc.; ognuno
di voi ha potuto leggere la suddivisione e le voci che riguardano
questi 375 milioni di cui è proposta l'approvazione.
Siggia (P.C.I.)
- Qualcuno vuole intervenire? Consigliere
Savioz.
Savioz (P.C.I.)
- Avrei solo una raccomandazione da fare:
siccome vedo che ad un certo punto, fra le altre opere, c'è anche
"Revisione prezzi terzo tronco strada collinare" e tenuto conto che
la strada collinare è purtroppo in collina, dove ci vogliono dei
muraglioni per sostenere a monte e a valle, pregherei la Giunta
vivamente di voler raccomandare al Comune di Aosta di fare almeno
questo tronco con della pietra a vista e non del cemento terribile
come è stato fatto fino adesso.
Balestri (P.S.I.)
- ...da dire su queste leggi si
ripetono tutti gli anni, ma è proprio questo che ad un certo
momento se la Giunta potesse studiare qualche cosa di più organico
e dico di più continuativo in modo, parliamo sempre dell'autonomia
dei Comuni e poi ogni anno stiamo a contrattare quello che è
necessario o no; quindi, sarebbe bene che anche agli effetti del
bilancio che lo possono stabilire in tempi normali, sia fatto
qualche cosa di più organico che possa predisporre già in
partenza.
Fosson (U.V.)
- Ma mi sembra che questo è un elenco come
tutti gli anni, così indicativo, perché abbiamo visto che molte
volte, tanto per giustificare una cifra per una richiesta
all'Amministrazione regionale.
Ora noi siamo d'accordo di dare questo contributo al Comune di
Aosta, però, bisognerebbe anche fare una raccomandazione al Comune
che per certe voci, eventualmente, si faccia una maggiore economia,
perché non sempre le esigenze del Comune di Aosta le abbiamo,
quindi non siamo contrari, però che si amministri in certi settori
con una maggiore oculatezza.
Vorrei solo chiedere adesso, così informativamente, qui vedo 30
milioni per servizi tecnologici, desidererei sapere un po' che cosa
sono questi servizi tecnologici, cosa si intende per i servizi
tecnologici qui in questo affare.
Qui c'è acquisto automezzi e attrezzature per 15 milioni, indico
così alcune voci che bisognerebbe eventualmente vedere; spogliatoi,
Campo Zambroni 14 milioni; quindi vedere un po', perché in questi
acquisti di immobili, automezzi, attrezzature, quello che è
necessario bisogna prenderlo, ma ad un certo momento non
bisognerebbe prendere delle attrezzature che possono eventualmente
essere utilizzate per poco e, quindi, che si faccia senz'altro un
immobilizzo.
Pedrini (P.L.I.)
- Io desideravo più che altro
un'informazione, io ho visto questo disegno di legge regionale e ho
scorso, sia pure velocemente, tutto quanto riguarda le spese
urgenti alle quali il Comune di Aosta deve provvedere; io
desidererei sapere qualche cosa, e evidentemente io penso che
l'Assessore si troverà in difficoltà, perché è materia di Consiglio
Comunale di Aosta, che da più di un anno esiste in Aosta un
poligono di tiro per il quale sono stati spesi oltre 25 milioni;
questo poligono di tiro che, attualmente, è una cosa interessante,
perché in clima di contestazione è sempre bene che si sappia
sparare, mi dispiace che non c'è qualcuno qua presente, ma comunque
insomma che si sappia che la mira deve essere sempre buona e
perfetta! Ho visto qua che si sono fatte: acquisto attrezzature per
ginnastica, per altre cose dal lato sportivo, ecc. e lo vedremo
ancora in seguito nella seconda legge, e niente, niente di tutto
questo, dovendo constatare che dopo queste enormi spese di milioni,
gli stessi vengono ad essere praticamente buttati, perché se si
aspetta ancora un po' tutte le attrezzature per le quali, ripeto,
si sono spesi circa 30 milioni, saranno inutilizzate.
Quindi, si desidererebbe sapere, dato che è di competenza del
Comune, se la Regione non vuole intervenire in merito chiedendo
delle delucidazioni ed eventualmente chiedendo un contributo, non
soltanto per quanto c'è scritto qua, ma anche per il poligono di
tiro, grazie.
Chantel (P.S.I.)
- Quello che ha chiesto Savioz, credo
che i muri oramai siano tutti fatti da quello che io so; per quello
che riguarda i servizi tecnologici, credo che si tratti del
trasferimento dai locali che avevano in Municipio, quel capannone
che hanno costruito, stanno costruendo lì vicino alla Cogne sulla
strada del Pont Suaz, dove hanno trasferito tutti i mezzi
meccanici, ecc. ecc. credo che siano quelle le giustificazioni.
In quanto al poligono di tiro, io qui non vedo in questo elenco,
il poligono di tiro, ma credo che Milanesio vi risponderà in
proposito, perché credo che abbiano fatto una domanda tramite il
poligono di tiro; CONI, riguarda il CONI, i poligoni di tiro
riguardano il CONI.
Milanesio (P.S.I.)
- Ma il poligono di tiro è stato
iniziato dal Comune e ha chiesto, ai sensi della legge regionale
che questo pomeriggio ci accingiamo ad aumentare lo stanziamento,
la dotazione, ha chiesto il contributo anche da parte della
Regione, contributo che vorremmo anche accordare, perché si tratta
di un'opera molto importante e utile nel suo genere; certo di
importanza regionale, anche se viene fatta dal Comune.
Questo contributo dovrebbe venire portato all'approvazione per
il Consiglio del 30.
Pedrini (P.L.I.)
- Ti ringrazio.
Siggia (P.C.I.)
- Altri interventi? Prima della votazione
comunico al Consiglio che l'oggetto n. 15 ha avuto il parere
favorevole della Commissione Affari Generali e Finanze in data 12
giugno.
Se non ci sono osservazioni dò gli articoli per approvati.
Articolo1 - Interventi? Il Consiglio approva.
Articoli 2, 3, 4, e 5 - stesso risultato.
Votazione a scrutinio segreto: votanti 26; maggioranza 14;
favorevoli 22; contrari 4. Il Consiglio approva.
Oggetto n. 16.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK