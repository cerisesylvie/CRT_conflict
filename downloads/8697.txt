Consiglio Regionale della Valle d'Aosta - Oggetto del Consiglio n. 3198 del 11 novembre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3198 del 11 novembre 1987 - Resoconto
OGGETTO N. 3198/VIII - ATTUAZIONE DELLA DISCIPLINA DELLE
MODALITÀ DI ASSUNZIONE DEL PERSONALE INSEGNANTE DELLE SCUOLE
MATERNE ED ELEMENTARI DA PARTE DELLE SCUOLE PRIVATE.
(Interpellanza)
PRESIDENTE:
Do lettura dell'interpellanza in oggetto
presentata dai Consiglieri Cout e Millet:
INTERPELLANZA
In occasione della discussione sulla legge di finanziamento
alle scuole private il 24 settembre 1986 era stata evidenziata la
necessità di disciplinare meglio le modalità di assunzione del
personale insegnante delle scuole materne ed elementari ed era
stato votato un ordine del giorno che impegnava la Giunta regionale
a concordare nell'ambito delle convenzioni relative apposite
norme.
Ai fini delle assunzioni l'ordine del giorno impegnava la
Giunta a costituire una Commissione composta da due rappresentanti
degli istituti privati e da un rappresentante designato dalla
Giunta regionale.
Visto che le convenzioni sottoscritte non differiscono dalla
bozza che era stata presentata alla discussione in Commissione in
occasione dell'esame della legge di finanziamento alle scuole
private (bozza tra l'altro contestata dalla totalità del personale
insegnante delle scuole materne regionali) e che non ci risulta sia
stata al momento
costituita la Commissione di cui all'ordine
del giorno votato nella seduta del Consiglio regionale del 24
settembre 1986.
Considerato che tra le altre cose, è stata sollevata in
recenti riunioni, su problemi inerenti la scuola materna, la
questione dell'esistenza per le scuole private di una diversa
procedura per le iscrizioni degli alunni rispetto alla materna
regionale;
i sottoscritti Consiglieri regionali
INTERPELLANO
l'Assessore alla Pubblica Istruzione per conoscere:
1) i motivi che hanno portato, malgrado il parere contrario
delle insegnanti di scuola materna regionale sulla bozza preparata,
la Giunta a stendere e sottoscrivere una convenzione senza modifica
alcuna rispetto alla bozza stessa (e se non intende rivedere e
proporre la modifica delle convenzioni sottoscritte);
2)
come intende procedere per mantenere l'impegno
votato in Consiglio di costituire una Commissione per il controllo
delle assunzioni del personale insegnante delle scuole materne
private;
3)
come intende procedere per fissare, per ciò che
riguarda l'iscrizione degli alunni alle scuole private, norme e
procedure analoghe a quelle della materna regionale.
PRESIDENTE:
Ha chiesto la parola il Consigliere Cout; ne
ha facoltà.
COUT (P.C.I.):
Poiché ultimamente sono sorti alcuni
problemi sulla scuola materna, abbiamo voluto accertare se le
convenzioni siano state sottoscritte, o meno, come previsto dalla
legge di finanziamento alle scuole private, discussa recentemente
in Consiglio.
Allora erano sorti pareri molto diversi. Nel corso delle
dichiarazioni di voto noi avevamo detto che, a nostro parere, si
trattava di una legge per certi aspetti anticostituzionale;
antiautonomistica, perché rischiava di dividere la scuola
valdostana; antisindacale, perché contraria al parere di tutti i
sindacati, dal SAVT allo SNALS; inoltre era contraria alle attese
del personale delle scuole materne regionali.
Tra le altre cose avevamo anche detto che la legge sottraeva al
Consiglio alcune decisioni di sua competenza, tant'è che, in
proposito, noi avevamo chiesto di discutere in Consiglio le
convenzioni per le materne e le elementari private. Questo ci è
stato negato, ma in Consiglio si è svolta ugualmente una intensa
discussione su alcune questioni di fondo, una delle quali verteva
sul fatto che il finanziamento non avrebbe potuto essere preteso
come un diritto, ma concesso a discrezione e, in ogni caso le
scuole private, avrebbero dovuto offrire ben precise garanzie.
Queste ultime, infatti, erano state richieste dalle insegnanti
delle scuole materne regionali, specie in riferimento
all'assunzione del personale.
In occasione della discussione della legge, sono state le stesse
insegnanti di scuola materna, insieme ai sindacati, a chiedere la
modifica dell'art. 2 di quella legge, dove si accennava solo
vagamente alla disciplina dell'assunzione del personale insegnante,
senza dare precise assicurazioni, da tempo sollecitate da tutto il
personale supplente che da anni è penalizzato. nel sistema delle
assunzioni privatistiche, per il servizio nella scuola materna non
regionale.
In Consiglio, su proposta della maggioranza, era stato votato un
ordine del giorno sul quale noi non concordavamo molto, perché non
ci sembrava che potesse contribuire a risolvere i problemi.
Tuttavia quell'ordine del giorno impegnava la Giunta regionale a
concordare, nell'ambito delle convenzioni relative agli interventi
regionali previsti dalla legge stessa, apposite norme per
disciplinare le modalità di assunzione del personale; si diceva,
inoltre, che ai fini delle assunzioni si sarebbe dovuta costituire
un'apposita commissione composta da due rappresentanti degli
istituti privati e da un rappresentante designato dalla Giunta
regionale.
Mi sembra, però, che questa Commissione non sia ancora stata
costituita, anche perché non mi risulta che si sia mai riunita
quest'anno, per discutere le assunzioni del personale.
Scartabellando tra le ultime deliberazioni, abbiamo scoperto che la
Giunta è stata compatta su questa convenzione, ma quando sono state
approvate le convenzioni precedenti ed in particolare la n. 3820
del 1° maggio 1987, relativa alla bozza di convenzione da stipulare
con gli enti privati, lo stesso Assessore Faval ha votato
contro.
Ora, poiché noi avevamo sempre sostenuto che la cosa non andava
bene, ci viene spontaneo chiederci come mai neppure l'Assessore
Faval fosse d'accordo sul contenuto di quelle convenzioni, al punto
da convincersi a votare contro in sede di Giunta. Questo dubbio
viene corroborato dal fatto che, durante la lunga discussione
consiliare, non ci era mai capitato di sentire alcun parere
contrario da parte dell'Assessore Faval che, anzi, per tutto il
tempo si era astenuto dal prendere la parola.
Che tale convenzione dovesse essere discussa in Consiglio ce lo
dimostra il fatto che la bozza di convenzione che era stata
predisposta e che fu così aspramente contestata dagli ambienti
delle scuole materne regionali, sia passata tale e quale, anche
dopo che era stato detto in Consiglio che le si sarebbero dovute
apportare alcune modifiche e nonostante il parere contrario
dell'Assessore Faval. Non è stata spostata una sola virgola e la
convenzione è tale e quale com'era prima della contestazione da
parte delle insegnanti prima della discussione sul finanziamento
alle scuole materne private e prima dell'opposizione dell'Assessore
Faval, in sede di Giunta.
Per tutte queste ragioni, sarebbe stato più opportuno, forse,
discuterne in Consiglio. anche perché si è largheggiato a piene
mani in favore delle scuole private, benché ci siano dei problemi
per istituire una sezione in più per la scuola materna
regionale.
Non si è tenuto conto delle richieste per la salvaguardia dei
diritti delle insegnanti di scuola materna, si è concesso il 100%
(il 90% solo in alcuni casi) dei finanziamenti richiesti e non si
prevede che possano essere effettuati dei controlli adeguati.
Nella nostra interpellanza ricordiamo anche che, mentre nelle
scuole materne regionali si deve presentare una richiesta di
iscrizione. non risulta invece che per le scuole private sia
prescritta una analoga richiesta, sulla base della quale sono rese
possibili le istituzioni delle sezioni.
Si dice, inoltre, che i bilanci siano predisposti molto alla
buona e che per alcuni aspetti siano anche piuttosto discutibili.
Suggeriamo, pertanto, all'Assessore Faval che vengano effettuati
dei controlli soprattutto nei confronti delle scuole materne
private. Poiché il problema interessa tutte le scuole materne. sarà
nostra premura seguirlo con particolare attenzione.
La nostra curiosità più immediata è rivolta, comunque, a
conoscere le ragioni della posizione contraria assunta
dall'Assessore Faval, le ragioni dell'assenza della benché minima
modifica nel testo delle convenzioni e le intenzioni della Giunta
per il futuro.
PRESIDENTE:
Ha chiesto la parola l'Assessore alla
Pubblica Istruzione, Faval; ne ha facoltà.
FAVAL (U.V.):
Au point n° 1 de l'interpellation il y a la
question suivante:
"conoscere: i motivi che hanno portato,
malgrado il parere contrario delle insegnanti di scuola materna
regionale sulla bozza preparata, la Giunta a stendere e
sottoscrivere una convenzione senza modifica alcuna rispetto alla
bozza stessa (e se non intende rivedere e proporre la modifica
delle convenzioni sottoscritte);".
Là, M. Cout, c'est donner la réponse à cette question. Il a mis
en évidence - et un acte public le confirme - que l'Assesseur à
l'Instruction Publique a voté contre. J'ai toujours cru que les
règles de la démocratie m'imposaient, après que j'aie exprimé mon
avis face à la majorité de la Junte régionale, d'appliquer ce que
cette dernière avait décidé. J'agis donc en conséquence.
A la deuxième question je réponds que le Conseil régional avait
voté, à l'occasion de la discussion de la loi de financement aux
écoles privées, un ordre du jour dans lequel il était demandé que
l'on forme une commission pour examiner la question du recrutement
du personnel enseignant. Toutes les formalités qui ont dû être
respectées pour l'adoption de la loi ont demandé un certain temps
et il n'a pas été possible de nommer cette commission. Je pense
qu'il est nécessaire de le faire au plus tôt et que cette
commission pourra travailler.
...come intende procedere per fissare, per ciò che riguarda
l'iscrizione degli alunni alle scuole private, norme e procedure
analoghe a quelle della materna regionale.". Comme l'a rappelé le
conseiller Cout lui-même, le communiqué qui m'a été envoyé après
l'assemblée des institutrices d'école maternelle régionale, portait
une requête en ce sens. J'ai en effet rencontré les syndicats qui
doivent me présenter des propositions au cours du mois de
novembre.
En ce qui concerne les procédures et modalités d'inscription
dans l'école maternelle régionale, lorsqu'un accord aura été
trouvé, nous discuterons des disponibilités des écoles maternelles
privées à adopter les modalités qui vont être adoptées pour l'école
maternelle régionale.
PRESIDENTE:
Ha chiesto la parola il Consigliere Cout; ne
ha facoltà.
COUT (P.C.I.):
Vuol dire che la prossima volta, per
conoscere le ragioni delle mancate modifiche al testo delle
convenzioni, indirizzeremo l'interpellanza direttamente al
Presidente della Giunta, invece che all'Assessore alla Pubblica
Istruzione.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Je crois que la Junte avait déjà
examiné un projet de loi, étant donné les différents avis guère
favorables, pour considérer les conventions présentées par les
organes intéressés et la Junte les a adoptées.
PRESIDENTE:
Ha chiesto la parola il Consigliere Cout; ne
ha facoltà.
COUT (P.C.I.):
A questo punto devo ritenermi soddisfatto
che almeno l'Assessore Faval concordi sulla necessità che venga
istituita la commissione prevista dall'ordine del giorno proposto e
votato dalla maggioranza! Se poi la Giunta non ritiene utile
neppure prendere in considerazione i suggerimenti proposti da un
ordine del giorno presentato dalla maggioranza, la cosa mi sta bene
lo stesso. Se non altro, ci sentiamo solidali con l'Assessore
Faval, visto e considerato che tutto gli è passato sopra la testa,
e ci sentiamo di poterlo rincuorare dicendogli: "Coraggio, non sei
solo, perché ci siamo anche noi!"
Nulla ci impedisce di confessare, però, che la circostanza non è
di nostro gradimento.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK