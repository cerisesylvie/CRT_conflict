Consiglio Regionale della Valle d'Aosta - Oggetto del Consiglio n. 572 del 4 aprile 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Personale medico e paramedico
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 572 del 4 aprile 2019 - Resoconto
OGGETTO N. 572/XV - Interpellanza: "Promozione di percorsi
formativi per il conseguimento della qualifica di OSS".
Rini (Presidente)
-
Punto n. 39 dell'ordine del
giorno. Per l'illustrazione, la parola al collega Gerandin.
Gerandin
(MOUV')
- Nel fare quest'interpellanza ho
preso spunto dalla pubblicazione dell'avviso pubblico per il
finanziamento di percorsi formativi sperimentali integrativi per il
conseguimento da parte di allievi in uscita dei percorsi di
istruzione professionale a indirizzo servizi socio-sanitari della
qualifica OSS e finanziati con fondi europei. Considero questa
iniziativa molto opportuna e pertanto ho solo preso spunto da
questa iniziativa, che, ripeto, è assolutamente pertinente perché
comunque dà una possibilità di avere un percorso lavorativo dopo il
termine di questa istruzione professionale. Considerato che ci sono
tutta una serie di persone che in questi ultimi periodi, in questi
ultimi anni hanno fatto lo stesso percorso formativo professionale
e che in questo momento si trovano oserei dire in una posizione di
limbo, nel senso che hanno un diploma di istruzione professionale
ma non la qualifica OSS, vorrei porle, Assessore, una domanda molto
semplice: se c'è intenzione di promuovere percorsi formativi con
l'obiettivo di qualifica OSS anche per questo personale che abbia
già concluso la fase di studi a indirizzo servizio socio-sanitario
proprio per dargli la possibilità di essere avviato a un percorso
assolutamente lavorativo come quello di OSS, dove, per fortuna, c'è
ancora uno spazio per i nostri giovani, nel senso che c'è uno
spazio e c'è una discreta richiesta di personale. Nella seconda
domanda chiedo se a bilancio regionale o in variazione di bilancio
ci sono risorse per attivare un percorso del genere, perché,
rispetto a quello pubblicato sull'avviso che è finanziato con fondi
europei, qua bisognerebbe comunque trovare delle risorse a bilancio
regionale per cui si potrebbe anche ipotizzare una sorta di
percorso con una parte a carico del bilancio regionale e una parte
eventualmente a carico dei partecipanti.
Presidente
- Per la replica, la parola all'Assessore
Baccega.
Baccega (UV)
- Credo che l'argomento degli OSS in questi
giorni sta animando il dibattito. Sono tante le associazioni che
chiedono confronti e riscontri e direi che, grazie al coordinamento
e alle sinergie tra i competenti uffici e i tre Assessorati
(l'Assessorato della sanità, quello dell'Università e quello delle
Politiche del lavoro e dell'inclusione sociale) è stata avviata la
curvatura, quindi l'adeguamento dei programmi scolastici allo
standard
formativo degli OSS. Una grande novità che ha
portato dei percorsi formativi per gli indirizzi di studio aventi
come contenuto i servizi socio-sanitari al fine di consentire
l'acquisizione delle competenze necessarie attraverso un percorso
di formazione integrativo appositamente studiato per i ragazzi che
frequentano il quarto e il quinto anno degli istituti
professionali, quindi previsto per i giovani iscritti alle classi
quarte negli anni scolastici 2018-2019 e 2019-2020 con prosecuzione
nel biennio conclusivo nelle classi quinte per gli anni 2019-2020 e
2020-2021. Questo, ovviamente, è dedicato ai percorsi di istruzione
professionale con indirizzo servizi socio-sanitari per gli istituti
professionali di Aosta e Verrès. Gli alunni che frequentano le
classi quinte e coloro che hanno già concluso la fase di studio,
quelli che sono oggetto del quesito, non possono accedere a tale
percorso integrativo facilitato in quanto non hanno potuto
usufruire della curvatura dei percorsi formativi. Per questi ultimi
diplomati o diplomandi, per quelli che fanno la quinta, è prevista
la possibilità di iscriversi ai corsi OSS e chiedere il
riconoscimento dei crediti formativi valutati con un lavoro di
messa in trasparenza individuale degli apprendimenti formali: per
esempio, i corsi già effettuati; non formali: esperienza di lavoro
e informali: per esempio, per chi ha fatto del volontariato con il
supporto del
tutor
, che è obbligatoriamente messo a
disposizione dall'ente di formazione, quindi ottenendo una notevole
dispensa di frequenza oraria di 178 ore non ammissibili per i
crediti su 550 massime di teoria, per cui un massimo di ore
accreditabili intorno a 372; per la pratica, da valutare rispetto
alle esperienze maturate, quindi in base ai tirocini che risultano
da fare, per poter riconoscere l'accreditamento: per esempio, anche
un lavoro svolto in microcomunità coerente con il profilo. Negli
ultimi due corsi... quello dell'edizione 2017-2018, si è conclusa
la fase di realizzazione avviata nel mese di ottobre 2018 e
terminerà nel mese di dicembre 2019 proprio nell'ottica di tenere
in considerazione i diplomati degli istituti professionali a
indirizzo sociale. Oltre ai crediti formativi, è stato previsto un
punteggio di 2 punti per la qualifica e di 4 per il diploma
aggiuntivo in esito alle selezioni. Anche il nuovo corso OSS
giovani rivolto a ragazzi con massimo di 29 anni di età, che sarà
avviato nel 2019 ma non prima del 15 luglio, consentirà
l'iscrizione anche ai neodiplomati e manterrà le stesse
agevolazioni.
Per quanto riguarda la seconda domanda: "
se a bilancio
regionale o in variazione di bilancio vi siano... delle risorse a
disposizione
", i corsi sono solitamente finanziati dal Fondo
sociale europeo e i requisiti dei destinatari, in base al tipo di
finanziamento, sono vincolati al rispetto delle direttive europee
in materia. In prospettiva, nella nuova programmazione del Fondo
sociale europeo, per gli eventuali nuovi corsi OSS, si ritiene, lo
valuteremo, di poter prevedere una specifica riserva di posti tra i
diplomati che avranno superato le selezioni, sempre compatibilmente
con i vincoli delle direttive sul Fondo sociale europeo. La
variazione di bilancio che, come ben sa, va nella direzione di
finanziare gli investimenti, in questa fase non prevede nessun
finanziamento in questa logica.
Présidente
- Pour la réplique, la parole au collègue
Gerandin.
Gerandin (MOUV')
- Ha rifatto un po' la storia ma
peraltro avevo già sottolineato nell'illustrazione il fatto che ci
fosse questa pubblicazione per quello che riguardava le classi
quarta e quinta di questo bando e le avevo anche detto che era un
percorso assolutamente condivisibile, questa era solo la base di
partenza. Nella risposta che mi ha dato praticamente mi ha
ricordato che ci sono dei corsi che si stanno ultimando per i
laureati: corsi iniziati nel 2017-2018 che termineranno nel 2019.
La mia iniziativa aveva un senso, per cui è ottimo questo percorso
di avvicinamento al lavoro e alla qualifica OSS per le classi
quarte e quinte ma, da quando sono stati istituiti questi corsi per
la qualifica OSS, questi corsi 2017-2018 che termineranno nel 2019,
ne è passata un po' di acqua sotto i ponti! C'è tutta una serie di
persone che hanno comunque concluso questo percorso professionale e
che in questo momento sono in quel limbo che le dicevo: hanno
concluso un percorso scolastico e si trovano con un titolo che non
è spendibile perché non possono partecipare a nessun bando di
selezione OSS. Ora apprendo con soddisfazione da tutto quello che
mi ha detto che, se ho capito bene, entro luglio 2019, dovrebbe
uscire fuori un bando per i giovani sotto i 29 anni dove
chiaramente potrebbero iscriversi queste persone che io immagino
almeno negli ultimi tre anni abbiano conseguito questo titolo di
studio non spendibile, è inutile che ci giriamo intorno, il vero
problema è questo. Con attenzione pertanto monitorerò che questo
bando esca entro quella data che ha detto e so benissimo che ci
sono tutta una serie di vincoli, paletti per l'utilizzo dei fondi
europei ma, qualora dovesse esserci qualche intoppo in merito o
troppe domande rispetto ai posti disponibili finanziati con i bandi
europei, io le chiederei ancora, Assessore, di recuperare
all'interno del bilancio regionale alcune risorse per permettere a
questi studenti, che comunque hanno ultimato un percorso
scolastico, di avere la possibilità di giocarsi le carte con una
qualifica spendibile.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK