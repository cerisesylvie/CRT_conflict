Consiglio Regionale della Valle d'Aosta - Oggetto del Consiglio n. 1928 del 8 maggio 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
NOMINE E INCARICHI DI CONSULENZA E SPECIALI
Nomine
Precedente
Successivo
Resoconto integrale del dibattito dell'aula
Oggetto del Consiglio n. 1928 del 8 maggio 1996 - Resoconto
SEDUTA POMERIDIANA DELL'8 MAGGIO 1996
OGGETTO N. 1928/X Nomina di due sindaci effettivi e di uno
supplente in seno al Collegio sindacale della Banca della Valle
d'Aosta S.p.A.
Presidente Ha chiesto la parola il Consigliere Perrin Joseph
César.
Perrin G.C. (UV) La majorité propose les deux conseillers
sortants, c'est-à-dire MM. Germano Gorrex et Giuseppe Piaggio,
comme suppléant M. Frand Genisot.
Presidente Ha chiesto la parola il Consigliere Chiarello.
Chiarello (RC) Faccio la stessa domanda di prima; volevo sapere
se Piaggio Giuseppe e Gorrex Germano sono gli stessi che sono in
questo decreto del Ministro del tesoro. Inoltre vorrei che fosse
messo agli atti questo, dato che nessuno l'ha visto.
Presidente Le rispondo come ho fatto al punto 19: agli atti non
risulta alcunché, quella è una sua fotocopia, se lei la vuole
trasmettere alla Presidenza del Consiglio è suo diritto farlo, però
per noi ha valore di fotocopia.
Si procede alla votazione:
- Consiglieri presenti e votanti: 29
- Schede valide: 29
- Schede bianche: 4
Hanno riportato voti:
Quale sindaco effettivo:
- Gorrex Germano: 22
- Piaggio Giuseppe: 20
- Alasonatti Eligio: 2
- Frand Genisot Gianni: 1
- Girardi Corrado: 1
Quale sindaco supplente:
- Frand Genisot Gianni: 17
Si dà atto che il Consigliere Chiarello non partecipa alle
votazioni.
Presidente In base all'esito della votazione risultano
designati, ai sensi dell'articolo 2458 del Codice civile, in seno
al Collegio sindacale della Banca della Valle d'Aosta S.p.A., per
il triennio 1996/1998 che scadrà il 31 dicembre 1998, quali Sindaci
effettivi i Signori Gorrex Germano e Piaggio Giuseppe e quale
Sindaco supplente il Signor Frand Genisot Gianni.
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 12 agosto 1987, n. 78 e successive
modificazioni è stata costituita la Banca della Valle d'Aosta
S.p.A.;
- l'articolo 24 dello Statuto della Banca della Valle d'Aosta
S.p.A. stabilisce che due Sindaci effettivi e uno supplente del
Collegio sindacale sono nominati dalla Regione, ai sensi
dell'articolo 2458 del Codice civile;
- ai sensi dell'articolo 2397 del Codice civile i Sindaci devono
essere scelti tra gli iscritti nel registro dei Revisori contabili
istituito presso il Ministero di Grazia e Giustizia;
- il succitato Collegio sindacale è scaduto il 31 dicembre 1995
per compiuto triennio di carica;
Vista la determinazione della Commissione per le nomine che, a
seguito della pubblicazione nel Bollettino Ufficiale della Regione
n. 36 dell'8 agosto 1995 dell'elenco delle nomine in scadenza nel
secondo semestre dell'anno 1995, nella riunione del 27 dicembre
1995 si è espressa sulle seguenti candidature:
Sindaci effettivi:
1) Agostinelli Marco, 2) Alasonatti Eligio, 3) Benzo Claudio, 4)
Bo Romano, 5) Cargnino Andrea, 6) Cocchetti Gloria, 7) Colombo
Franco, 8) D'aquino Gennaro, 9) Filetti Laura, 10) Formica Orlando,
11) Franco Antonio Carlo, 12) Frand Genisot Gianni, 13) Frau
Pierfrancesco, 14) Gambardella Giuseppe, 15) Garbi Adolfo, 16)
Girardi Corrado, 17) Gorrex Germano, 18) Imperial Pierpaolo, 19)
Laurencet Silvio, 20) Linty Marco, 21) Louvin Lorenzo, 22) Magro
Giuseppe, 23) Mazzocchi Stefano, 24) Negretto Alessandro, 25)
Odisio Gianni, 26) Ossola Giovanni, 27) Piaggio Giuseppe, 28)
Pressendo Paolo;
Sindaci supplenti:
1) Cargnino Andrea, 2) Frand Genisot Gianni.
Ritenuto necessario provvedere alla nomina di due Sindaci
effettivi e di uno supplente in seno al Collegio sindacale della
Banca della Valle d'Aosta per il triennio 1996/1998 che scadrà il
31 dicembre 1998;
Visto il parere favorevole di legittimità rilasciato dal
Dirigente del Servizio affari generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamate le leggi regionali 12 agosto 1987, n. 78 e successive
modificazioni e 27 marzo 1991, n. 12;
Delibera
1) di nominare, ai sensi dell'articolo 2458 del Codice civile,
in seno al Collegio sindacale della Banca della Valle d'Aosta
S.p.A., per il triennio 1996/1998 che scadrà il 31 dicembre 1998,
quali Sindaci effettivi i Signori Gorrex Germano e Piaggio Giuseppe
e quale Sindaco supplente il Signor Frand Genisot Gianni.
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK