Consiglio Regionale della Valle d'Aosta - Oggetto del Consiglio n. 4458 del 7 aprile 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4458 del 7 aprile 1993 - Resoconto
OGGETTO N. 4458/IX Proposta di legge: "Norme concernenti le
aspettative ed i permessi a favore dei dipendenti regionali a
ricoprire cariche elettive - Modificazioni".
Presidente
La parola il Consigliere Louvin.
Louvin (UV)
Je voudrais rappeler quel a été le parcours de
cette loi qui tire son inspiration du fait que la loi régionale n.
11 du '85 ayant été dépassée par la loi de l'Etat n. 816 du '85
doit être mise à jour pour permettre aux administrateurs des
collectivités locales dépendants de l'administration régionale
d'avoir une disponibilité et des congés rétribués.
Le texte présenté par le groupe de l'UV en 1990 avait fait
l'objet d'un premier examen entre le gouvernement régional et les
syndicats, on aurait du reprendre le contenu de cette loi au moment
de l'approbation du contrat de travail, cela n'a pas eu lieu. Le 18
février 1993 a eu lieu une deuxième rencontre et nous avons apporté
quelques amendements au texte de loi, le contenu est simple.
Je me bornerai à dire encore que, suite à la modification du
Statut Spécial en discussion au Parlement national, ce Conseil aura
la possibilité de se pencher plus largement sur le sujet des
collectivité locales en permettant aux administrateurs élus de
remplir les fonctions qui leur sont propres en ayant une
rétribution suffisante.
Presidente
Il testo è quello redatto dalla II Commissione
e dalla stessa approvato. Possiamo passare alla votazione
dell'articolo 1 della proposta di legge n. 243.
Articolo 1 (Oggetto del provvedimento)
1. La Regione, nell'esercizio della competenza di cui
all'articolo 2 lett. a) dello Statuto speciale, disciplina la
posizione ed il trattamento dei propri dipendenti chiamati a
ricoprire cariche elettive.
Esito della votazione
Presenti, votanti e favorevoli: 21
Il Consiglio approva all'unanimità.
Presidente
Passiamo all'articolo 2.
Articolo 2 (Aspettativa e permessi)
1. I dipendenti regionali chiamati a ricoprire le cariche
elettive previste dall'articolo 1 hanno diritto di disporre del
tempo necessario per l'esercizio del mandato fruendo di aspettative
e permessi secondo le norme contemplate dagli articoli 3,4,5 e
6.
Esito della votazione
Presenti, votanti e favorevoli: 21
Il Consiglio approva all'unanimità.
Presidente
Passiamo all'articolo 3.
Articolo 3 (Collocamento in aspettativa)
1. I dipendenti regionali chiamati a ricoprire le cariche di cui
all'articolo 4 sono collocati, a domanda, in aspettativa non
retribuita.
2. Il periodo trascorso in aspettativa è considerato a tutti i
fini come servizio effettivamente prestato nonché come legittimo
impedimento per il compimento del periodo di prova.
3. I dipendenti regionali di cui al comma 1 percepiscono
dall'Amministrazione regionale soltanto gli assegni per il nucleo
famigliare. L'Amministrazione regionale provvede, altresì, al
versamento nei rispettivi fondi, ai sensi delle vigenti
disposizioni di legge dello Stato, delle ritenute erariali
e
delle trattenute relative al trattamento di quiescenza, di
previdenza e di assistenza sanitaria.
Esito della votazione
Presenti, votanti e favorevoli: 21
Il Consiglio approva all'unanimità.
Presidente
Passiamo all'articolo 4.
Articolo 4 (Permessi retribuiti)
1. I dipendenti regionali eletti nei Consigli comunali, che non
richiedono la collocazione in aspettativa non retribuita hanno
diritto di assentarsi dal servizio per l'intera giornata nella
quale è convocato il consiglio o sono aggiornati i suoi lavori.
2. I dipendenti regionali eletti nelle assemblee delle comunità
montane, nelle associazioni e nei consorzi tra enti locali, nei
consigli delle aziende di cui all'articolo 23 della legge 8 giugno
1990, n. 142 (Ordinamento delle autonomie locali), nei consigli
circoscrizionali, nonché nelle commissioni consiliari e
circoscrizionali, formalmente istituite, che non richiedono la
collocazione in aspettativa non retribuita, hanno diritto di
assentarsi dal servizio per partecipare alle riunioni degli
organismi consiliari o assembleari di cui fanno parte per il tempo
necessario all'espletamento del mandato.
3. Gli eletti nelle giunte municipali e nelle giunte esecutive
delle comunità montane ed i presidenti delle associazioni e dei
consorzi tra enti locali e delle aziende di cui all'articolo 23
della legge 142/1990, che non richiedono la collocazione in
aspettativa non retribuita, hanno diritto, oltre ai permessi di cui
al comma 2, di assentarsi dai rispettivi posti di lavoro per un
massimo di 24 ore lavorative al mese, elevate a 48 ore per i
sindaci e i presidenti delle comunità montane.
4. I permessi retribuiti disciplinati dal presente articolo, in
presenza di più cariche elettive ricoperte dal dipendente
regionale, non sono cumulabili tra loro.
Esito della votazione
Presenti, votanti e favorevoli: 21
Il Consiglio approva all'unanimità.
Presidente
Passiamo all'articolo 5.
Articolo 5 (Permessi non retribuiti)
1. I dipendenti regionali eletti a cariche elettive di cui
all'articolo 4 hanno diritto ad ulteriori permessi non retribuiti
per un massimo di 24 ore lavorative mensili qualora risultino
necessari per l'espletamento del mandato.
Esito della votazione
Presenti, votanti e favorevoli: 21
Il Consiglio approva all'unanimità.
Presidente
Passiamo all'articolo 6.
Articolo 6 (Documentazione per i permessi)
1. L'attività ed i tempi di espletamento del mandato per i quali
i dipendenti regionali chiedono ed ottengono permessi retribuiti e
non retribuiti, devono essere prontamente e puntualmente
documentati mediante attestazione dell'Ente.
Esito della votazione
Presenti, votanti e favorevoli: 21
Il Consiglio approva all'unanimità.
Presidente
Passiamo all'articolo 7.
Articolo 7 (Abrogazione di norme)
1. La legge regionale 19 aprile 1985, n. 11 (Norme concernenti
le aspettative ed i permessi a favore dei dipendenti regionali
chiamati a ricoprire cariche elettive) è abrogata.
Esito della votazione
Presenti, votanti e favorevoli: 21
Il Consiglio approva all'unanimità.
Presidente
Procediamo alla votazione finale sul complesso
della legge.
Esito della votazione
Presenti, votanti e favorevoli: 21
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK