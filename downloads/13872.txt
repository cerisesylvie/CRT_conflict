Consiglio Regionale della Valle d'Aosta - Oggetto del Consiglio n. 362 del 14 dicembre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 362 del 14 dicembre 1993 - Resoconto
OGGETTO N. 362/X - Impegno per il mantenimento delle
quote-latte a tutela delle aziende e del patrimonio zootecnico
della Valle d'Aosta. (Approvazione di risoluzione)
Risoluzione
Vista la L. n. 468 del 26 novembre 1992 concernente "Misure
urgenti nel settore lattiero-caseario";
Visto il Reg. CEE n. 3950/92 del Consiglio del 28 dicembre 1992
che istituisce il prelievo supplementare nel settore del latte e
dei prodotti lattiero-caseari;
Visto il Reg. CEE n. 537/93 della Commissione del 9 marzo 1993,
che fissa le modalità di applicazione del prelievo supple­mentare
nel settore del latte e dei prodotti lattiero-caseari;
Vista la Circolare ministeriale n. 16 del 29 ottobre 1993 che
prevede, fra l'altro, che venga revocata la quota a determinate
categorie di Titolari di Quote-Latte per confluire nella riserva
nazionale;
Visto il Programma di abbandono della produzione lattiera in
applicazione dell'articolo 2, paragrafo 8, della L. n. 468/92;
Considerato che l'allevamento del bestiame rappresenta una fonte
insostituibile di reddito per gli imprenditori agricoli nella
nostra regione;
Considerata la necessità di tutelare le aziende ed il patrimonio
zootecnico della Valle d'Aosta;
Considerato il fondamentale ruolo svolto dall'agricoltura ed in
particolare dal comparto zootecnico per il mantenimento del
territorio e la salvaguardia del patrimonio ambientale delle zo­ne
montane;
Considerata la particolarità del sistema zootecnico della nostra
regione che comprende la pratica della monticazione del be­stiame
in alpeggio nel periodo estivo;
Considerato che gli alpeggi sono entità indivisibili e che il
cari­co di bestiame monticabile costituisce un dato storicamente
de­finito;
Considerato che gli alpeggi sono per lo più di proprietà di
Co­muni, Consorterie ed enti vari e che raramente appartengono allo
stesso conduttore dell'alpeggio;
Considerato che la normativa vigente sulle quote-latte prevede
che la quota venga assegnata al conduttore dell'azienda (o
dell'alpeggio) e non al proprietario dei fondi;
Considerato il pericolo che l'alpeggio si venga a trovare senza
quota-latte qualora l'affittuario e conduttore dell'alpeggio,
la­sciando l'alpeggio, porti con sé la quota assegnatagli in base
all'attuale normativa;
Considerato che un alpeggio senza quota-latte rischia di dover
essere abbandonato per l'impossibilità a monticare bovini da
latte;
Considerato che l'applicazione del regime comunitario sulle
quote-latte, se non verrà opportunamente modificato, rischia di
penalizzare pesantemente il mantenimento e lo sviluppo
dell'agricoltura nelle zone montane;
il Consiglio regionale
unanime chiede con forza che:
1) non vengano operate le riduzioni obbligatorie delle "Quote B"
nelle zone montane, come previsto dal Programma di abbando­no della
produzione;
2) vengano mantenute, nelle zone di montagna, le quote
asse­gnate ai Piani di Miglioramento ed ai Giovani Agricoltori di
Primo Insediamento definiti dal Reg. CEE n. 797/85 e succes­sive
modificazioni;
3) le quote revocate, in base alla Circ. Min. n. 16 del 29
ottobre 1993, a titolari di Quote di zone montane non confluiscano
nella Riserva Nazionale, ma restino a disposizione delle Regioni
che, con propria disciplina, definiscono i criteri di priorità per
una successiva riassegnazione;
4) nell'emanando Regolamento di Esecuzione della L. 468/92 del
26 novembre 1993 concernente "Misure urgenti nel settore
lattiero-caseario" sia prevista la facoltà, per la Regione
Auto­noma Valle d'Aosta, di assegnare con propria disciplina le
quote-latte alle entità produttive definite come "Alpeggi";
5) di trasmettere copia della presente risoluzione a: Presidenza
Consiglio dei Ministri, Ministro per il Coordinamento delle
politiche agricole, alimen­tari e forestali, Parlamentari
valdostani, Capigruppo della Camera e del Senato, Presidenti
Commissioni Agricoltura della Camera e del Sena­to, AIMA, UNALAT e
Associazioni Produttori delle zone di montagna.
F.to: Vallet
Presidente -
La risoluzione testé letta,
presentata dall'Assessore all'agricol­tura, forestazione e risorse
naturali, Vallet, è stata iscritta in via d'urgenza all'ordine del
giorno dell'adunanza in corso (oggetto n. 357/X in data 13 dicembre
1993).
Ha chiesto la parola il Consigliere Lanièce.
Lanièce (GA) -
Vorrei precisare che il mio
emendamento al punto 4) propone di sopprimere le parole "definite
come alpeggi", perché, considera­te le già difficili situazioni
territoriali in cui sono costretti ad operare i nostri allevatori e
dal momento che il problema delle quote-latte interessa tutta la
Valle d'Aosta, non ritengo oppor­tuno che si facciano distinzioni
fra alpeggi e aziende.
Presidente -
Ha chiesto la parola l'Assessore
all'agricoltura, forestazione e risorse naturali, Vallet.
Vallet (UV) -
Chiedo scusa al Consiglio se faccio
perdere altri cinque minuti, ma vorrei illustrare l'ordine del
giorno che è stato presentato.
Il problema delle quote-latte era all'attenzione delle forze
poli­tiche da ben otto anni, ma la sua definizione è parsa
necessaria ed urgente al Ministero dell'agricoltura solo quando da
Bruxelles ci è stato ricordato che è necessario pagare il
"superprelievo" relativo alle eccedenze. Il problema di fondo è
però che, rispetto alla problematica in generale, non si è tenuto
conto delle peculiarità delle zone di montagna, le quali,
sicura­mente, non sono responsabili del problema delle eccedenze
della produzione lattiero-casearia.
Pertanto, considerato il ruolo dell'agricoltura - e in modo
parti­colare dalla zootecnia nelle zone di montagna, - e che in
questi giorni, al Ministero, si stanno definendo importanti
disposizioni che potrebbero creare problemi gravissimi per la
zootecnia montana, ho proposto alla votazione del Consiglio
quest'ordine del giorno che tende a sensibilizzare e comunque a
ricordare al Ministro, ed ai responsabili dell'AIMA, le peculiarità
delle zone di montagna.
Per quanto attiene all'emendamento proposto dal Consigliere
Lanièce, vorrei controproporre alcuni emendamenti al testo
originario, che mi sono stati suggeriti dal Consigliere Carlo
Perrin. Uno di essi va, appunto, nella direzione auspicata dal
Consigliere Lanièce, nel senso che lega giustamente la quota-latte
all'azienda intesa come territorio e non al conduttore. In questo
modo, la quota-latte viene riferita tanto agli alpeggi, che sono
una caratteristica della zootecnia montana, quanto alle aziende in
generale.
Chiederei quindi alla Presidenza di far distribuire gli
emenda­menti, per integrarli all'ordine del giorno che ho
presentato.
Presidente -
Il Consigliere Lanièce ritira
l'emendamento che ha presenta­to?... Bene.
Ha chiesto la parola il Consigliere Perrin Carlo.
Perrin C. (UV) -
Questi emendamenti sono stati
proposti per evitare che le quote-latte siano riferite solo al
titolare dell'azienda e chiedere che siano collegate al territorio.
In questo modo l'alpeggio esti­vo viene collegato all'azienda
invernale.
Il secondo emendamento evidenzia l'impegno dell'Amministra­zione
nel fugare ogni dubbio sul discorso delle quote-latte, per­ché vi
si dice:
"Preso atto delle azioni di controllo iniziate da
questa Amministrazione e della volontà della stessa di sottopor­re
a verifica tutte le entità produttive presenti in Regione"
.
L'As­sessorato sta già operando in tal senso, ma l'emendamento
ga­rantisce comunque un ulteriore impegno circa l'esattezza e la
veridicità delle quote-latte.
Il riferimento alle aziende invernali specifica che il
quantitati­vo di riferimento sarà calcolato tenendo conto dei
parametri regionali sui carichi di bestiame relativi alla
superficie agraria utilizzata.
Presidente -
Ha chiesto la parola il Consigliere
Chiarello.
Chiarello (RC) -
Ricordo che la discussione su
questo documento - allora non era ancora un ordine del giorno - era
stata già iniziata in sede di Commissione, ma non era stata mai
conclusa.
Colgo ora l'occasione per chiedere all'Assessore a che punto
siamo con le quote-latte assegnate alla Valle d'Aosta, nel senso
che vorrei sapere se siamo molto distanti dai rilevamenti del 1988
o del 1989.
Inoltre, poiché nel secondo emendamento si dice:
"Preso atto
delle azioni di controllo iniziate da questa
Amministrazione..."
, vorrei sapere quali sono le azioni di
controllo cui ci si riferisce.
Presidente -
Ha chiesto la parola l'Assessore
all'agricoltura, forestazione e risorse naturali, Vallet.
Vallet (UV) -
La situazione è piuttosto confusa,
nel senso che, rispetto ai dati pubblicati sul Bollettino Ufficiale
AIMA n. 3, alcuni tecnici, sempre incaricati dall'AIMA, hanno già
effettuato controlli su circa 600 titolari di azienda e li stanno
effettuando su altri 300 titolari, mentre l'AIMA ha affidato
all'Assessorato il controllo di altri 230 titolari.
Il problema principale si pone per i primi 600 controlli che
sono già stati fatti e che si riferivano a titolari di quote-latte
del 1988-1989 ma che poi hanno cessato l'attività. I risultati
rela­tivi a questi 600 controlli parrebbero definire circa 358
cessa­zioni, perché al momento del controllo non erano in possesso
della relativa documentazione, ma parrebbero esserci anche notevoli
contraddizioni, perché una parte di questa documen­tazione c'è
effettivamente.
I problemi relativi agli ulteriori 300 controlli fatti dall'AIMA
si riferiscono ai cosiddetti "Piani di miglioramento" e "Quote
as­segnate a giovani imprenditori al loro primo insediamento".
Anche qui il problema è particolare, nel senso che, nel 1989, una
lettera dell'allora Presidente del Consiglio dei Ministri,
Andreotti, invitava le Regioni a non approvare piani di
miglio­ramento che prevedessero un aumento della quota produttiva.
Nell'approvare quei piani di miglioramento si era ragionato in
questo modo: l'aumento di quota non avrebbe comunque inciso sulla
produzione totale di quota assegnata alla Regione e quindi le
maggiori quote assegnate avrebbero potuto trovare compensazione in
un secondo momento.
Sembra però che l'AIMA - questo è il vero problema - voglia
drasticamente decidere di pubblicare il "Bollettino n. 4", tenen­do
esclusivamente conto del risultato dei controlli effettuati, ma ciò
comporterebbe l'eliminazione di tutte le quote che sono state
assegnate ai Piani di miglioramento. Se così sarà, verranno messe
in crisi tutte le aziende che negli ultimi anni hanno fatto
investimenti per migliorare la loro struttura, che hanno con­tratto
debiti per razionalizzare le stalle e che, se verrà loro im­pedito
di lavorare, si vedranno costrette a non poter pagare i mutui
stipulati.
Uno dei punti forti della nostra azione, che è portata avanti
an­che dalle Province autonome di Bolzano e Trento, è di ribadire
con decisione che per le zone di montagna non è assolutamente
praticabile il discorso delle quote assegnate ai piani di
miglio­ramento e che il Ministero vorrebbe togliere, proprio perché
è impensabile che nelle nostre zone sia impossibile migliorare le
strutture e finalizzarle ad una maggior produttività.
Per quanto riguarda i controlli effettuati dall'Assessorato,
entro la fine del mese dovremmo essere in grado di verificare tutte
le quote assegnate. In questi giorni stiamo definendo i dettagli
per mettere a punto il programma meccanografico che ci con­sentirà
di acquisire i dati dei conferitori ai caseifici.
Gli uffici mi dicono che entro la fine dell'anno dovremmo essere
in grado di stimare le quote secondo criteri di razionalità e
quindi solo allora disporremo di dati certi, raffrontabili a quelli
pubblicati sui bollettini...
(...interruzione...)
...Secondo i dati in mio possesso le quote assegnate per i Piani
di miglioramento corrispondono a 300.000 quintali; le quote
cessate, che quindi dovranno andare in una riserva per poi tor­nare
alla Regione, sono 150.000 quintali. Questi dati vanno pe­rò
verificati e al momento non lo possiamo fare.
Presidente -
Do lettura dell'emendamento
presentato dal Consigliere Laniè­ce, ma dallo stesso poi
ritirato.
Emendamento - Procedere alla soppressione, al punto 4° del
deliberato, delle pa­role: "definite come alpeggi".
Presidente -
Do lettura dei tre emendamenti
presentati dall'Assessore Val­let.
Emendamenti
1) Prima dell'ultimo "considerato" aggiungere:
"Considerato inoltre che il programma regionale di
ristruttura­zione del settore, in riferimento all'obiettivo della
difesa am­bientale, consente carichi definiti di bestiame
all'interno delle diverse tipologie produttive, in particolare
Alpeggi e Aziende in­vernali".
2) Dopo l'ultimo "considerato" aggiungere:
"Preso atto delle azioni di controllo iniziate da questa
ammini­strazione e della volontà della stessa di sottoporre a
verifica tutte le entità produttive presenti in Regione".
3) Nel dispositivo dopo la parola "Alpeggi" aggiungere:
"e Aziende invernali, il quantitativo di riferimento dovrà
essere calcolato tenendo conto dei parametri regionali di carichi
UBA/SAU".
Presidente -
Preso atto del ritiro
dell'emendamento del Consigliere Lanièce, do lettura della
risoluzione nel testo già comprensivo degli emendamenti presentati
dall'Assessore Vallet.
Risoluzione
Vista la L. n. 468 del 26.11.1992 concernente "Misure urgenti
nel settore lattiero-caseario";
Visto il Reg. CEE n. 3950/92 del Consiglio del 28 dicembre 1992
che istituisce il prelievo supplementare nel settore del latte e
dei prodotti lattiero-caseari;
Visto il Reg. CEE n. 537/93 della Commissione del 9 marzo 1993,
che fissa le modalità di applicazione del prelievo supple­mentare
nel settore del latte e dei prodotti lattiero-caseari;
Vista la Circolare ministeriale n. 16 del 29 ottobre 1993 che
prevede, fra l'altro, che venga revocata la quota a determinate
categorie di Titolari di Quote-Latte per confluire nella riserva
nazionale;
Visto il Programma di abbandono della produzione lattiera in
applicazione dell'articolo 2, paragrafo 8, della L. n. 468/92;
Considerato che l'allevamento del bestiame rappresenta una fonte
insostituibile di reddito per gli imprenditori agricoli nella
nostra regione;
Considerata la necessità di tutelare le aziende ed il patrimonio
zootecnico della Valle d'Aosta;
Considerato il fondamentale ruolo svolto dall'agricoltura ed in
particolare dal comparto zootecnico per il mantenimento del
territorio e la salvaguardia del patrimonio ambientale delle zo­ne
montane;
Considerata la particolarità del sistema zootecnico della nostra
regione che comprende la pratica della monticazione del be­stiame
in alpeggio nel periodo estivo;
Considerato che gli alpeggi sono entità indivisibili e che il
cari­co di bestiame monticabile costituisce un dato storicamente
de­finito;
Considerato che gli alpeggi sono per lo più di proprietà di
Co­muni, Consorterie ed enti vari e che raramente appartengono allo
stesso conduttore dell'alpeggio;
Considerato che la normativa vigente sulle quote-latte prevede
che la quota venga assegnata al conduttore dell'azienda (o
dell'alpeggio) e non al proprietario dei fondi;
Considerato il pericolo che l'alpeggio si venga a trovare senza
quota-latte qualora l'affittuario e conduttore dell'alpeggio,
la­sciando l'alpeggio, porti con sé la quota assegnatagli in base
all'attuale normativa;
Considerato che un alpeggio senza quota-latte rischia di dover
essere abbandonato per l'impossibilità a monticare bovini da
latte;
Considerato inoltre che il programma regionale di
ristruttura­zione del settore, in riferimento all'obiettivo della
difesa am­bientale, consente carichi definiti di bestiame
all'interno delle diverse tipologie produttive, in particolare
Alpeggi e Aziende in­vernali;
Considerato che l'applicazione del regime comunitario sulle
quote-latte, se non verrà opportunamente modificato, rischia di
penalizzare pesantemente il mantenimento e lo sviluppo
dell'agricoltura nelle zone montane;
Preso atto delle azioni di controllo iniziate da questa
ammini­strazione e della volontà della stessa di sottoporre a
verifica tutte le entità produttive presenti in Regione;
il Consiglio regionale
unanime chiede con forza che
1) non vengano operate le riduzioni obbligatorie delle "Quote B"
nelle zone montane, come previsto dal Programma di abbando­no della
produzione;
2) vengano mantenute, nelle zone di montagna, le quote
asse­gnate ai Piani di Miglioramento ed ai Giovani Agricoltori di
Primo Insediamento definiti dal Reg. CEE n. 797/85 e succes­sive
modificazioni;
3) le quote revocate, in base alla Circ. Min. n. 16 del 29
ottobre 1993, a titolari di Quote di zone montane non confluiscano
nella Riserva Nazionale, ma restino a disposizione delle Regioni
che, con propria disciplina, definiscono i criteri di priorità per
una successiva riassegnazione;
4) nell'emanando Regolamento di Esecuzione della L. 468/92 del
26 novembre 1993 concernente "Misure urgenti nel settore
lattiero-caseario" sia prevista la facoltà, per la Regione
Auto­noma Valle d'Aosta, di assegnare con propria disciplina le
quote-latte alle entità produttive definite come "Alpeggi" e
Aziende invernali, il quantitativo di riferimento dovrà essere
calcolato tenendo conto dei parametri regionali di carichi
UBA/SAU.
5°) di trasmettere copia della presente risoluzione a:
Presidenza Consiglio dei Ministri, Ministro per il Coordinamento
delle politiche agricole, alimen­tari e forestali, Parlamentari
valdostani, Capigruppo della Camera e del Senato, Presidenti
Commissioni Agricoltura della Camera e del Sena­to, AIMA, UNALAT e
Associazioni Produttori delle zone di montagna.
F.to: Vallet
Presidente -
Se nessuno chiede la parola, pongo in
votazione la risoluzione emendata testé letta.
Presenti, votanti e favorevoli: 29
Il Consiglio approva all'unanimità.
Presidente -
Colleghi consiglieri, nell'informarvi
che è stata chiesta un'adu­nanza straordinaria che avrà luogo
lunedì prossimo alle ore 15,00, vi ricordo che per giovedì prossimo
è convocata la IV Commissione permanente per il prescritto parere
sull'oggetto della convocazione.
A questo punto terminano i nostri lavori. Buona serata a
tutti.
La seduta è tolta.
L'adunanza termina alle ore 19,29.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK