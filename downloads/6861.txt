Consiglio Regionale della Valle d'Aosta - Oggetto del Consiglio n. 1364 del 5 giugno 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1364 del 5 giugno 1985 - Resoconto
OGGETTO N. 1364/VIII - COMUNICAZIONI DEL PRESIDENTE DEL
CONSIGLIO.
PRESIDENTE:
Le comunicazioni del Presidente inquadrano
l'attività del Consiglio dal 22 maggio in poi.
Disegni di legge presentati:
D.L. n. 205, presentato dalla Giunta regionale in data 24 maggio
1985, concernente: "Rifinanziamento per l'anno 1985 della legge
regionale 30 gennaio 1981, n. 6 concernente interventi diretti a
favorire lo sviluppo delle cooperative di produzione e lavoro, di
trasporto, miste e loro consorzi" (I^-e III^
Commissione)
P.L. n. 206, presentata dal Cons. Ilio VIBERTI in data 24 maggio
1985, concernente: "Interventi straordinari per il recupero
abitativo dei centri storici" (I^e II^-Commissione)
D.L. n. 207, presentato dalla Giunta regionale in data 27 maggio
1985, concernente: "Norme in materia di sanatoria di opere edilizie
abusive" (già iscritta all'ordine del giorno)
D.L. n. 208, presentato dalla Giunta regionale in data 28 maggio
1985, concernente: "Sottoscrizione di capitale azionario della
S.p.A. "Centrale Laitière d'Aoste" (I^e III^ Commissione)
D.L. n. 209, presentato dalla Giunta regionale in data 28 maggio
1985, concernente: "Assestamento del bilancio di previsione della
Regione per l'anno 1985, ai sensi dell'art. 43 della legge
regionale 7 dicembre 1979, n. 68" (I
Commissione)
Proposte di legge statali presentate:
Proposta di legge statale n. 5, presentata dal Cons. Ilio
VIBERTI in data 24 maggio 1985, concernente: "Modificazione del
regime giuridico e finanziario del Parco Nazionale del Gran
Paradiso" (II^ Commissione)
Oggetti decaduti per dimissioni del presentatore:
P.L. n. 162, presentata dal Cons. Elio Riccarand, in data 21
febbraio 1985, concernente: "Interventi straordinari per il
recupero abitativo dei centri storici"
Proposta di legge statale n. 4, presentata dal Cons. Elio
Riccarand, in data 2 novembre 1984, concernente: "Modificazione del
regime giuridico e finanziario del Parco Nazionale del Gran
Paradiso"
Disegni di legge vistati: -
Disegni di legge non vistati: -
Deliberazioni vistate: n. 16
Deliberazione non vistate: -
Riunioni di commissioni:
Ufficio di Presidenza: 1
Conferenza Capi gruppo e Ufficio di Presidenza: 1
I^ Commissione: 1
III^ Commissione: 1
I^ Commissione allargata ai Capi gruppo per accertamenti e
verifiche sulla Casa da Gioco: 4
II^ Commissione allargata ai Capi gruppo per i problemi del
Parco del Gran Paradiso: 1
I^- e II^ Commissione in riunione congiunta: 1
I^ e III^ Commissione in riunione congiunta: 1
Ritengo doveroso, in apertura di seduta, rivolgere un deferente
pensiero alle vittime della tragedia di Bruxelles che, per più di
un'ora, ha lasciato col fiato sospeso l'opinione pubblica di tutta
Europa che, mercoledì 29 maggio, stava per assistere all'incontro
di calcio tra la Juventus ed il Liverpool per la coppa dei
campioni.
Invece che immagini di gioiosa festa, che dovrebbero
caratterizzare lo svolgimento di queste gare, ci siamo trovati
tutti, in diretta, di fronte ad uno spettacolo tremendo, il cui
ricordo porteremo a lungo dentro di noi.
Dei corpi ammassati lungo le gradi nate, visi insanguinati,
feriti che venivano trasportati lontano dal campo, morti che mani
pietose coprivano di un velo.
Per un momento ci è sembrato di essere nell'atmosfera di un
campo di battaglia.
Ci siamo dovuti ricredere perché non eravamo a Beirut, nei campi
di Shabra e Chatila dove in questi giorni sono stati perpetrati
feroci massacri contro cittadini inermi, ma nel cuore di una delle
più prestigiose Città d'Europa, di questa Europa che dovrebbe
essere il vessillo della civiltà e della tolleranza, di questa
Europa che da più di quarant'anni non conosce più guerre, che vive
in un regime di democrazia e di libertà.
Mercoledì 29 maggio decine e decine di milioni di cittadini si
sono trasformati involontariamente in spettatori di un incubo.
Il resto lo conosciamo perché ce l'hanno descritto bene, sia la
televisione con le raccapriccianti immagini che ci ha trasmesso,
sia gli organi di informazione che tanto spazio hanno dato a questo
triste avvenimento.
Di fronte a 39 caduti ed alla sofferenza dei numerosi feriti,
molti dei quali sono tutt'oggi ricoverati negli ospedali belgi, è
doveroso che il mondo civile faccia una profonda riflessione su
questi fatti degenerativi.
Da tutto ciò emerge chiaramente che è ingenuo credere al
progresso indefinito della società.
Il mito del "Bon civilisé" che immaginavano gli esponenti più
illuminati del pensiero socialista del XIX° secolo, non è più
credibile del mito del "Bon sauvage" di cui sognava il grande Jean
Jacques Rousseau.
Il progresso materiale non impedisce il risorgere nell'uomo di
sentimenti negativi.
Quei sentimenti negativi che hanno trasformato una gara festosa
in una tragedia indescrivibile.
Merita particolare considerazione l'atteggiamento fermo e
dignitoso del primo Ministro inglese, Margareth Thatcher, che non
ha esitato a bollare con parole durissime il comportamento assurdo
ed incivile dei tifosi del Liverpool.
Tutto quanto è successo non deve però, anche se è comprensibile
l'indignazione per quanto è avvenuto, far sorgere in noi sentimenti
xenofobi come purtroppo è accaduto in alcune parti del Paese, dove
è stata praticata una ritorsione contro cittadini del Regno
Unito.
Con queste riflessioni concludo questa breve commemorazione
rinnovando alle famiglie delle vittime affrante dal dolore la più
sincera partecipazione di questa Assemblea al dramma della Nazione
intera ed invito questo consesso ad osservare un minuto di
raccoglimento.
E' scomparso, nei giorni scorsi, a Lucca, l'Onorevole Paolo
Rossi, esponente di primo piano di questi ultimi quarant'anni di
vita politica ed uno dei padri della Costituzione Repubblicana.
L'Onorevole Paolo Rossi, che ha sempre militato nelle file del
Partito Socialista Democratico, fu sempre antifascista e grande fu
il suo contributo nella Lotta di Liberazione.
Fu per molti anni Vice Presidente della Camera, Ministro in vari
Governi e Presidente della Corte Costituzionale.
Paolo Rossi, oltre che politico acuto fu anche uomo di immensa
cultura, profondo conoscitore delle opere dei padri della Chiesa
d'oriente e d'occidente e storico di primissimo piano e filosofo
del diritto.
Presentiamo alla famiglia ed al Partito Socialdemocratico le più
sentite condoglianze.
E' mancato, nei giorni scorsi, a Milano, a seguito di un male
incurabile, il Dr. Roberto Costa, che dal 1978 dirigeva con
competenza la Sede RAI di Aosta.
La sua scomparsa lascia un vuoto incolmabile.
Era un uomo di profonda cultura, scrittore e giornalista di
primo piano.
La sua dipartita ci priva di un interlocutore prezioso, sempre
disponibile al dialogo con la Regione per miglio rare il servizio
radiotelevisivo in Valle d'Aosta.
Rinnoviamo alla famiglia e a tutta la Redazione RAI di Aosta le
più sentite condoglianze.
In data 27 maggio, chi vi parla ed una delegazione di Capi
Gruppo consiliari hanno effettuato una visita alla Casa
Circondariale di Brissogne al fine di valutare l'organizzazione
della nuova struttura carceraria.
Nel corso dell'incontro il Diretto re del Carcere ha auspicato
una maggiore collaborazione con la Regione al fine del recupero e
del reinserimento sociale dei detenuti.
Devo comunicare inoltre al Consiglio che, in relazione ai fatti
accaduti a Liverpool, è stato presentato un ordine del giorno che
verrà messo in approvazione quando saranno discussi gli argomenti
all'ordine del giorno.
Qualcuno intende prendere la parola sulle comunicazioni del
Presidente?
Ha chiesto la parola il Consigliere Baldassarre; ne ha
facoltà.
BALDASSARRE (P.S.D.I.):
Desidero innanzitutto ringraziare
il Presidente del Consiglio per aver voluto ricordare la figura
dell'Onorevole Paolo Rossi, recentemente scomparso. Come
socialdemocratico intendo commemorare questo prestigioso
protagonista della vita repubblicana, militante nel nostro Partito
sin dalla scissione di Palazzo Barberini.
Nato a Bordighera il 15 dicembre del 1900 e laureatosi
giovanissimo in giurisprudenza, esercitò subito l'avvocatura a
Genova dove, per la sua avversione al regime fascista, subì minacce
e persecuzioni culminate nel 1926 con la distruzione del suo studio
e della sua abitazione. Dal 1946 al 1963 fu Deputato del Partito
Socialdemocratico. Ricoprì la carica di Ministro della Pubblica
Istruzione nel primo Gabinetto Segni dal 1955 al 1957. Nel 1969 il
Presidente della Repubblica lo nominò Giudice della Corte
Costituzionale ed in quella carica rimase fino al marzo del 1979.
Successivamente divenne anche Vice Presidente della Camera dei
Deputati.
Il compagno Paolo Rossi, oltre che protagonista di primo piano
nelle battaglie che portarono alla nascita della Repubblica e
all'affermazione dei valori di democrazia e di libertà, durante gli
anni della ricostruzione fu soprattutto un grande umanista, nel
senso più appropriato del termine, per una sua vocazione quasi
innata e coltivata per tutta la vita, grazie ad una quotidiana
dimestichezza con i classici. Nel Partito Socialdemocratico il
compagno Paolo Rossi ha svolto un ruolo di stimolo e di pungolo,
dimostrando sempre di essere fedele all'eredità riformista lasciata
da Filippo Turati. Noi lo ricordiamo con immutato affetto e lo
additiamo ad esempio per quanti intendono combattere nel solco
degli ideali socialisti, democratici e riformisti, da lui tracciato
nel corso della sua lunga ed indimenticabile militanza nel Partito
di Giacomo Matteotti.
Si dà atto che alle ore 9.45 assume la Presidenza il Vice
Presidente
DOLCHI.
PRESIDENTE:
Colleghi Consiglieri, ho assunto la
Presidenza in quanto il Presidente Bondaz e il Vice Presidente De
Grandis con alcuni rappresentanti della Giunta si sono recati alla
cerimonia della fondazione dell'arma dei Carabinieri in
rappresentanza del Consiglio regionale. La Presidenza ritiene
pertanto di continuare i lavori secondo l'ordine del giorno,
rinviando eventualmente al pomeriggio gli argomenti che riguardano
direttamente il Presidente del la Giunta. Le comunicazioni del
Presidente della Giunta, iscritte al punto n. 2, saranno discusse
quando egli sarà presente.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK