Consiglio Regionale della Valle d'Aosta - Oggetto del Consiglio n. 1425 del 1° ottobre 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1425 del 1° ottobre 1990 - Resoconto
OGGETTO N. 1425/IX - COMMEMORAZIONE DI DANTE CORNELI.
PRESIDENTE:
Ai sensi dell'articolo 42 del Regolamento, il
Consigliere Gremmo ha chiesto di procedere ad una commemorazione e,
come previsto dallo stesso articolo, ne ho dato comunicazione ai
Capigruppo.
Ha chiesto la parola il Consigliere Gremmo; ne ha facoltà.
GREMMO (UAP):
Grazie, signor Presidente; sarò
telegrafico.
Ho chiesto di poter avere l'onore di commemorare in questo
Consiglio regionale una persona che mi fu cara e che credo fosse
emblematica di una realtà poco conosciuta. Nei giorni scorsi è
morto a Tivoli Dante Corneli, uno dei pochi antifascisti italiani
sopravvissuti ai lager sovietici, nei quali ha trascorso ben
ventisei anni.
Io ho chiesto di poter dire due brevi parole, perché ritengo che
il dibattito sulla realtà dei morti, massacrati in un modo o
nell'altro dallo stalinismo totalitario nel corso degli anni, sia
tuttora aperto e debba essere portato avanti.
Al Comune di Torino ho chiesto anche che tre vie della città
siano dedicate a tre piemontesi massacrati dallo stalinismo, dopo
la fine della guerra. Uno fu massacrato ad Asti per il solo fatto
di essere un comunista non stalinista e addirittura il segretario
particolare di A. Gramsci: Codevilla; fu massacrato da sicari
staliniani in America.
Volevo attirare l'attenzione su questa città, perché è noto a
tutti come, grazie ad un comunista coraggioso, a Reggio Emilia si è
cominciato a riparlare di questi problemi dello stalinismo e del
totalitarismo.
Un mio amico, anch'egli scomparso da poco, Guelfo Zaccaria, due
anni fa scrisse un libretto, intitolato "A Mosca senza ritorno",
che nella prima fase uscì con il titolo "Duecento comunisti
italiani tra le vittime dello stalinismo".
Io volevo ricordare questo problema, perché troppe volte,
nell'accostarsi all'antifascismo o alla Resistenza, si dimenticano
queste cose, e volevo cogliere questa occasione per collegarmi ad
una questione che sicuramente dovrebbe essere ripresa in Valle
d'Aosta.
Nel suo splendido libro, dedicato alla ricostruzione degli
avvenimenti dal '43 al '45, il prof. Marc Lengereau fa un accenno
alla tragica fine di Emile Chanoux. Io credo che sulla questione
l'Istituto storico della Resistenza o il Consiglio regionale
debbano riprendere dei ragionamenti ed avviare opportune ricerche o
testimonianze, perché non è certamente per caso che il
sottoscritto, parlando dei crimini staliniani, ha voluto in qualche
modo fare un collegamento con la questione della fine di Emile
Chanoux.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK