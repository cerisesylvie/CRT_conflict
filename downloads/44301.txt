Consiglio Regionale della Valle d'Aosta - Oggetto del Consiglio n. 1354 del 9 marzo 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
Edilizia pubblica
Edilizia residenziale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1354 del 9 marzo 2022 - Resoconto
OGGETTO N. 1354/XVI - Interrogazione: "Notizie sulla mancata
assegnazione di alloggi di ERP per interventi di manutenzione e
ristrutturazione dei medesimi".
Bertin (Presidente) -
Punto n. 21 all'ordine del giorno.
Risponde l'assessore Barmasse.
Barmasse (UV) -
Le domande che sono state poste sono tre:
quanti e quali alloggi risultano non assegnabili, perché richiedono
interventi di manutenzione, ristrutturazione e messa a norma del
valore inferiore a 25 mila euro; quanti e quali alloggi risultano
non assegnabili, perché richiedono interventi di manutenzione tra i
25 mila e i 50 mila euro; quanti alloggi sono tutt'ora in fase di
ristrutturazione per procedere all'assegnazione definitiva entro il
mese di giugno 2022.
Con riferimento a questi quesiti, riferisco che a oggi gli
alloggi sfitti non assegnabili, perché necessitano di interventi di
manutenzione, risultano in numero pari a 133, rispetto ai quali 55
alloggi necessitano di interventi di manutenzione per importi
inferiori a 25 mila euro, 62 alloggi necessitano di interventi di
manutenzione per importi compresi tra i 25 mila e i 50 mila euro,
16 alloggi necessitano di interventi di manutenzione per importi
superiori a 50 mila euro. Di questi: per 19 alloggi i lavori sono
in corso di esecuzione o di imminente avvio; per 75 alloggi in
Aosta è stata presentata una proposta progettuale per l'ottenimento
dei fondi nell'ambito del programma "Sicuro, verde e sociale:
riqualificazione dell'edilizia residenziale pubblica"; per 17
alloggi sul territorio regionale è stata presentata una proposta
progettuale per l'ottenimento dei fondi nell'ambito del programma
"Sicuro, verde e sociale: riqualificazione dell'edilizia
residenziale pubblica"; per quattro alloggi nel quartiere Cogne
sono stati finanziati gli interventi nell'ambito del programma di
recupero e razionalizzazione degli alloggi di edilizia residenziale
pubblica, programmazione e disponibilità residua e interventi di
linea a). Inoltre, informo che ARER ha fatto pervenire l'elenco
degli alloggi sfitti non assegnabili al primo marzo 2022, con
individuazione delle somme necessarie per la manutenzione e degli
eventuali finanziamenti. Le posso dare questa tabella che è
abbastanza dettagliata, anzi, gliela farò avere subito.
Presidente -
Per la replica consigliere Baccega, ne ha
facoltà.
Baccega (GM) -
Grazie Assessore, avrò piacere di avere
quella tabella che le hanno predisposto. Una ricognizione è stata
fatta, ma voglio giustificare il perché di quest'ulteriore
interrogazione rispetto ad alloggi che sono vuoti e sui quali
bisogna sicuramente intervenire.
A seguito dell'interrogazione del Consiglio scorso, dove avevo
evidenziato che a Morgex vi erano due alloggi da ristrutturare,
immediatamente quel pomeriggio l'ARER si è mossa ed è corsa a
Morgex a fare la verifica, per predisporre poi gli interventi per
arrivare all'assegnazione degli alloggi. È chiaro che la cosa non
ha avuto quel clamore mediatico che avrebbe dovuto avere, però
quando su Facebook è apparsa quella notizia, dopo aver sentito gli
interventi in Consiglio regionale, sono arrivate tutta una serie di
segnalazioni che dicevano che c'erano numerosi alloggi disponibili
vuoti da molti mesi, alcuni anche da anni: dal quartiere Cogne a
Viale Europa, al quartiere Dora e anche alloggi non assegnati nei
comuni.
Credo che ci sia una sorta di immobilismo che in qualche modo va
alimentato, affinché si vada nella direzione di darsi da fare. Lei
lo ha detto poco fa, in merito alla riqualificazione l'ARER ha
chiesto ulteriori risorse, che mi pare in questo momento il
bilancio non abbia previsto, perché mi sembra che per l'ARER nel
bilancio non ci sia disponibilità di interventi. Ovviamente tutti
quelli che sono stati richiesti, sono fondi statali che potrebbero
arrivare al 100 percento, come al 70 percento, come al 50 percento;
questo è un grande punto interrogativo e la cosa ci preoccupa
parecchio, al di là dei progetti già approvati come il PINQuA ,
eccetera.
Guardando a tutti questi alloggi, che sono 133, devo dire che la
situazione è sicuramente preoccupante. Diciamo che in tutta quella
relazione che ci ha fornito l'ARER, a cui faccio riferimento
nell'interrogazione, del cronoprogramma non c'era una riga. Il
cronoprogramma è arrivato ieri sera, lo approfondirò, però mi pare
che ci sia una scadenza di completamento di tutti quegli interventi
al 2026; se ci riuscite siete grandiosi, vi dirò bravi. I
o credo che però bisogna dare delle risposte più immediate, che
possono essere date attraverso degli interventi almeno sui 55
alloggi che, con risorse di 25 mila euro cadauno, possono dare
subito risposte. È stato fatto in passato e invito la Giunta a
valutare attentamente questo percorso. Perché fino a 25 mila euro?
Perché era un'indicazione del decreto interministeriale MIT-MEF del
16 marzo 2015, che si era già adottato nel 2016 e che aveva dato
delle risposte immediate nello stesso anno ristrutturando l'interno
degli alloggi. Poi va anche detto che la relazione dell'ARER ci
dice con chiarezza che tutti gli interventi esterni, quindi di
riqualificazione,
superbonus
110 percento, possono essere
fatti anche con le famiglie all'interno degli alloggi.
La sollecitazione che faremo in variazione di bilancio è quella
di finanziare 1 milione 250 mila/1 milione 500 mila euro per andare
in questa direzione; questo sarà uno degli emendamenti che noi
porteremo, qualora la Giunta non provveda a finanziare questo
percorso.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK