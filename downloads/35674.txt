Consiglio Regionale della Valle d'Aosta - Oggetto del Consiglio n. 141 del 25 settembre 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 141 del 25 settembre 2013 - Resoconto
OGGETTO N. 141/XIV - Interpellanza: "Implementazione sul sito
istituzionale dell'azienda USL della Valle d'Aosta della
documentazione necessaria ai fini del rinnovo della patente di
guida".
Presidente
- Per l'illustrazione, la parola al collega
Guichardaz.
Guichardaz (PD-SIN.VDA)
- Quest'interpellanza vuole
sollecitare la presa in carico di un disagio patito da molti
cittadini che devono rinnovare la patente di guida. Il medico
incaricato del rilascio del certificato di idoneità ha la
possibilità di predisporre approfondimenti sullo stato di salute
mediante l'invio dell'utente allo specialista del servizio
sanitario nazionale. È legittimo, assolutamente legittimo, anzi è
auspicabile, che si approfondisca lo stato di salute dei guidatori,
e ci mancherebbe! Mi viene riferito però che in alcuni casi
l'utente non è informato sulle certificazioni che potrebbe portarsi
appresso e che gli eviterebbero quindi di rifare a distanza di
qualche settimana, se non di mesi, la visita davanti alla
Commissione patenti, e magari nel frattempo la patente è pure
scaduta e quindi si aggiunge disagio a disagio. Le indicazioni
presenti sul sito istituzionale sono molto vaghe, almeno quelle che
ho reperito io dopo aver navigato nel sito istituzionale e devo
dire che è anche di difficile accesso per persone che, diciamo,
sono abituate a navigare su internet, mi immagino per patentati
anziani che hanno bisogno magari di reperire dei dati. Sul sito c'è
scritto:
"tutta la documentazione sanitaria di cui si dispone
-
cioè si dice a colui che si reca a rinnovare la patente -:
copie di cartelle cliniche, referti di visite ed esami
strumentali specialistici, risultati di esami di laboratorio,
cartellino dell'ottico se portatori di lenti e di occhiali"
.
Visto che l'utente, il paziente, non saprei come chiamarlo in
questo caso, non è in grado di determinare con esattezza che tipo
di documentazione occorra, potrebbe dimenticarsi di portarsi dietro
qualche certificato, magari portarsene qualcuno inutile, non
conforme alle prescrizioni o alle disposizioni di legge e l'utente
potrebbe, secondo me, abbreviare l'iter facendosi fare per tempo la
visita, evitando l'invio allo specialista in questo modo e alla
Commissione patenti. Come previsto dalle norme di riferimento, che
sono tante e articolate, solo uno specialista del servizio
sanitario nazionale può fare gli accertamenti richiesti. Ciò
significa quindi attendere i tempi della sanità pubblica, a volte
con la patente scaduta, quindi, diciamo, inserirsi all'interno
delle liste d'attesa. In più l'invio allo specialista anche quando
si potrebbe risolvere con una certificazione già in possesso
dell'interessato potrebbe, come dicevo, prolungare le liste
d'attesa e sovrapporsi all'utenza ordinaria. Generalmente gli
ambulatori, tipo l'ambulatorio di cardiologia, o altri ambulatori
ai quali vengono rinviati spesso coloro che sono in attesa di
patenti, hanno una loro utenza e delle loro liste d'attesa. Ora, io
non sono un medico, quindi non mi permetto di suggerire al dottor
Fosson quali accertamenti potrebbero essere anticipati, o
addirittura evitati, o ulteriormente specificati, ma mi metto nelle
vesti di un potenziale utente, mi chiedo, anzi le chiedo se è
possibile sapere in anticipo quali documenti portarsi dietro così
da non dover perdere altro tempo e spendere altro denaro. Altre ASL
mettono sul sito istituzionale delle informazioni, delle
spiegazioni che facilitano il compito del medico e soprattutto
l'utente. Grazie.
Presidente
- Per la risposta, la parola all'Assessore
Fosson.
Fosson (UV) -
Merci Président.
Sì, non solo è condivisa questa necessità di adeguare il sito
del Dipartimento prevenzione alle esigenze dell'utente che aspetta
di fare una visita per la patente, ma è addirittura prevista, come
lei ben sa. É previsto nel PAL 2013, che prevede la possibilità di
modificare questo sito, renderlo più leggibile e chiaro, eccetera.
In particolare sarà inserita una modulistica scaricabile
direttamente dall'utenza, i modelli riguardanti i quesiti più
frequenti, la possibilità di prenotazione online della visita e un
quadro sinottico relativo alla documentazione sanitaria utile per
la valutazione del medico, che però, come lei sa, è poi non
tassativo, perché il medico legale potrà avere da questi documenti
dello specialista un valore orientativo, ecco. Sicuramente quindi
non solo è condivisa, ma anche prevista...
Sul giudizio di idoneità alla guida, esso è molto complesso.
Perché dipende dal medico legale, a cui non si può imporre di non
ricorrere a delle visite specialistiche, non è come il primario a
cui possiamo imporre di timbrare il cartellino. Qui il medico
legale può decidere o no di avvalersi di altre visite
specialistiche oltre a quelle patologie per cui sono richieste,
cioè l'epilessia, il diabete, le patologie dell'apparato visivo. In
questo cosa si può fare? È chiaro che molte visite sono inutili, è
chiaro che al paziente...soprattutto se è un paziente anziano
passare da una prenotazione all'altra crea disagio quando tra
l'altro, paga il ticket, quindi ci rendiamo conto di questo, però è
anche vero che l'uomo non è standardizzabile secondo metodi e
caselle, per cui delle volte ci sono delle patologie complesse, o
la persona è pluripatologica. Come sappiamo, il contenzioso sulle
patenti da guida è un contenzioso importante e la responsabilità
del medico che certifica la capacità di guidare ha delle implicanze
chiaramente anche verso la collettività. Ecco, tutto questo può
essere il discorso anche inserito in quella che è la medicina
difensiva, e le molteplici conseguenze di questa.
Alla terza domanda: se ci sono dei protocolli, certo, e questo è
corretto, il giudizio di idoneità alla guida ha dei protocolli, in
particolare quello che è utilizzato nel nostro caso è "Linee guida
per gli accertamenti in ambito di commissione medico-legale" edito
da Del Vecchio. Certo che, se lei legge questo testo, io sono
andato a vederlo, su alcune patologie è molto ampio, ecco, tant'è
vero che gli specialisti spesso dicono che sono delle indagini
pletoriche, quindi il più delle volte come le commissioni mediche
di cui parlava, dell'invalidità, come parlava la Consigliera
Fontana, è metterli in contatto tra di loro affinché ci sia
un'equità di risposta. Se da una parte poi è auspicabile che non
vengano richiesti molti esami, dall'altra parte, il medico legale
si trova poi a firmare un'idoneità alla guida, senza un dato
oggettivo come ad esempio per il diabete: emoglobina glicata, se
sei sopra, non hai diritto, viceversa si. Il medico legale dunque,
con la sua competenza e professionalità, con le sue esperienze
sanitarie che non sono omogenee, nella complessità dei casi,
qualche volta si avvale di qualche visita per avere una sicurezza
in più. Mettendo in contatto la commissione medico-legale con gli
specialisti, si può fare un protocollo che può servire, ma non può
ovviare a tutti i casi. Grazie.
Président -
Merci. Pour la réplique, la parole au
collègue Guichardaz.
Guichardaz (PD-SIN.VDA) -
Grazie Assessore, grazie
Presidente.
Naturalmente so che è difficile fissare e prevedere delle linee
guida, anche perché potrebbero essere in qualche maniera travisate
o non uniformi nella valutazione degli stessi medici che effettuano
la visita, ricordo che non è solo il medico di sanità pubblica, ma
oggi sono anche altre categorie di medici, i medici militari, ad
esempio, possono fare la visita per la patente, e quindi la
necessità di uniformare, secondo me, evita, da una parte,
un'inutile navetta tra il medico, lo specialista, la commissione
medica; dall'altra parte, evita all'utente, il paziente, io non so
come chiamarlo in questo caso, probabilmente...all'esigente, ecco,
evita all'esigente di dover fare un calvario, perché spesso e
volentieri di ciò si tratta, visto che è necessario, - ripeto - è
obbligatorio, tra l'altro, ricorrere agli specialisti del servizio
sanitario nazionale, dall'altra parte, evita, oltre a pagare ticket
uno dietro l'altro, di moltiplicare anche le liste d'attesa a
discapito di altri pazienti che hanno bisogno e che magari
usufruiscono delle prestazioni perché sono effettivamente malati e
necessitano di monitoraggi o d'altro. Io cito, per esempio, la
linea guida dell'area vasta n. 5 di Ascoli Piceno probabilmente
pletorica, addirittura eccessiva rispetto ad altri, ma non
so...
"patologie cardiovascolari: per tutti i pazienti
cardiopatici, visita cardiologica con elettrocardiogramma ed
ecocardiogramma con valutazione FE e classificazione; per i
portatori di pacemaker, fotocopia del tesserino con il report dei
controlli effettuati"
. Allora se una persona sa di essere
potenzialmente rinviabile alla commissione medica, magari leggendo
queste indicazioni, al posto che arrivare con delle generiche
certificazioni, arriva con il tesserino del pacemaker o con la
visita dell'oculista, per esempio, nel caso dei disturbi di tipo
oculistico, o nel caso, che ne so?, fosse un malato di epilessia,
con le certificazioni del neurologo, o di chi comunque è abilitato
a rilasciare queste certificazioni. Ripeto: questa è
un'interpellanza che ha uno scopo esclusivamente propositivo di
sollecitazione e di presa d'atto, di presa in carico di un
problema, non so se è possibile risolverlo, mi piacerebbe che tutti
gli specialisti e coloro che si occupano di questa materia
potessero continuare il dialogo, perché so che sono stati fatti dei
tavoli tra tutti e quindi trovare delle soluzioni che possano
venire incontro a persone che generalmente...anziani o persone che
hanno già problemi di salute, hanno delle difficoltà ad accedere
alle prestazioni o a fare questi
tours de force
. Grazie.
Presidente
- Grazie collega. Visto anche l'accordo
informale che è stato raggiunto con i Capigruppo, credo che
possiamo sospendere qui i nostri lavori per questa giornata e li
riprenderemo domani mattina alle 9,00. Buona serata.
La seduta termina alle ore 21,37.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK