Consiglio Regionale della Valle d'Aosta - Oggetto del Consiglio n. 2170 del 2 ottobre 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 2170 del 2 ottobre 1996 - Resoconto
SEDUTA ANTIMERIDIANA DEL 2 OTTOBRE 1996
OGGETTO N. 2170/X Comunicazione al Consiglio di provvedimento
amministrativo di variazione al bilancio per maggiori assegnazioni
statali e comunitarie.
Deliberazione Il Consiglio regionale
Premesso che ai sensi dell'articolo 42 - primo comma - della
legge regionale 27 dicembre 1989, n. 90 come sostituito
dall'articolo 5 della legge regionale 7 aprile 1992, n. 16, la
legge regionale relativa all'approvazione del bilancio di
previsione della Regione per l'anno 1996, ha autorizzato la Giunta
regionale ad apportare per l'anno 1996, variazioni di bilancio
mediante provvedimenti amministrativi da comunicare al
Consiglio;
Richiamate le leggi regionali n. 90/1989 e n. 16/1992, nonché la
legge regionale di approvazione del bilancio per l'anno 1996;
Prende atto
della comunicazione della seguente deliberazione della Giunta
regionale:
Deliberazione n. 3780 in data 6 settembre 1996: Variazione ai
bilanci di previsione della Regione per l'anno 1996 e pluriennale
1996/1998 per maggiori assegnazioni statali e dell'Unione Europea,
con modificazione alla deliberazione di Giunta n. 342 del 26
gennaio 1996 concernente l'approvazione del bilancio di gestione
per l'anno 1996.
Presidente Ha chiesto la parola il Consigliere Tibaldi.
Tibaldi (Ind) Prendo atto favorevolmente di queste maggiori
assegnazioni che provengono dallo stato e dall'U.E. a favore della
nostra regione, però prendo atto d'altro canto con insoddisfazione
che, trattandosi in questi giorni a livello nazionale della materia
delicata e ostica che è la legge finanziaria, e sapendo che il
Presidente della Giunta e l'Assessore alle finanze hanno
partecipato ad alcune riunioni in sede romana, non c'è stata fatta
alcuna comunicazione in questa sede oggi. In particolare, non
abbiamo avuto occasione di sentire dal Presidente della Giunta, in
sede di comunicazioni del Presidente, cosa sia emerso da questo
incontro in sede di Consiglio dei ministri.
(...Interruzione del Presidente della Giunta, Dino Viérin, fuori
microfono...)
No, abbiamo saputo, Presidente, mercoledì che lei si sarebbe
recato venerdì presso il Consiglio dei ministri, però non abbiamo
saputo cosa è emerso in quella sede. Mi sembra che la finanziaria
che è già stata varata dal governo e che prossimamente sarà varata
anche dal parlamento, contenga elementi di iniquità che non possono
essere sottovalutati da questo Consiglio. Penso che non si possa
ridurre il ragionamento a quel corollario semplicistico, per cui la
Valle d'Aosta ha garantiti i suoi trasferimenti, la Valle d'Aosta
non subisce tagli.
Chiedo al Presidente o all'Assessore competente di dirci
qualcosa, diversamente mi riprometto di prendere la parola.
Presidente Ha chiesto la parola il Presidente della Giunta, Dino
Viérin.
Viérin D. (UV) Je pense qu'il est nécessaire d'éclaircir
certains aspects. Lors du Conseil précédent j'ai informé le Conseil
des rapports Etat-région et je pense que c'est là une obligation du
président du Gouvernement vis-à-vis de l'assemblée non pas en tant
que président du Gouvernement d'exprimer ou de communiquer ses
points de vue ou les points de vue sur la loi de finances en
général, parce que cela revient aux forces politiques qui sont
présentes au sein de cette assemblée, mais de présenter les
positions exprimées par la région lors de la rencontre avec le
ministre Bassanini, qui a eu lieu le lundi en prévision de la
réunion du Conseil des ministres. J'ai eu l'occasion de lui
présenter non seulement la position de la région, mais également
les réponses du Gouvernement. Il n'y a pas eu de modification lors
de notre participation à la séance du Conseil des ministres, qui
s'est limité, sur la base des dispositions statutaires, simplement
aux aspects concernant les rapports entre Etat et région.
C'est pour ces raisons que sur ce point institutionnel
spécifique il n'y a pas eu de communication de ma part, parce qu'il
n'y avait rien de nouveau par rapport à ce qui avait déjà été
annoncé lors du Conseil précédent.
Les jugements sur la loi de finance dans son ensemble sont une
autre question, un autre jugement, un autre problème avec un autre
interlocuteur.
Presidente Ha chiesto la parola il Consigliere Tibaldi.
Tibaldi (Ind) Chiarito questo aspetto, e quindi il ruolo
specificamente istituzionale del Presidente in questa seduta del
Consiglio dei ministri, penso (torno quindi all'argomento che ho
sollevato prima) che, essendo in forte discussione a livello romano
l'impostazione della legge finanziaria, che riguarda non solo i
rapporti stato-regioni ma riguarda in particolare l'efficacia di
provvedimenti che dispiegheranno i propri effetti su tutti i
cittadini italiani, di conseguenza anche sulla Valle d'Aosta, sia
opportuno che questo Consiglio rifletta su quella che è l'entità e
la qualità della manovra finanziaria che è stata messa in atto dal
Governo Prodi.
Fermo restando il ruolo ricoperto dal Presidente Viérin in
questa sede, che non è solo istituzionale ma è anche politica, mi
sembra opportuno fare alcune considerazioni.
Non vorrei che il ragionamento fosse così semplicistico del
tipo: la Valle d'Aosta ha garantiti i suoi trasferimenti, per es.
il trasferimento sostitutivo dell'Iva da importazione, quindi il
paniere anche quest'anno è pieno, siamo soddisfatti.
Penso che il ragionamento di questa assemblea debba spingersi
più in là, perché se in questi giorni avete letto o ascoltato le
notizie che riguardano il provvedimento contabile per eccellenza,
cioè la Finanziaria, mi sembra che questa assemblea non possa
esimersi dall'esprimere un orientamento. In particolare dico che i
valdostani in quanto cittadini, in quanto lavoratori e quindi
popolazione soggetta ad imposta, devono avere a mezzo del loro
strumento rappresentativo che è il Consiglio regionale
l'opportunità di esprimere una propria opinione sulla
Finanziaria.
Abbiamo visto che da quando si è insediato il Governo Prodi sono
state varate iniziative di carattere finanziario per un totale di
76mila mld; è stato annunciato che a questa manovra di 76mila mld,
compresa quella Ciampi di questa estate e adesso la manovra
finanziaria per eccellenza di 63mila mld, seguirà una ulteriore
stangata di almeno 30mila mld che verrà varata nella prossima
primavera. Mi sembra che questa forte leva fiscale che sta
utilizzando il Governo sia in distonia con quelli che erano i
propositi del Governo Prodi all'atto dell'insediamento. Questa
manovra colpisce in particolar modo il c.d. ceto medio, i ceti
produttivi, quelli che costituiscono il tessuto socio-economico
dell'Italia che ancora sta in piedi, non so fino a quando. Questo
non impedisce di fare un ragionamento anche sulle fasce deboli, che
saranno tartassate se questa manovra passerà inalterata; mi
riferisco agli estimi catastali che aumenteranno del 10 percento ai
fini Ici sulla casa. Vorrei sapere se non ci sono pensionati che
hanno la minima sociale, e quindi una pensione da miseria per
intenderci, che non saranno gravati da una imposizione iniqua come
quella sulla casa.
Ritengo opportuno che da parte del Consiglio ci sia una forte e
chiara presa di posizione su questa iniziativa sotto il profilo
squisitamente politico, per cui a nome dell'opposizione presento un
ordine del giorno, che chiedo venga esaminato e votato.
Presidente Si tratta di presa d'atto.
Il Consiglio prende atto
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK