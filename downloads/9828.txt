Consiglio Regionale della Valle d'Aosta - Oggetto del Consiglio n. 949 del 18 dicembre 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 949 del 18 dicembre 1989 - Resoconto
OGGETTO N. 949/IX - Disegno di legge: "Disposizioni per la
formazione professionale di operatori necessari al servizio
sanitario regionale".
Presidente - Comunico che questo provvedimento verrà discusso
nel nuovo testo predisposto dalla Commissione.
E' aperta la discussione generale.
Se nessun Consigliere chiede di intervenire, si passa alla
votazione dell'articolato. Do lettura dell'articolo 1 :
Articolo 1
(Principi generali)
I. La Regione, nell'ambito dello sviluppo della programmazione
sanitaria e in relazione al fabbisogno di professioni necessarie a
soddisfare la domanda sanitaria, corrisponde assegni mensili
onnicomprensivi di formazione professionale secondo l'ammontare, le
modalità e nei limiti di cui ai successivi articoli.
2. L'assegno mensile di formazione professionale è corrisposto
al personale dipendente di ruolo dell'USL della Valle d'Aosta,
residente nella Regione e a cittadini residenti ed effettivamente
domiciliati in Valle d'Aosta che siano iscritti e frequentino per
la prima volta scuole dirette a fini speciali o scuole di
specializzazione o corsi di perfezionamento a fini di
riqualificazione professionale di cui al DPR 10 marzo 1982, n. 162,
ovvero scuole o corsi di formazione professionale per operatori
sanitari non medici, istituiti dalla Regione, da Amministrazioni
dello Stato o da altri Enti Pubblici facenti parte del Servizio
Sanitario Nazionale, da Paesi della CEE.
Presidente
- Pongo in votazione l'articolo 1:
Esito della votazione:
Presenti, votanti e favorevoli: 26
Il Consiglio approva all'unanimità
Presidente
- Do lettura dell'art. 2:
Articolo 2
(Determinazione degli assegni)
1. L'assegno mensile è corrisposto per la formazione
professionale e per la frequenza di aree disciplinari per le quali,
sulla base delle indicazioni del piano socio-sanitario vigente e
della programmazione sanitaria regionale, venga individuata
l'esigenza di favorire opromuovere la formazione o la
specializzazione di personale necessario all'esercizio ed allo
sviluppo dei compiti e delle attività del servizio Sanitario
Regionale.
2. Alla individuazione delle specifiche professionalità ed aree
disciplinari nonchè alla determinazione del rispettivo numero di
soggetti interessati provvede la Giunta regionale, su proposta
dell'Assessore alla Sanità ed Assistenza Sociale, con apposita
deliberazione entro il 31 maggio di ciascun anno, sentiti l'Unità
Sanitaria Locale, le organizzazioni sindacali rappresentative dei
lavoratori dipendenti ed i rappresentanti delle federazioni
regionali degli ordini delle professioni sanitarie e delle sezioni
regionali degli ordini nazionali delle altre professioni sanitarie.
Nel caso sia stabilita una pluralità di assegni per la stessa
professionalità o area disciplinare la deliberazione indica il
numero di assegni riservati a soggetti privi di rapporti di
dipendenza o convenzionali pubblici o privati.
3. Con la deliberazione di cui al secondo comma viene approvato
l'avviso al pubblico per la presentazione delle domande.
Presidente
- Pongo in votazione l'art.2:
Esito della votazione:
Presenti, votanti e favorevoli: 26
Il Consiglio approva all'unanimità
Presidente
- Do lettura dell'art. 3:
Articolo 3
(Dipendenti USL in aspettativa)
1. Il personale dipendente di ruolo dell'USL della Valle
d'Aosta, collocato in aspettativa senza assegni, iscritto a scuole
o corsi di cui all'articolo 1 concernenti le discipline o
professionalità di cui all'articolo 2, secondo comma, che aspira
all'attribuzione dell'assegno di formazione professionale di cui
alla presente legge deve presentare apposita domanda
all'Assessorato della Sanità ed Assistenza Sociale allegando:
a) certificato di iscrizione alla scuola o corso pre-scelto;
b) certificato di residenza e stato di famiglia;
c) copia del piano di studi rilasciato dall'Università, Istituto
o Scuola frequentata;
d) fotocopia della dichiarazione dei redditi relativa all'anno
precedente a quello di iscrizione di tutti i componenti il nucleo
familiare produttori di reddito. In caso di presentazione del mod.
740, la fotocopia da unire alla domanda di cui trattasi deve essere
completa di tutti i quadri allegati e da suddetta fotocopia, che
deve essere firmata dal dichiarante, deve risultare il numero
cronologico assegnato dal competente ufficio comunale al momento
della consegna. Se tale numero non è riportato sull'apposito spazio
del frontespizio della dichiarazione deve essere presentata una
fotocopia del modulo rilasciato dal competente ufficio o, se la
dichiarazione è stata spedita per posta, una fotocopia del
tagliando postale. Per i dipendenti dello Stato e degli altri enti
pubblici è sufficiente la dichiarazione, sottoscritta sotto la
propria responsabilità, di avvenuta presentazione all'ufficio di
appartenenza:
e) copia del certificato di pensione, per coloro che ne siano
beneficiari, anche se esonerati dalla presentazione della
dichiarazione dei redditi;
f) dichiarazione rilasciata dall'USL attestante il numero e la
data del provvedimento dell'USL di collocamento in aspettativa
senza assegno nonchè il trat-tamento economico in godimento alla
data di inizio dell'aspettativa stessa relativamente alle seguenti
voci stipendiali lorde:
1) stipendio iniziale
2) classi e scatti stipendiali.
3) indennità integrativa speciale.
2. Nella domanda gli aspiranti devono dichiarare sotto la
propria responsabilità di non essere in godimento di altri assegni
o borse o premi di studio concessi dallo Stato, dalla Regione o
comunque corrisposti da altri enti pubblici o privati, nonchè di
non essere itolari di rapporto convenzionale di incarico o di
consulenza con altre strutture sanitarie pubbliche o private.
3. In caso di personale che già frequenta la scuola o corso
prescelto deve essere altresì presentato certificato rilasciato
dall'Università o Istituto frequentato attestante gli esami
sostenuti e la relativa votazione.
4. L'assegno di formazione è attribuito con provvedimento
nominativo della Giunta regionale.
5. L'importo lordo dell'assegno mensile di formazione è
determinato in misura pari al 60% delle seguenti voci stipendiali
lorde in godimento alla data di inizio dell'aspettativa:
a) stipendio iniziale
b) classi e scatti stipendiali
c) indennità integrativa speciale.
6. Alla liquidazione dell'assegno provvede l'assessorato della
Sanità ed Assistenza Sociale in rate trimestrali posticipate previa
presentazione di documentazione attestante la regolare frequenza
del corso o scuola nonchè il superamento degli esami previsti
secondo il piano ai studi prescritto e la relativa durata ivi
compresi gli esami o scrutini di passaggio all'anno successivo.
7. Il periodo di aspettativa per i fini di cui alla presente
legge può avere durata massima corrispondente a quella di effettiva
frequenza prevista dal piano di studi della scuola o corso
prescelto.
8. L'assegno di formazione è attribuito per la durata
dell'effettiva frequenza prevista dal piano di studi prescritto
dalla scuola o corso prescelto, purchè permangano le condizioni di
attribuzione dell'assegno previste dalla presente legge ed è
corrisposto per il periodo di collocamento in aspettativa.
9. I beneficiari dell'assegno di formazione sono tenuti, al
termine di ogni anno di corso a presentare all'assessorato della
Sanità ed Assistenza Sociale domanda di conferma dell' assegno
attribuito, a pena di decadenza, secondo le modalità di cui al
primo e secondo comma del presente articolo, ed allegando altresì
la certificazione attestante il passaggio al successivo anno
scolastico o il superamento delle prove di esame previste dal piano
di studi e la regolarità della frequenza.
10. Per ottenere la conferma dell'assegno i beneficiari devono
aver superato tutti gli esami previsti dal piano di studi per
l'anno di corso frequentato.
11. L'assessorato della Sanità ed Assistenza Sociale provvede al
controllo del rispetto dei requisiti e delle condizioni per
l'attribuzione e la conferma dell'assegno stabilite con la presente
legge.
12. In caso di mancanza delle condizioni e requisiti previsti i
beneficiari decadono dal diritto dell'attribuzione
dell'assegno.
Presidente
- Pongo in votazione l'art.3:
Esito della votazione:
Presenti, votanti e favorevoli: 26
Il Consiglio approva all'unanimità
Presidente
- Do lettura dell'art.4:
Articolo 4
(Dipendenti USL non in aspettativa)
1. Al personale dipendente di ruolo dell'USL della Valle
d'Aosta, non collocato in aspettativa e iscritto a scuole di
specializzazione o corsi di perfezionamento a fini di
riqualificazione professionale di cui al DPR 10 marzo 1982, n.162,
o istituiti da altri Enti Pubblici o Istituti di Ricerca
Scientifica, riguardanti le discipline o professionalità di cui
all'art. 2, secondo comma della presente legge, viene corrisposto
un assegno di formazione professionale a titolo di rimborso delle
spese di iscrizione e di contributo nella misura massima del 50%
delle spese di viaggio effettivamente sostenute e dimostrate
calcolate secondo le disposizioni previste per il personale
dipendente dell'USL.
2. Per i corsi di perfezionamento, gli assegni sono corrisposti
nel limite delle disponibilità finanziarie e del numero di assegni
previsti da stabilire con il provvedimento della Giunta regionale
di cui all'articolo 2.
3. Per ottenere l'assegno il personale deve presentare
all'inizio dell'anno di corso apposita domanda all'assessorato
della Sanità ed Assistenza sociale, allegando:
a) certificato di iscrizione alla scuola o corso prescelto;
b) certificato di residenza e stato di famiglia;
c) certificato del piano di studi e relativa durata rilasciato
dall'Università o Istituto prescelto;
d) ricevuta o quietanza comprovante il pagamento della tassa di
iscrizione;
e) fotocopia della dichiarazione dei redditi relativa all'anno
precedente a quello di iscrizione di tutti i componenti il nucleo
familiare produttori di reddito. In caso di presentazione del mod.
740, la fotocopia da unire alla domanda di cui trattasi deve essere
completa di tutti i quadri allegati e da suddetta fotocopia, che
deve essere firmata dal dichiarante, deve risultare il numero
cronologico assegnato dal competente ufficio comunale al momento
della consegna. Se tale numero non è riportato sull'apposito spazio
del frontespizio della dichiarazione deve essere presentata una
fotocopia del modulo rilasciato dal competente ufficio o se la
dichiarazione è stata spedita per posta, una fotocopia del
tagliando postale. Per i dipendenti dello Stato e degli altri enti
pubblici è sufficiente la dichiarazione, sottoscritta sotto la
propria responsabilità, di avvenuta presentazione all'ufficio di
appartenenza;
f) copia del certificato di pensione, per coloro che ne siano
beneficiari, anche se esonerati dalla presentazione della
dichiarazione dei redditi.
4. Nella domanda gli aspiranti devono dichiarare sotto propria
responsabilità di non essere in godimento di altri assegni o borse
o premi di studio concessi dallo Stato, dalla Regione, o comunque
corrisposti da altri enti pubblici o privati, nonchè di non essere
titolari di rapporto convenzionale di incarico o di consulenza con
altre strutture sanitarie pubbliche o private.
5. L'assegno è attribuito con provvedimento nominativo della
Giunta regionale ed è liquidato a cura dell'assessorato della
Sanità ed Assistenza Sociale al termine dell'anno di corso
frequentato presentando la certificazione attestante il superamento
delle prove di esame previste secondo il piano di studio prescritto
e la relativa durata ovvero il diploma o attestato conseguito.
6. L'assegno non può essere attribuito qualora tutti gli esami
previsti dal piano di studi non siano stati superati ovvero manca
il diploma o attestato conseguito.
7. In caso di personale che già frequenta la scuola o corso
prescelto deve essere altresì presentato certificato rilasciato
dall'Università o Istituto interessato attestante gli esami
sostenuti e la relativa votazione.
8. I beneficiari dell'assegno di formazione sono tenuti, al
termine di ogni anno di corso a presentare all'assessorato della
Sanità ed Assistenza Sociale, domanda di conferma dell'assegno
attribuito, a pena di decadenza, secondo le modalità di cui al
terzo e quarto comma del presente articolo.
9. Per ottenere la conferma dell'assegno i beneficiari devono
aver comunque superato tutti gli esami previsti dal piano di studi
per l'anno di corso frequentato.
10. L'assessorato della Sanità ed Assistenza Sociale provvede al
controllo del rispetto dei requisiti e delle condizioni per
l'attribuzione e la conferma dell'assegno stabilite con la presente
legge.
11. In caso di mancanza delle condizioni e requisiti previsti i
beneficiari decadono dal diritto dell'attribuzione
dell'assegno.
Presidente
- Pongo in votazione l'art.4:
Esito della votazione:
Presenti, votanti e favorevoli: 26
Il Consiglio approva all'unanimità
Presidente
- Do lettura dell'art.5:
Articolo 5
(Soggetti residenti in Valle d'Aosta)
I. I cittadini residenti ed effettivamente domiciliati in Valle
d'Aosta che non abbiano superato l'età di 30 anni, che siano
iscritti e frequentino scuole o corsi di cui all'art. 1 concernenti
le discipline o le professionalità di cui all'articolo 2, secondo
comma ed aspirino alla concessione dell'assegno di formazione
professionale di cui alla presente legge, devono presentare
apposita domanda all'assessorato della Sanità ed Assistenza Sociale
secondo le modalità di cui all'articolo 3.
2. Nella domanda gli aspiranti dovranno inoltre dichiarare,
sotto la propria responsabilità:
a) di non essere in godimento di altri assegni o borse o premi
di studio concessi dallo Stato, dalla Regione o comunque
corrisposti da altri Enti pubblici o privati;
b) di non essere titolari di rapporto convenzionale, di impiego
o lavoro, di incarico o di consulenza con Amministrazioni pubbliche
o private;
c) di essere iscritti e frequentare per la prima volta la scuola
o corso prescelto
d) i titoli di studio e di specializzazione o perfezionamento
già in loro possesso, allegando relativa fotocopia autenticata.
3. L'importo lordo dell'assegno mensile è determinato con la
deliberazione della Giunta regionale di cui al precedente articolo
2, secondo comma, ed in misura che, comunque, non può essere
superiore ad un dodicesimo dello stipendio tabellare iniziale annuo
spettante, ai sensi del vigente accordo nazionale unico, al
personale dell'USL di qualifica corrispondente alla disciplina o
professiona-lità prescelta ai fini formativi. Dalla determinazione
dell'importo sono comunque escluse le indennità a qualunque titolo
attribuite.
4. Per l'attribuzione e la liquidazione dell'assegno mensile si
applicano le disposizioni di cui al precedente articolo 3, in
quanto applicabili.
Presidente
- Pongo in votazione l'art.5:
Esito della votazione:
Presenti, votanti e favorevoli: 26
Il Consiglio approva all'unanimità
Presidente
- Do lettura dell'art.6:
Articolo 6
(Frequenza corsi all'estero)
1. Gli assegni di formazione professionale previsti dalla
presente legge sono aumentati del 50% deIl'importo determinato ove
si tratti di scuole o corsi da frequentare in Università o Istituti
pubblici ubicati all'estero.
2. Tale aumento, comunque, non può riguardare il rimborso delle
spese di iscrizione.
Presidente
- Pongo in votazione l'art.6:
Esito della votazione:
Presenti, votanti e favorevoli: 26
Il Consiglio approva all'unanimità
Presidente
- Do lettura dell'art.7:
Articolo 7
(Criteri di graduatoria)
1. In caso di più domande di attribuzione diassegno mensile di
formazione professionale per una stessa disciplina o
professionalità costituisce titolo di priorità, nell'ordine:
a) l'appartenenza ad unità operativa a cui spettano compiti o
attività il cui esercizio è direttamente connesso con la
preparazione tecnica e pratica della scuola o corso che si intende
frequentare;
b) l'iscrizione alla specifica disciplina o disciplina
equipollente;
c) il rapporto di lavoro a tempo pieno;
d) la titolarità del rapporto di impiego di ruolo con l'USL;
e) l'assenza di altri titoli di professionalità,
specializzazione o perfezionamento;
f) l'inferiorità delle condizioni di reddito;
g) la minore età.
2 . In sede di prima applicazione della presente legge hanno
comunque la priorità i soggetti già iscritti e che frequentano
corsi o scuole concernenti discipline e professionalità di cui
all'articolo 2, secondo comma.
Presidente
- Pongo in votazione l'art.7:
Esito della votazione:
Presenti, votanti e favorevoli: 26
Il Consiglio approva all'unanimità
Presidente
- Do lettura dell'art.8:
Articolo 8
(Limiti)
1. Gli assegni previsti dalla presente legge possono essere
attribuiti una sola volta nel quinquennio per lo stesso corso, non
sono cumulabili fra loro e comunque, non possono essere attribuiti
più di due volte allo stesso soggetto.
Presidente
- Pongo in votazione l'art.8:
Esito della votazione:
Presenti, votanti e favorevoli: 27
Il Consiglio approva all'unanimità
Presidente
- Do lettura dell'art.9:
Articolo 9
(Curriculum formativo)
1. La frequenza delle scuole o corsi di cui alla presente legge
è utile e valutabile ai fini della prescritta attività di
formazione e aggiornamento professionale, di cui, rispettivamente,
agli articoli 17 e 46 del DPR 20 dicembre 1979, n. 761.
Presidente
- Pongo in votazione l'art.9:
Esito della votazione:
Presenti, votanti e favorevoli: 28
Il Consiglio approva all'unanimità
Presidente
- Do lettura dell'art.10:
Articolo 10
(Pianta organica USL)
1. Delle situazioni di formazione professionale costituite ai
sensi della presente legge dovrà tenersi conto ai fini della
gestione tecnico-amministrativa e della formazione della pianta
organica del personale dell'USL, con particolare riguardo alle
procedure concorsuali, ai trasferimenti o comandi, alla
destinazione e inquadramento di cui agli articoli 3 e 17 del DPR 20
dicembre 1979, n. 761.
Presidente
- Pongo in votazione l'art.10:
Esito della votazione:
Presenti, votanti e favorevoli: 28
Il Consiglio approva all'unanimità
Presidente
- Do lettura dell'art.11:
Articolo 11
(Norme transitorie)
1. Per l'anno accademico e scolastico 1989/90 gli assegni,
contributi o sussidi per motivi di studio o formazione
professionale attribuiti alla data d'entrata in vigore della
presente legge sono mantenuti fermo restando gli importi
determinati.
2. Tali importi sono corrisposti altresì per le nuove domande
presentate per il suddetto anno.
3. Eventuali assegni, contributi o sussidi per motivi di studio
o formazione professionale attribuiti alla data di approvazione
della deliberazione della Giunta regionale di cui all'art. 2
secondo comma, per discipline o professionalità non individuate da
tale provvedimento, sono mantenuti ad esaurimento con l'importo
attribuito che comunque non può essere maggiore a quello
determinabile ai sensi della presente legge.
Presidente
- Pongo in votazione l'art.11:
Esito della votazione:
Presenti, votanti e favorevoli: 28
Il Consiglio approva all'unanimità
Presidente
- Do lettura dell'art.12:
Articolo 12
(Norma finale)
1. Dalla data di entrata in vigore della presente legge, ai fini
della formazione professionale ordinaria o di base di operatori
sanitari possono essere disposti interventi finanziari di sostegno
solo nei casi previsti in attuazione della presente legge e secondo
le relative modalità e procedure.
Presidente
- Pongo in votazione l'art.12:
Esito della votazione:
Presenti, votanti e favorevoli: 28
Il Consiglio approva all'unanimità
Presidente
- Do lettura dell'art.13:
Articolo 13
(Istituzione centro regionale di formazione professionale per
personale del Servizio sanitario regionale)
1. La Regione, al fine di sviluppare e promuovere la formazione
degli operatori sanitari del Servizio Sanitario Regionale, con
particolare riguardo ai non medici ed ai non laureati, in armonia
con i principi dello Statuto Speciale e in coordinamento con i
principi, gli obiettivi e l'organizzazione del Servizio Sanitario
Nazionale, disciplina con apposita legge la costituzione e il
funzionamento di un Centro di formazione professionale per
operatori necessari al sopracitato Servizio, dotato di personalità
giuridica di diritto pubblico ed autonomia amministrativa,
sottoposto alla vigilanza dell'assessorato della Sanità ed
Assistenza Sociale.
2. Tale Centro è la struttura tecnico-funzionale attraverso la
quale la Regione organizza ed attua la formazione del personale
sanitario del Servizio Sanitario regionale, in conformità agli
indirizzi della programmazione sanitaria regionale e del Piano
Sanitario regionale vigente concernenti le figure professionali
ritenute necessarie e le relative iniziative di formazione, nonchè
agli indirizzi di natura politica in materia di assistenza
sanitaria, ospedaliera e di tutela sanitaria dell'ambiente.
3. Nell'ambito dell'attività di tale Centro possono altresì
essere istituiti corsi in collaborazione con Scuole e facoltà
universitarie e con Istituti di ricerca scientifica operanti
nell'ambito del Servizio Sanitario Nazionale, a livello comunitario
europeo, o in ambito internazionale, organizzati ed attuati sulla
base di apposite convenzioni stipulate dall'assessorato della
Sanità ed Assistenza Sociale, in conformità a schemi deliberati
dalla Giunta regionale.
Presidente
- Pongo in votazione l'art.13:
Esito della votazione:
Presenti, votanti e favorevoli: 28
Il Consiglio approva all'unanimità
Presidente
- Do lettura dell'art.14:
Articolo 14
(Norme finanziarie)
1. Al finanziamento delle spese di attuazione della presente
legge quantificate in lire 600.000.000 per l'anno 1990 e in lire
1.200.000.000 per gli anni 1991 e 1992, che graveranno sul capitolo
39400 del bilancio di previsione della Regione per l'anno 1990 e
sui corrispondenti capitoli di futuri bilanci si provvederà con le
quote del fondo sanitario nazionale attribuite alla Valle
d'Aosta.
2. Alla relativa copertura si provvede:
a) per l'anno 1990 mediante utilizzo di Lire 600 milioni al
Capitolo 39400 del bilancio per l'esercizio in corso che presenta
la relativa disponibilità;
b) per gli anni 1991 e 1992 mediante utilizzo per Lire
1.200.000.000 delle risorse disponibili già iscritte al programma
2.2.3.01 (Sanità - Spese di funzionamento) del bilancio pluriennale
1990 - 1992.
Presidente
- Pongo in votazione l'art.14:
Esito della votazione:
Presenti, votanti e favorevoli: 27
Il Consiglio approva all'unanimità
Presidente
- Do lettura dell'art.15:
Articolo 15
(Dichiarazione d'urgenza)
1. La presente legge è dichiarata urgente ai sensi del terzo
comma dell'articolo 31 dello Statuto Speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
Presidente
- Pongo in votazione l'art.15:
Esito della votazione:
Presenti, votanti e favorevoli: 27
Il Consiglio approva all'unanimità
Presidente
- Pongo in votazione la legge nel suo
complesso:
Esito della votazione:
Presenti, votanti e favorevoli: 27
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK