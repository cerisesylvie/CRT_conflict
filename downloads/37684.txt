Consiglio Regionale della Valle d'Aosta - Oggetto del Consiglio n. 1374 del 29 luglio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
NOMINE E INCARICHI DI CONSULENZA E SPECIALI
Nomine
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1374 del 29 luglio 2015 - Resoconto
OGGETTO N. 1374/XIV - Interrogazione a risposta immediata:
"Nomina del nuovo Amministratore della Casino de la
Vallée".
Presidente
- Per l'illustrazione, la parola al
Consigliere Ferrero.
Ferrero (M5S)
- Grazie Presidente.
Non discuteremo in questa sede su valutazioni che riguardano le
nuove nomine della Casa da gioco. Certo ci è balzato subito agli
occhi che, essendo il nuovo amministratore un avvocato,
sussisterebbe, in linea generale, un'incompatibilità col fatto che
rivesta la carica di Amministratore della Casa da gioco.
Siamo quindi a chiedere un chiarimento su questa questione, per
essere certi che questa incompatibilità non sussista, quindi per
avere assicurazioni da parte del Governo regionale e da parte
dell'Assessore; perché, andando a vedere quella che è la
giurisprudenza, sembra chiaro che, un amministratore a tutti gli
effetti, non potrebbe essere un avvocato, in quanto va a violare la
normativa che è attualmente in vigore. C'è un'ampia giurisprudenza
e di conseguenza non ci sono dubbi su questa questione, anche
perché pensiamo che sia venuto il momento di mettere giù le carte,
cioè, dobbiamo capire a che gioco si sta giocando adesso.
Le nomine sono state fatte, vogliamo capire qual è il reale
assetto al di là delle nomine, al di là delle voci che si
rincorrono su eventuali ingressi di ex massoni pregiudicati e cose
varie. Quindi, vogliamo sapere quale effettivamente sarà la sorte
della Casa da gioco.
Purtroppo, solo di recente, leggo da una visura camerale, che
nella data in cui sono state effettuate le nomine, c'è anche
depositato al registro delle imprese un atto con delle procure.
Ecco, beh, allora vogliamo capire qui, Assessore, quali sono le
funzioni effettive del nuovo Amministratore.
Presidente
- Per la risposta, la parola all'Assessore
Perron.
Perron (UV)
- Sì, collega Ferrero, ovviamente rispondo al
quesito posto, non a tutta la panoramica che lei ha evidenziato,
sulla quale torneremo.
La risposta è ovviamente sì, nel senso che abbiamo fatto tutte
le verifiche, tutti gli opportuni accertamenti. La nuova disciplina
forense che disciplina la professione forense, che lei, ovviamente,
avrà visto e studiato è molto chiara e prevede, in tema di
incompatibilità che la professione di avvocato è incompatibile
"con la qualità di amministratore unico, consigliere delegato di
società di capitali, anche in forma cooperativa, nonché con la
qualità di presidente del consiglio di amministrazione"
precisando, continua la norma - cosa che forse non è stata vista -
che
"l'incompatibilità non sussiste"
, quindi è molto chiara
da questo punto di vista,
"se l'oggetto dell'attività della
società è limitato all'amministrazione di beni, personali e
familiari, nonché per gli enti e consorzi pubblici e per le società
a capitale interamente pubblico"
. Quindi, trattasi in questo
caso, com'è noto, di una società partecipata (Regione e una piccola
quota al Comune di Saint-Vincent), a capitale ovviamente pubblico,
e quindi rientra in tutte le facoltà e possibilità della legge di
procedere in modo regolare alla nomina che è stata fatta.
Presidente
- Per la replica, la parola al Consigliere
Ferrero.
Ferrero (M5S)
- Grazie Presidente. Grazie
all'Assessore.
Prendo atto di quello che è stato detto e ipotizzo, magari, uno
scenario da pensare sotto l'ombrellone...ad un Amministratore che
sostanzialmente è una testa di paglia e il vero, la ciccia si
nasconde sotto le procure che sono state conferite.
Sostanzialmente, si è voluto mettere un Amministratore che sarà
privo di poteri, che non amministrerà, avrà dato le procure, le
deleghe a qualcun altro e tutto si giocherà sotto quel qualcun
altro.
Quindi, effettivamente, le carte non sono state scoperte. Le
scopriremo a settembre e a settembre penso che potremo fare un
Consiglio straordinario sul nuovo assetto del Casinò, perché, tra
voci che si susseguono e il vero che si nasconde sotto il tappeto,
ci sarà da parlare.
Presidente
- Punto 4 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK