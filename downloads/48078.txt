Consiglio Regionale della Valle d'Aosta - Oggetto del Consiglio n. 4219 del 19 dicembre 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Personale medico e paramedico
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 4219 del 19 dicembre 2024 - Resoconto
OGGETTO N. 4219/XVI - Interrogazione: "Ricollocazione di
personale socio-sanitario in ruoli amministrativi di enti del
comparto".
Bertin (Presidente)
- Punto numero 5.
Per la risposta, Presente della Regione, ne ha facoltà.
Testolin (UV)
- La Consigliera chiede se è a conoscenza
della ricollocazione di personale socio-sanitario in ruoli
amministrativi degli enti del comparto senza nemmeno avere capacità
lavorative ridotte e il numero di dipendenti che hanno ottenuto la
suddetta riallocazione. La risposta può essere anche un difetto di
conoscenza, ma il Dipartimento del personale riferisce di non
essere a conoscenza delle situazioni rappresentate
dall'interrogazione, ovvero di casi di ricollocazione di personale
socio-sanitario in ruoli amministrativi negli enti del comparto
senza che gli interessati avessero nemmeno capacità lavorative
ridotte.
Dall'altra parte, come è noto, gli enti hanno autonomia
organizzativa nella gestione degli organici e del proprio
personale; nel caso, non devono preventivamente confrontarsi o
darne comunicazioni all'Amministrazione regionale.
Presidente
- Per la replica, consigliera Erika
Guichardaz, ne ha facoltà.
Guichardaz E. (PCP)
- Questa iniziativa nasce a seguito
della risposta che lei mi ha dato qualche Consiglio fa rispetto
alle problematiche che giustamente il personale evidenziava su
queste ricollocazioni, che in qualche modo aveva sollecitato la
mozione del consigliere Restano circa due o tre anni fa. Proprio a
seguito della sua risposta, a me sono arrivate molte segnalazioni
che dicevano: "tutte le criticità evidenziate dal Presidente
evidentemente non ci sono in questo..." e le dico che mi sono
arrivate segnalazioni di decine di persone ricollocate, anche senza
avere delle limitazioni. Quindi, se il problema si pone come è
stato ricordato dal Dipartimento personale, trattandosi di enti del
comparto, si dovrebbe porre anche per tutti gli altri, perché
immagino che, sotto questo punto di vista, le stesse problematiche,
quindi la categoria di riferimento, il fatto di non avere le
conoscenze informatiche e altre situazioni che lei in quella
risposta mi aveva dato, dovrebbero essere anche patrimonio di tutto
il comparto unico.
Farò degli approfondimenti e farò naturalmente richiesta
puntuale di tutte le persone ricollocate perché sinceramente, come
dico, già solo dopo la sua risposta mi sono arrivate decine di
segnalazioni e quindi non vorrei che ci fosse una disparità di
trattamento addirittura fra chi non ha limitazioni, fra chi sta in
un comparto piuttosto che in un altro e via dicendo, perché sotto
questo punto di vista ricordiamo e lo ricordo anche a lei, che
forse quel tavolo che era stato previsto all'interno di quella
mozione avrebbe potuto andare in qualche modo a risolvere una
problematica di questo tipo, trattandosi comunque di una
situazione... conosciamo bene la Valle d'Aosta, sappiamo bene che
fra di noi in qualche modo ci conosciamo tutti, o quasi, e
disparità di questo genere, soprattutto per persone che poi magari
hanno delle limitazioni e non possono proprio svolgere il loro
lavoro emergono anche in maniera più forte. Quindi, sotto questo
punto di vista la rassicuro che farò tutti gli approfondimenti del
caso, perché magari l'ufficio personale non lo sa, ma in qualche
modo faremo emergere quello che sta accadendo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK