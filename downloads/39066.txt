Consiglio Regionale della Valle d'Aosta - Oggetto del Consiglio n. 2397 del 26 ottobre 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2397 del 26 ottobre 2016 - Resoconto
OGGETTO N. 2397/XIV - Interrogazione: "Azioni intraprese per
garantire un adeguato servizio di pulizia dei locali
dell'Amministrazione regionale".
Rosset (Presidente) -
Punto n. 4 dell'ordine del
giorno.
La parole à l'Assesseur Perron pour la réponse.
Perron (UV) -
L'argomento, che è stato più volte trattato
in Consiglio, è molto delicato, ma posso assicurare che sia io che
gli uffici stiamo lavorando con molta attenzione per cercare di
migliorare una situazione che è difficile. Da parte degli uffici
esiste un controllo continuo e costante su tutti gli
standard
di pulizia, quindi con la relativa comunicazione
qualora ci fossero dei disguidi alle ditte aggiudicatrici, cosa che
ci permette di avere un quadro generale sempre aggiornato. Viene di
fatto effettuato un continuo monitoraggio sullo svolgimento del
servizio e si cerca anche, quando le comunicazioni sono tempestive,
di ripristinare le situazioni che hanno delle difficoltà, di
recuperare se c'è stato un inadempimento. Tempo fa c'è stato un
disguido presso l'Assessorato dell'agricoltura e una pronta
comunicazione ha permesso di ripristinare fin da subito una
situazione d'irregolarità.
Dall'inizio di questo appalto abbiamo cercato di avviare dei
confronti con le ditte. In non tutti i lotti ravvisiamo le stesse
difficoltà; ci sono alcuni lotti, soprattutto quelli più grandi,
che pongono qualche difficoltà. Abbiamo avviato questo confronto
anche per sensibilizzarle al rispetto puntuale dei termini
contrattuali e delle condizioni lavorative degli addetti alle
pulizie. Altri colleghi hanno evidenziato con varie iniziative
questa situazione. Rispetto all'inizio - lo dico con molta prudenza
- abbiamo visto qualche timido miglioramento, quindi è migliorata
la comunicazione: alcuni disservizi forti che esistevano sono in
via di soluzione. Questo confronto con gli uffici mira a tenere
sotto controllo l'operato delle ditte e sono stati anche avviati
degli approfondimenti di tipo giuridico per tutelare
l'Amministrazione regionale, in questo caso in qualità di
acquirente di un servizio e, al tempo stesso, si cerca di tutelare
i lavoratori che sono contrattualizzati dalle ditte
aggiudicatarie.
Non più tardi della settimana scorsa, il 18 ottobre, abbiamo
fatto un tavolo di confronto con i sindacati per raccordarci
nuovamente su questa situazione. Questo scambio continuo e costante
che cerchiamo di avere con i sindacati ci permette di avere una
fotografia chiara della situazione, quindi i sindacati stessi ci
hanno assicurato che sono impegnati a lavorare sul rispetto del
contratto di lavoro e ci danno notizie ogni qualvolta, da un punto
di vista dell'aspetto lavorativo dei dipendenti, viene segnalata
qualche anomalia. Posso quindi dire che la Regione in questo senso
svolge anche un ruolo di supporto. A metà novembre è previsto un
ulteriore confronto con i sindacati, alla presenza delle ditte
aggiudicatarie, per mettere a punto e per capire se ci sono ancora
inadempimenti nei confronti dei lavoratori. Avevamo notizie di
pagamenti ritardati per quello che riguarda gli straordinari, con
paghe orarie mal calcolate; stiamo cercando di dialogare con le
ditte per ovviare e risolvere queste difficoltà. Abbiamo cercato e
stiamo cercando di interagire con le ditte segnalando, anche dal
nostro punto di vista, l'inaccettabilità di queste situazioni. Una
ditta che lei conosce si è impegnata la settimana scorsa a rivedere
anche le condizioni contrattuali dei lavoratori, oltre ad aver
provveduto puntualmente a regolarizzare i pagamenti mancanti.
Stiamo pertanto cercando di svolgere tutte le azioni possibili
per garantire un servizio di pulizia adeguato nel rispetto del
contratto. In parallelo, stiamo anche cercando di svolgere degli
approfondimenti legali molto chiari per avere dal nostro punto di
vista degli strumenti giuridici che tutelino da una parte la
Regione e, conseguentemente, i lavoratori. Pur essendo in un quadro
di difficoltà, posso assicurarle che stiamo cercando di lavorare
per tenere monitorata la questione e per ovviare alle difficoltà
che man mano dovessero sussistere.
Presidente -
Ha chiesto la parola il Consigliere
Cognetta; ne ha facoltà.
Cognetta (M5S) -
Assessore, abbiamo avuto modo di vedere
tutta la documentazione fino ad una certa data rispetto a questo
grosso problema.
Secondo noi è un problema che è stato generato da un'errata
gestione di tutta quanta la procedura, sia la parte appalto, sia
poi quello che hanno fatto le ditte in risposta a quell'appalto.
Per come è in questo momento la situazione dei lavoratori e delle
aziende, credo che dovremmo darle qualche suggerimento come
opposizione rispetto a ciò che sta accadendo. Capisco i tavoli di
confronto, capisco le aziende che, pur di lavorare, fanno dei
prezzi che poi non riescono a sostenere e dei lavori che poi non
riescono a fare, però a noi sta a cuore la vita dei lavoratori che,
in questo caso, sono stati penalizzati in maniera enorme.
Non possiamo rispondere su tutta quella che è la situazione con
un'interrogazione di pochi minuti o comunque molto breve. Di
conseguenza noi presenteremo una risoluzione rispetto a questo
problema per andare a fondo in quest'aula su ciò che sta accadendo,
su ciò che è accaduto, e su quali sono le nostre proposte come
opposizione, per cercare di aiutare queste persone che si trovano
in una situazione secondo me piuttosto difficile, che secondo noi
ha messo in crisi una serie di situazioni, sia dei lavoratori che
delle pulizie dei locali, i quali a volte sono anche aperti al
pubblico e sono il biglietto da visita della nostra Regione
rispetto a chi viene a trovarci da fuori. Dobbiamo assolutamente
trovare delle soluzioni efficaci, efficienti, e per questo ne
parleremo in fase di discussione della risoluzione che ho
annunciato.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK