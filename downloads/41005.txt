Consiglio Regionale della Valle d'Aosta - Oggetto del Consiglio n. 244 del 20 dicembre 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ARTIGIANATO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 244 del 20 dicembre 2018 - Resoconto
OGGETTO N. 244/XV - Interrogazione: "Criteri adottati per
l'acquisizione e la valorizzazione dei prodotti dell'artigianato
valdostano".
Rini (Presidente) -
Punto 11 all'ordine del giorno. La
parola all'assessore Testolin per la risposta.
Testolin (UV) -
Visto che nelle premesse
dell'interrogazione si evidenziano come modalità di acquisto quelle
in conto vendita e in conto capitale, partirei con il sottolineare
una piccola precisazione che mi sembra d'obbligo, al fine di una
migliore comprensione della risposta. In effetti alla presente
interrogazione occorre premettere che l'IVAT (Institut Valdôtain de
l'Artisanat de Tradition) non provvede ad acquistare nulla in conto
capitale. Le spese in conto capitale comprendono infatti
generalmente le spese di investimento, sia dirette che indirette,
attuate con l'assegnazione di fondi ad altri soggetti, oppure le
spese per l'acquisizione di partecipazioni, azioni e altre cose. I
rapporti con gli artigiani interessati a usufruire dei servizi
proposti dall'Institut, nello specifico sono definiti attraverso
contratti commerciali, rivolti a produttori professionali, iscritti
al registro dei produttori di artigianato istituito ai sensi
dell'articolo 8 della legge n. 2 del 2003, i quali possono
conferire le rispettive produzioni secondo due modalità operative:
una che si chiama contratto di compravendita e l'altra che si
chiama contratto di commissione, che presentano caratteristiche
differenziate, quali definite nell'atto di approvazione che è una
deliberazione del consiglio d'amministrazione n. 25 del 17 aprile
2014. Se poi ha bisogno dei dati, eventualmente glieli lascio. Il
contratto di compravendita si applica ai prodotti conferiti dai
produttori e aventi valore imponibile di acquisto inferiore a 65
euro, mentre il contratto di commissione si applica
obbligatoriamente ai prodotti aventi valore di vendita superiore ai
100 euro, ed è prevista la facoltà di accordo tra i referenti,
l'IVAT e l'artigiano produttore, per l'applicazione del contratto
eventualmente anche a beni di valore di vendita inferiore. Peraltro
non è corretto affermare che l'IVAT acquisisca il materiale in
conto vendita per opere più costose rispetto a quelle in conto
commissione. Chiaramente si ritiene utile ai fini commerciali
evitare di immobilizzare dei fondi per acquisti di opere
importanti, la cui vendita è più difficile e meno frequente.
In merito al primo quesito, "con quali criteri vengono
effettuate e a quanto ammontano le acquisizioni in conto capitale e
come sono suddivise fra i diversi produttori", l'IVAT
commercializza i prodotti dell'artigianato valdostano di
tradizione, riconducibili alle categorie di cui all'articolo 3
della legge n. 2 del 2003, e i prodotti dell'artigianato valdostano
di cui all'articolo 7 comma 2 della medesima legge. In merito
all'ammontare delle acquisizioni, sul sito dell'IVAT vengono
costantemente aggiornate le tabelle, dove si riportano i dati
aggiornati con l'indicazione dei singoli produttori. Tuttavia, a
mero titolo indicativo, le fornisco i dati per l'anno 2017 e 2018.
Sono stati effettuati pagamenti con contratto di compravendita per
271 mila 500 euro e con contratto di commissione per euro 148 mila
100 euro; per l'anno 2018, il cui l'esercizio è ancora in corso, i
dati registrati al 30 settembre sono relativi a 195 mila euro
all'incirca per i pagamenti, con contratto di commissione invece
pari a 37 mila euro. Io ho stampato una tabella nella quale è
indicato anche da chi sono stati acquistati, che è comunque
consultabile sul sito; se vuole posso lasciarne eventualmente
copia.
Per quanto concerne il secondo punto, "a quanto ammontano le
spese per l'acquisizione in conto capitale di pezzi unici, rispetto
a quelle destinate all'acquisto di opere di tipo seriale", non
esiste una distinzione tra gli acquisti di pezzi unici e di pezzi
seriali, perché l'IVAT, come precedentemente detto, acquista
rispettando la normativa citata (articolo 3 della legge n. 2 del
2003).
In merito alla richiesta circa un eventuale criterio di
valorizzare dei primi rispetto ai secondi, tale criterio in realtà
non c'è, in quanto l'IVAT rispetta le normative vigenti in merito
all'acquisizione dei prodotti. Svolge invece un'importante azione
culturale ed educativa di valorizzazione dei saperi artigianali, al
fine di ottenere una sensibilizzazione del mercato in merito a
tutta la produzione artigianale nel suo complesso, sottolineando
quelli che possono essere gli aspetti più particolari o più
premianti di un certo tipo di iniziativa piuttosto che di
un'altra.
Infine, in merito alla circostanza "se esiste (o se è in fase di
individuazione) un criterio per valorizzare tipologie produttive in
fase di scomparsa o poco rappresentate (Attrezzi agricoli,
Dentelles
, Ferro battuto, Cuoio, oreficeria,...), rispetto a
quelle maggiormente diffuse", riteniamo utile evidenziare che
l'IVAT svolge azioni culturali e di promozione delle attività in
fase di scomparsa, e acquista oggetti dalle cooperative tessili
degli artigiani, anche di prodotti di ferro battuto o cuoio, che
sono iscritti al registro dei produttori. Si ricorda a tal
proposito che la totalità delle produzioni connesse al mondo
agricolo - quelle più comunemente conosciute, quali rastrelli,
vannerie
, cucchiai, scale, eccetera - è prettamente di tipo
hobbistico
e non professionale. Quindi l'artigiano molto
sovente non è titolare di partita Iva e qualche volta non rientra
nelle definizioni dei regimi fiscali ordinari che IVAT deve
applicare in quanto ente pubblico. Tuttavia, per sopperire a questo
tipo di inconveniente, grazie anche a una collaborazione con
l'ASIV, che è l'Associazione Scultori e Intagliatori Valdostani,
periodicamente e a necessità si cerca di concludere delle commesse
che ricomprendono questo tipo di oggettistica o comunque di
attrezzatura che, in funzione delle potenzialità di vendita
previste, possa soddisfare la presenza nei punti vendita o le
richieste da parte della clientela. Spero di aver dato una risposta
sufficientemente esaustiva.
Presidente -
La parola al consigliere Vesan per la
replica.
Vesan (M5S) -
Grazie, Assessore, per la sua risposta,
esauriente per alcune parti e per altre non tanto. Confidiamo nel
fatto che la sua nuova posizione sia ancora talmente luccicante da
non averle permesso di mettere mano a tutto quanto. D'altra parte
il mantenere l'accorpamento tra finanze e attività produttive,
secondo me, è già stato un errore della maggioranza precedente e
probabilmente non permette di mettere sufficiente attenzione a un
importante settore della Valle d'Aosta. Magari con il bilancio
approvato sarà più facile.
Relativamente alla sua piccola precisazione su come vengono
definiti i contratti, chiedo scusa: ho usato la definizione "bieca"
che veniva usata negli uffici acquisti dell'IVAT, che ho
frequentato per molti anni, ma mi rendo conto che, da un punto di
vista legale e commerciale, non è la terminologia corretta.
Sostanzialmente si tratta di beni che vengono acquistati dall'IVAT
e rivenduti o di beni che l'IVAT prende e paga all'artigiano solo
nel momento in cui sono stati ceduti sul mercato.
Le tabelle sulle vendite riferite al singolo artigiano non le ho
trovate sul sito dell'IVAT, ma riconosco a questo punto la mia
incapacità informatica e, se riesce a passarmele, la ringrazierò e
farò attenzione anche a tenermi aggiornato sull'argomento. Mi
sarebbe piaciuto, ma ho visto che non vengono distinte le
produzioni seriali, denotando forse anche non sufficiente
attenzione da parte dell'IVAT a questo tipo di produzione: quella
fatta manualmente in pezzi unici dai nostri artigiani, rispetto a
quella di oggetti fatti con tornio copiatore, con macchine a
controllo numerico o ceramiche prodotte con la collatura
all'interno di stampi, che in fondo sono un po' più lontani da quel
savoir
faire
che noi tendiamo a tramandare con la
tutela dell'artigianato di tradizione. Però sarebbe importante, se
fosse possibile, avere questa distinzione, che esiste ai sensi di
legge, fra la categoria dell'artigianato di tradizione citata nella
sua prima deliberazione e quella dell'artigianato equiparato
(ceramica, rame, oreficeria), che invece è nell'altro settore.
Sappiamo che questo tipo di distinzione non c'è e non viene neanche
citata, ma potrebbe essere importante, proprio perché la stessa
normativa regionale fa tale distinzione. Non essendoci dei criteri
per stabilire cosa viene comprato, non sappiamo nemmeno quanto
venga venduto di uno e dell'altro.
L'IVAT fa valorizzazione educativa, mi ha detto, ma se la stessa
non passa anche attraverso l'attività commerciale, è chiaro che il
sostegno alle categorie meno tutelate finisce per venire meno. Lei
mi ha citato l'importante iniziativa da parte dell'IVAT legata alla
commercializzazione anche della produzione degli
hobbisti
:
sappiamo tutti che alla Fiera di Sant'Orso il 90 percento non sono
espositori professionali. Però, lei mi ha citato questa possibilità
di acquisto di prodotti per il tramite dell'ASIV, che è
l'Associazione Scultori e Intagliatori Valdostani: sono tutti
hobbisti, ma comprende quasi esclusivamente produttori di scultura,
di intaglio e di tornitura, tre categorie comunque molto
rappresentate da parte degli artigiani e sicuramente non in via di
scomparsa. Queste tre categorie ricomprendono più del 90 percento
dei corsi di artigianato fatti nella regione, quindi l'acquisto di
prodotti provenienti da hobbisti per il tramite dell'ASIV forse non
è la scelta ottimale per valorizzare e tutelare quella che è ormai
la tristemente residuale produzione di attrezzi agricoli, di
vannerie
e di altre categorie, purtroppo non
sufficientemente tutelate dal punto di vista commerciale. Ribadisco
tutta la mia stima nei confronti della qualità del lavoro dell'IVAT
per quello che riguarda la promozione e l'educazione, ma siccome
c'è questo importante canale, che è anche di sostegno prettamente
economico a questo tipo di attività, mi chiedevo e mi chiedo se
l'Assessorato vorrà insistere nei confronti dell'IVAT.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK