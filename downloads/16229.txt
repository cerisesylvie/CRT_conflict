Consiglio Regionale della Valle d'Aosta - Oggetto del Consiglio n. 2579 del 21 maggio 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 2579 del 21 maggio 1997 - Resoconto
SEDUTA POMERIDIANA DEL 21 MAGGIO 1997
OGGETTO N. 2579/X Approvazione dell'acquisto del terreno di
proprietà della Società Autostrade Valdostane S.p.A., sito in
Comune di Brissogne (N.C.T. F. 5 n. 172), per l'ampliamento della
proprietà regionale destinata agli sport tradizionali valdostani.
Impegno di spesa.
Deliberazione Il Consiglio
Richiamata la deliberazione della Giunta regionale n. 6856 in
data 6 agosto 1993 con la quale si approvavano gli indirizzi
programmatici per l'utilizzazione dell'area, sita nei comuni di
Brissogne e Quart, destinata a campi da gioco per gli sport
tradizionali valdostani, delimitandone tra l'altro il comprensorio
che include terreni di proprietà di terzi da acquisire al
patrimonio regionale;
Considerato che a tutt'oggi, a seguito delle intervenute
compravendite, l'Amministrazione regionale ha quasi interamente
acquisito l'area in oggetto, salvo alcune particelle, tra cui un
terreno che risulta essere di proprietà della Società Autostrade
Valdostane S.p.A. con sede a Châtillon in Strada Barat 13;
Preso atto che la suddetta Società, con lettera in data 18 marzo
1997 facente riferimento alla nota del Servizio Affari Generali e
Legali della Presidenza della Giunta prot. n. 8169/5 LEG del 22
giugno 1994, ha ora dichiarato la propria disponibilità ad alienare
alla Regione il terreno di sua proprietà, sito in Comune di
Brissogne, distinto al N.C.T. dello stesso Comune al Foglio 5
Numero 172, della superficie di 182 mq., per il prezzo unitario di
Lire 26.000 al mq.;
Precisato che il suddetto prezzo è stato determinato
dall'Ufficio Patrimoniale dell'Assessorato del Bilancio e delle
Finanze con relazione di stima in data 16 febbraio 1994, confermata
nella successiva relazione tecnica del 3 giugno 1994, evasa con
nota prot. n. 11166/5 FIN del 7 giugno 1994;
Ritenuto opportuno acquistare il terreno in oggetto al fine di
completare l'acquisizione al patrimonio regionale dell'intero
comprensorio destinato agli sport tradizionali valdostani, così
come individuato con la deliberazione citata in premessa;
Ricordato che tutte le spese notarili saranno a carico, come per
legge, dell'Amministrazione regionale in qualità di acquirente;
Atteso che l'Assessore al Bilancio ed alle Finanze, con nota in
data 8 aprile 1997 prot. n. 7297/5FIN, ha espresso parere
favorevole alla costituzione delle servitù in oggetto ai sensi e
per gli effetti di cui all'articolo 22, comma 5, della legge
regionale 19 febbraio 1996, n. 1;
Richiamate le deliberazioni della Giunta regionale n. 6162 del
30 dicembre 1996 e n. 317 del 3 febbraio 1997 riguardanti il
Bilancio di gestione per l'anno 1997 e triennio 1997/1999, nonché
la circolare della Presidenza della Giunta n. 7 del 6 febbraio
1997;
Posto che l'intervento in oggetto rientra nell'obiettivo n. 802
del bilancio di gestione della Regione per il triennio 1997/1999
riguardante la "gestione delle procedure per l'acquisizione e la
dismissione dei beni immobili, costituzione di diritti reali,
nonché interventi mirati a sanare irregolarità edilizie";
Visto il parere favorevole di legittimità rilasciato dal
Dirigente del Servizio Affari Generali e Legali della Presidenza
della Giunta regionale, ai sensi dell'articolo 72 della legge
regionale n. 3/1956 e successive modificazioni, e del combinato
disposto degli articoli 13 - comma 1 lett. e) e 59 - comma 2 -
della legge regionale n. 45/1995, sulla presente deliberazione;
Delibera
1) di approvare l'acquisto, per il prezzo a corpo di Lire
4.732.000 (quattromilionisettecentotrentaduemila), del terreno di
proprietà della Società Autostrade Valdostane S.p.A., con sede in
Châtillon - Strada Barat n. 13, sito in Comune di Brissogne,
distinto al N.C.T. dello stesso Comune al Foglio 5 mappale n. 172,
della superficie catastale di 182 mq., per l'ampliamento della
proprietà regionale destinata agli sport tradizionali
valdostani;
2) di approvare e di impegnare la spesa di Lire 4.732.000
(quattromilionisettecentotrentaduemila) da imputare al Capitolo
35060 ("Spese per l'acquisto di beni patrimoniali") - Rif. 623 -
Obiettivo 802 - del bilancio di previsione della Regione per
l'esercizio finanziario 1997, che presenta la necessaria
disponibilità;
3) di conferire al Presidente della Giunta od eventualmente, in
caso di delega, all'Assessore regionale che interverrà alla
stipulazione dell'atto conseguente al presente provvedimento, la
facoltà di autorizzare l'inserzione nello stesso delle
precisazioni, rettifiche ed aggiunte che il Notaio riterrà
necessarie per il perfezionamento del rogito;
4) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8, lettera d), del decreto legislativo 22
aprile 1994, n. 320.
Presidente Ha chiesto la parola il Consigliere Marguerettaz.
Marguerettaz (PpVA) Per chiedere a cosa servirà
all'Amministrazione questo terreno.
Presidente Ha chiesto la parola il Presidente della Giunta,
Viérin Dino.
Viérin D. (UV) Il s'agit de cette tout petite parcelle en rose,
qui nous sert pour compléter l'aire du parking qui est à l'entrée
de la zone pour les sports populaires.
Presidente Pongo in votazione la delibera in oggetto:
Presenti, votanti e favorevoli: 30
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK