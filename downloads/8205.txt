Consiglio Regionale della Valle d'Aosta - Oggetto del Consiglio n. 2646 del 26 febbraio 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2646 del 26 febbraio 1987 - Resoconto
OGGETTO N. 2646/VIII - DISEGNO DI LEGGE CONCERNENTE:
"MODIFICHE ED INTEGRAZIONI ALLA LEGGE REGIONALE 15 GENNAIO 1978, N.
14, CONCERNENTE: "NORME IN MATERIA URBANISTICA E DI PIANIFICAZIONE
TERRITORIALE" E SUCCESSIVE MODIFICAZIONI".
PRESIDENTE:
Signori Consiglieri, gli oggetti iscritti
all'ordine del giorno ai numeri 25 e 26 sono due disegni di legge
che, esaminati dalle Commissioni competenti, sono stati unificati
in un unico testo, che è a vostre mani. Se non vi sono obbiezioni,
si discute e si approva il testo unificato proposto dalle
Commissioni.
Ha chiesto di parlare l'Assessore al Turismo, Urbanistica e Beni
Culturali, ne ha facoltà.
LANIECE - (D.C.):
Le modificazioni che vengono proposte
sono state dibattute in Commissione, che ha altresì elaborato il
testo unico risultante dalla unificazione dei due progetti. Il
disegno di legge su indicato si rende necessario per adeguare il
C.R.P.T. alle nuove norme, in quanto qui prima non esistevano i
dottori agronomi e i dottori forestali; di conseguenza, adesso che
hanno costituito l'Ordine, hanno richiesto di entrare a far parte
del C.R.P.T. come è loro diritto.
Inoltre ci sono da apportare alcune modifiche alla
organizzazione dell'Amministrazione, per quanto concerne gli uffici
dell'Assessorato all'Agricoltura, dell'Artigianato, Trasporti ecc..
Per quanto concerne la modifica che riguarda le distanze, questa è
molto sentita, anzi avrò anche qui un emendamento da proporre,
perchè nei centri storici esiste la difficoltà di ampliare. Dato
che le nostre strutture alberghiere sono molto vecchie e per
adeguarsi alle nuove normative (ad esempio, norme antincendio)
hanno bisogno di spazio, si è proposto una deroga nell'art. 19,
riducendo le distanze a quelle fissate dal Codice Civile. Pertanto
la distanza viene portata a 3 mt., sempre che ci sia
l'autorizzazione dei confinanti.
Si è reso necessario un secondo emendamento per quanto riguarda
la ristorazione, per cui anche per i ristoranti si può aumentare il
volume fino ad un massimo del 25%. Qui non si parla di distanze, in
quanto generalmente i ristoranti sono inseriti in complessi,
pertanto non si potrebbe permettere ai ristoranti di ampliarsi
facendo una struttura che sarebbe poco compatibile con tutto
l'ambiente.
PRESIDENTE
: È aperta la discussione generale sul testo
unificato dei disegni di legge 351 e 358. Qualche Consigliere
chiede di intervenire?
Se non ci sono richieste di intervento, si procede all'esame
dell'articolato. Do lettura dell'articolo l:
ART. 1
L'articolo 19 della L.R. 15 giugno 1978, n. 14, modificato
dall'art. 7 della L.R. 9 giugno 1981, n. 32, è sostituito dal
seguente:
"Art. 19 - composizione, nomina e funzionamento del comitato
regionale per la pianificazione territoriale.
Il comitato regionale per la pianificazione territoriale -
C.R.P.T. - è composto da:
a)
il segretario generale dell'Amministrazione
regionale, con funzioni di coordinatore;
b)
il dirigente dell'ufficio regionale di urbanistica
o suo sostituto;
c)
il soprintendente regionale per i beni culturali o
suo sostituto;
d)
il dirigente del servizio regionale per la tutela
dell'ambiente naturale e delle foreste o suo sostituto;
e)
l'ingegnere capo dell'Assessorato regionale dei
Lavori Pubblici o suo sostituto;
f)
il dirigente del servizio regionale studi,
programmi e progetti o suo sostituto;
g)
un architetto, un ingegnere, un dottore agronomo o
forestale e un geometra designati dai rispettivi ordini e collegio
professionali della Valle d'Aosta;
h)
un esperto in ordine ai problemi dell'assetto
geofisico del territorio;
i)
un esperto in materia
giuridico-amministrativa.
Il C.R.P.T. è costituito con decreto del Presidente della
Giunta regionale ed è rinnovato all'inizio di ogni legislatura
regionale. I poteri del C.R.P.T. sono prorogati fino al suo
rinnovo.
I membri non appartenenti all'Amministrazione regionale sono
designati dal Consiglio regionale e non possono essere Consiglieri
regionali.
Gli esperti di cui al punto g) del primo comma sono designati
dal Consiglio regionale e non possono essere Consiglieri
regionali.
La Giunta può designare altro esperto per ciascuna delle
materie indicate ai punti h) e i) del comma precedente per i casi
di assenza del titolare.
Il C.R.P.T. è integrato dal funzionario regionale indicato
nel
2°
comma dell'art. 19 ter o da quello indicato nel 5°
comma dell'art. 20 o da quello indicato nel 3° comma dell'art. 20
bis, nei casi previsti da dette disposizioni.
Il C.R.P.T. è convocato d'ufficio ogni qualvolta è chiamato
ad esprimere parere.
Le sedute del C.R.P.T. sono convocate e presiedute dal
Coordinatore.
Il C.R.P.T. designa, come primo atto dopo l'insediamento, fra
i suoi membri appartenenti all'Amministrazione regionale, il
sostituto del coordinatore per il caso di assenza di questo
ultimo.
Il C.R.P.T. è legalmente riunito quando sono presenti sette
dei suoi componenti, fra i quali, comunque, il coordinatore o il
suo sostituto. Il numero minimo dei presenti necessario per la
validità della seduta non varia quando a questa partecipa uno dei
membri cui si fa riferimento nel comma 6.
Per i pareri sui piani urbanistici e sui regolamenti comunali
e comunitari devono essere sentiti, rispettivamente, i sindaci dei
Comuni e i presidenti delle Comunità montane interessati.
Il C.R.P.T., ove lo ritenga opportuno, potrà di volta in
volta invitare a partecipare alle proprie riunioni, senza diritto
di voto, tecnici ed esperti o rappresentanti di enti, uffici ed
associazioni operanti nella Regione.
Le decisioni sono assunte per votazione palese e sono
verbalizzate in apposito registro a pagine numerate. A parità di
voti, prevale il voto del coordinatore o, in caso di sua assenza,
del suo sostituto.
Le funzioni di segretario, senza diritto di voto, sono
esercitate da un funzionario dell'ufficio regionale di urbanistica.
Il segretario ha l'obbligo di segnalare al C.R.P.T. i casi i cui
membri del C.R.P.T. hanno il dovere di astenersi dal partecipare ad
atti ai quali siano interessati essi stessi".
PRESIDENTE
: Pongo in votazione l'articolo 1 testè
letto:
ESITO DELLA VOTAZIONE
Presenti:24
Votanti:24
Favorevoli:23
Contrari:1
Il Consiglio approva
PRESIDENTE
: Do lettura dell'articolo 2:
ART. 2
All'art. 19 bis della L.R. 15 giugno 1978, n. 14, come
modificata dalle leggi regionali
2
marzo 1979, n. 11, 31
maggio 1979, n.
32
e 9 giugno 1981, n. 32, sono aggiunti i
commi seguenti:
"Sono inderogabili, con le eccezioni previste dal quinto
comma seguente, le norme di attuazione del piano regolatore
generale comunale concernenti le distanze minime dai confini di
proprietà, nonchè quelle, dettate in applicazione dell'articolo 9
del decreto del Ministro dei Lavori Pubblici 2.4.1968 e dell'art.
14, 1° comma, n. 3, della presente legge, concernenti le distanze
minime tra le costruzioni.
Per l'esecuzione di interventi di recupero finalizzati
all'adeguamento funzionale e comportanti ampliamenti di fabbricati
a utilizzazione alberghiera, sono ammesse deroghe alle norme
richiamate nel quarto comma precedente purchè le distanze fra le
costruzioni non risultino, comunque, inferiori a tre metri e il
proprietario del fondo confinante dia il suo assenso. In tali casi
si applicano le disposizioni di cui ai commi secondo, quarto e
quinto dell'art. 20 della presente legge".
PRESIDENTE
: All'art. 2 vi è l'emendamento illustrato
dall'Assessore Lanièce, di cui do lettura:
ART.
2
Il testo aggiuntivo all'art. 19 bis della L.R. 15.6.1978, n.
14 come modificata dalle L.R. 2.3.1979, n. 11, 31.5.1979, n. 32 e
9.6.1981, n. 32, è integrato con il seguente primo comma:
"Le speciali procedure previste ai commi secondo e terzo
possono essere utilizzate anche per l'adeguamento funzionale di
fabbricati esistenti e già destinati ad attività di ristorazione.
Per quanto concerne le finalità anzidette, per adeguamento
funzionale si intende l'esecuzione di opere dirette a migliorare
l'efficienza dell'organismo edilizio in rapporto ad una maggiore
qualificazione del servizio di ristorazione, nonchè dirette ad
aumentare gli spazi riservati agli utenti in rapporto a una
migliore economia di gestione. In ogni caso, il volume aggiunto non
può superare il 25% di quello esistente".
Lo pongo in votazione:
ESITO DELLA VOTAZIONE
Presenti:24
Votanti:24
Favorevoli:23
Contrari:1
Il Consiglio approva
PRESIDENTE
: Pongo in votazione l'art. 2 nel testo così
emendato:
ART. 2
All'art. 19 bis della L.R. 15 giugno 1978, n. 14, come
modificata dalle leggi regionali
2
marzo 1979, n. 11, 31
maggio 1979, n.
32
e 9 giugno 1981, n. 32, sono aggiunti i
commi seguenti:
"Le speciali procedure previste ai commi secondo e terzo
possono essere utilizzate anche per l'adeguamento funzionale di
fabbricati esistenti e già destinati ad attività di ristorazione.
Per quanto concerne le finalità anzidette, per adeguamento
funzionale si intende l'esecuzione di opere dirette a migliorare
l'efficienza dell'organismo edilizio in rapporto ad una maggiore
qualificazione del servizio di ristorazione, nonchè dirette ad
aumentare gli spazi riservati agli utenti in rapporto a una
migliore economia di gestione. In ogni caso, il volume aggiunto non
può superare il 25% di quello esistente".
Sono inderogabili, con le eccezioni previste dal quinto comma
seguente, le norme di attuazione del piano regolatore generale
comunale concernenti le distanze minime dai confini di proprietà,
nonchè quelle, dettate in applicazione dell'articolo 9 del decreto
del Ministro dei Lavori Pubblici 2.4.1968 e dell'art. 14, 1° comma,
n. 3, della presente legge, concernenti le distanze minime tra le
costruzioni.
Per l'esecuzione di interventi di recupero finalizzati
all'adeguamento funzionale e comportanti ampliamenti di fabbricati
a utilizzazione alberghiera, sono ammesse deroghe alle norme
richiamate nel quarto comma precedente purchè le distanze fra le
costruzioni non risultino, comunque, inferiori a tre metri e il
proprietario del fondo confinante dia il suo assenso. In tali casi
si applicano le disposizioni di cui ai commi secondo, quarto e
quinto dell'art. 20 della presente legge".
ESITO DELLA VOTAZIONE
Presenti:24
Votanti:24
Favorevoli:23
Contrari:1
Il Consiglio approva
PRESIDENTE
: Do lettura dell'articolo 3:
ART. 3
L'art. 19 ter della L.R. 15.6.1978, n. 14, aggiunto
dall'art.
2
della L.R. 31.5.1979, n.
32,
è modificato
dall'art. 8 della L.R. 9.6.1981, n.
32,
è sostituito dal
seguente:
"Art. 19 ter - poteri di deroga a favore di fabbricati ad uso
industriale.
Per l'adeguamento funzionale e l'ampliamento dei fabbricati
ad uso industriale, esistenti alla data di entrata in vigore della
presente legge, è ammesso derogare all'indice di copertura di cui
al comma 4 dell'art. 3.
Per l'esercizio dei poteri di deroga, il sindaco, previa
favorevole deliberazione del Consiglio comunale, trasmette la
relativa domanda all'Assessore regionale competente in materia
urbanistica. La concessione può essere rilasciata soltanto previo
nullaosta dell'Assessore anzidetto emanato su parere del C. R. P.
T., all'uopo integrato dal dirigente del servizio regionale
dell'industria, artigianato ed energia o suo sostituto".
PRESIDENTE
: Pongo in votazione l'art. 3 testè letto:
ESITO DELLA VOTAZIONE
Presenti:24
Votanti:24
Favorevoli:23
Contrari:1
Il Consiglio approva
PRESIDENTE
: Do lettura dell'art. 4:
ART. 4
Il terzo comma dell'art. 20 bis della L.R. 15.6.1978, n. 14,
come modificato e integrato dall'art. 15 della L.R. 2.3.1979, n. 11
è sostituito dal seguente:
"Ove motivazioni di interesse generale o sociale lo
giustifichino, nelle zone agricole dei piani regolatori generali í
fabbricati agricoli o di interesse generale possono essere
edificati ad una distanza dalle strade pari a quella prevista nel
punto a) del primo comma dell'art. 8 della L.R. 15.6.1978, n. 14, a
seguito di concessione di deroga rilasciata dal sindaco, previa
favorevole deliberazione del consiglio comunale e previo nullaosta
dell'Assessore regionale all'agricoltura e foreste, su parere del
C.R.P.T., all'uopo integrato dal dirigente regionale dei servizi
agrari e affari generali o suo sostituto. Detto parere deve vertere
sui seguenti elementi di valutazione:
- interesse generale e sociale dell'opera;
- necessità di realizzazione della medesima".
PRESIDENTE
: Pongo in votazione l'art. 4 testè letto:
ESITO DELLA VOTAZIONE
Presenti:24
Votanti:24
Favorevoli:23
Contrari:1
Il Consiglio approva
PRESIDENTE
: Do lettura dell'articolo 5:
ART. 5
Il Presidente della Giunta regionale provvede con decreto ad
adeguare la composizione del C.R.P.T. alle disposizioni dei due
articoli precedenti.
La presente legge sarà pubblicata sul Bollettino Ufficiale
della Regione.
È fatto obbligo a chiunque spetti di osservarla e di farla
osservare come legge della Regione Autonoma Valle d'Aosta.
PRESIDENTE:
Pongo in votazione l'art. 5 testè letto:
ESITO DELLA VOTAZIONE
Presenti:24
Votanti:24
Favorevoli:23
Contrari:1
Il Consiglio approva
PRESIDENTE:
Pongo in votazione la legge nel suo complesso
per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti:27
Votanti:27
Favorevoli:23
Contrari:4
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK