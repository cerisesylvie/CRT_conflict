Consiglio Regionale della Valle d'Aosta - Oggetto del Consiglio n. 3101 del 7 ottobre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3101 del 7 ottobre 1987 - Resoconto
OGGETTO N. 3101/VIII - INIZIATIVA PER IL SOLLECITO
SVOLGIMENTO DEL PROCESSO RELATIVO ALLE VICENDE DEL CASINÒ DI
SAINT-VINCENT. - Reiezione di mozione.
PRESIDENTE:
Do lettura della mozione in oggetto,
presentata dal Consigliere Sandri:
MOZIONE
PREMESSO che, in data 19 maggio 1987, il giudice istruttore del
Tribunale di Torino, dr. Paolo TAMPONI, ha depositato l'ordinanza
di rinvio a giudizio relativa all'inchiesta sul Casinò di
Saint-Vincent;
RICORDATO che la citata ordinanza rinvia a giudizio l'ex
Presidente della Giunta regionale della Valle d'Aosta, Mario
Andrione, e numerosi Consiglieri regionali tuttora in carica;
RILEVATO che la vicenda Casinò ha suscitato notevole
preoccupazione in Valle d'Aosta;
SOTTOLINEATA l'opportunità di un rapido svolgimento del processo
su cui si accentra l'attenzione dell'intera opinione pubblica
valdostana;
il Consiglio regionale, facendosi interprete delle aspettative
dell'intera comunità valdostana
CHIEDE
che sia rapidamente definita la data per lo svolgimento del
processo relativo alle vicende del Casinò di Saint-Vincent;
IMPEGNA
il Presidente del Consiglio regionale ad assumere le opportune
iniziative per sollecitare lo svolgimento del citato processo;
DECIDE
di inviare copia della presente deliberazione al Presidente del
Tribunale di
Torino ed agli organi di stampa.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
A parte l'amarezza per la presenza di un
"franco tiratore" tra le file della minoranza in occasione della
votazione della mia mozione precedente, devo riconoscere che
l'argomento proposto all'attenzione del Consiglio da quest'altra
mia mozione è molto semplice.
Da alcuni avvocati che operano normalmente presso il foro di
Torino mi è stato fatto presente che è prassi ormai consolidata da
molto tempo che le parti civili o, comunque, che enti territoriali
o locali, interessati a costituirsi come parti civili in
procedimenti giudiziari, possano far presente, e fanno abitualmente
presente, al Presidente del Tribunale della Sezione competente per
i procedimenti che devono essere istruiti, eventuali esigenze di
inserire il processo nel calendario dei lavori del Tribunale, al
più presto possibile.
Questa consuetudine è diventata ormai una prassi talmente
normale che, negli anni successivi, è stata estesa anche ai privati
cittadini che si costituiscono parte civile e che, tramite i propri
avvocati, possono sollecitare il Presidente, o il Presidente della
Sezione, ad anticipare il processo al quale sono interessati.
Considerando che la Giunta regionale ha dato incarico al proprio
legale di costituirsi parte civile nel procedimento per lo scandalo
del Casinò e considerando che, dai tempi che si sentono, tale
procedimento potrebbe essere celebrato in un periodo molto delicato
della vita politica valdostana, e cioè nel corso di una campagna
elettorale, sarebbe utile che il Consiglio accettasse questa
mozione e la inviasse al Presidente del Tribunale di Torino,
affinché, secondo la prassi, siano accelerati i tempi del processo,
come più volte, tra l'altro, è stato auspicato da tutto il
Consiglio.
In via subordinata, nel caso che la maggioranza non intenda
approvare una mozione pubblica in sede di Consiglio, ricordo che un
analogo provvedimento, assunto dal Presidente della Giunta, avrebbe
lo stesso effetto. Mi spiego meglio: se il Presidente della Giunta,
per motivi connessi alla coincidenza della campagna elettorale,
volesse scrivere al Presidente del Tribunale, citando questa
prassi, per chiedere di anticipare, nei limiti del possibile, i
tempi del dibattito, io sarei anche disponibile a ritirare questa
mozione.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
La motion présentée par M. Sandri pose
un problème qui a deux aspects: l'un politique, l'autre technique.
Le premier concerne l'intervention que l'organe - tant la Junte,
que le Conseil ou encore le représentant de la Junte - peut faire
vis-à-vis du Président du Tribunal pour que le procès ait lieu le
plus vite possible.
Le Conseil avait toujours estimé indispensable de respecter et
l'autonomie des décisions et les interventions de la compétence des
juges. En effet, avant l'enquête on avait exprimé le souhait de
connaître au plus tôt les résultats de cette enquête, mais là les
motifs étaient différents.
Actuellement, on ne peut que souhaiter que la date du procès
soit fixée le plus tôt possible. Au-delà de cette prise de
conscience, partagée, je pense, par tout le Conseil, je ne crois
pas qu'il soit nécessaire d'envoyer une lettre pour solliciter le
procès.
Nous n'estimons pas correct d'agir ainsi et, partant, nous nous
abstiendrons sur cette délibération.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Non riesco a capire molto bene quali siano
gli intendimenti del Presidente della Giunta, che, su questo punto,
mi sembra un po' in difficoltà.
Per ragioni di chiarezza, torno a ripetere quanto ho già
ricordato nel mio precedente intervento: è prassi ormai
consolidata, senza alcun secondo fine e senza alcun intento di
interferire nelle competenze della Magistratura, che, presidenti di
giunte regionali, presidenti di giunte provinciali, di consigli
regionali o provinciali, o sindaci, in quanto responsabili di enti
che si siano costituiti parte civile o che intendano costituirsi
parte civile, chiedano l'adozione di un provvedimento che solleciti
l'anticipazione dei tempi di un processo. Ne consegue, pertanto,
che l'atteggiamento del Presidente della Giunta regionale della
Valle d'Aosta non possa essere interpretato che come un tentativo
per allungare i tempi del processo.
È una circostanza che cambia notevolmente i termini del
dibattito, svoltosi sino ad oggi in questo Consiglio, in relazione
al procedimento sul Casinò. Abbiamo già denunciato alcune prese di
posizione del Movimento autonomistico dell'Union Valdôtaine che,
per molti mesi, ha pagato proprie inserzioni sui giornali per
ricordare le lungaggini dell'istruttoria in corso, che, del resto,
erano vere e sulle quali era d'accordo tutto il Consiglio, così
come abbiamo denunciato il silenzio clamoroso dell'Union Valdôtaine
quando l'istruttoria fu compiuta.
Oggi, negando la realtà, si fa un passo in avanti, e si spera
che il processo si celebri dopo le elezioni del 1988. Visto che di
problemi con la Magistratura ne abbiamo avuti parecchi, può anche
darsi che il potere politico riesca, in effetti, ad intervenire, ma
non nel senso da me richiesto. Ciò sarebbe estremamente negativo ed
io voglio che sia ben chiara e specificata la responsabilità che vi
assumete nel voler insabbiare questo procedimento, perché, tutto
sommato, la verità non vi interessa e, soprattutto, non è un
argomento del quale vi interessa parlare prima delle elezioni.
Non so come il prof. Lozzi o gli altri legali, incaricati dalla
Presidenza della Giunta, interverranno presso il Tribunale di
Torino; so però che il Tribunale decide di anticipare i tempi o
meno, se si muove il Presidente della Giunta. Poiché quest'ultimo
rifiuta di assumere una decisione in merito, credo che gli
avvocati, che per il momento non si sono costituiti parte civile,
malgrado avessero ricevuto dalla Regione l'incarico di farlo, non
diano prova di maggiore solerzia nel chiedere l'anticipazione del
processo.
Dico questo anche con un certo senso di amarezza, perché so
benissimo che, all'interno dell'Union Valdôtaine, non tutti sono
convinti che il rinvio di questi tempi giovi all'accertamento della
verità, perché, come forse ci potrà essere dimostrato dal prosieguo
del processo, la verità renderà le cose che noi credevamo scontate,
meno scontate di quanto abbiamo creduto sino ad oggi.
Può essere che questi problemi, più che interessare il Consiglio
regionale, siano il segnale dell'esistenza di problemi all'interno
del partito di maggioranza relativa. Certamente, però, questa sera
si è voluta negare l'evidenza della realtà e della verità.
PRESIDENTE:
Ha chiesto la parola per dichiarazioni di
voto il Consigliere Tamone; ne ha facoltà.
TAMONE (U.V.):
Spesso e volentieri, nel corso di questo
Consiglio, prima con i sindaci, poi con l'università ed infine con
quest'ultima mozione, il Consigliere Sandri ha tentato di...
(...Interruzione del Consigliere SANDRI...)
TAMONE (U.V.):
Quando il Presidente mi toglie la parola
io sto zitto. Il tuo stile fascista è ormai riconosciuto da tutti
come una tua classica linea d'azione, mio caro amico.
PRESIDENTE:
È una argomentazione politica che serve a
spiegare la dichiarazione di voto?
TAMONE (U.V.):
Certamente. Io credo che il Consigliere
Sandri abbia confuso quest'aula con altre aule, nei confronti delle
quali, però, non crediamo di poter intervenire.
Noi auspichiamo che il processo si faccia domani mattina. Siamo
giustamente convinti che ogni potere debba avere la propria
autonomia. Ci auguriamo che anche l'altro potere dello Stato, e non
mi riferisco al potere politico, abbia la sua autonomia e si
esprima al più presto possibile.
Se il processo verrà celebrato domani mattina stessa, noi saremo
contenti. Siamo convinti fino in fondo che la tua mozione abbia un
carattere strumentale e siamo altrettanto convinti che, se
approvata, contribuirebbe a complicare ancora di più la normale
prassi o procedura presso il Tribunale di Torino ed è per questa
ragione che noi non la votiamo.
Ripeto ancora una volta che, se il processo si celebrasse domani
mattina, noi, come tutti i valdostani, ne saremmo felici e, da
questo banco, sperando che gli organi di stampa diano una certa
risonanza a questo voto, auspichiamo che il Tribunale di Torino
inizi effettivamente domani mattina stessa il processo. Di più non
possiamo dire, anche perché non possiamo fare niente di più.
Questa, a nostro avviso, è la realtà delle cose.
PRESIDENTE:
Ha chiesto la parola per dichiarazioni di
voto il Consigliere Mafrica; ne ha facoltà.
MAFRICA (P.C.I.):
Noi ci atteniamo al senso letterale
della mozione e non facciamo alcun processo alle intenzioni o alle
ragioni che hanno indotto il Consigliere Sandri a presentare la
mozione, così come non lo facciamo alle ragioni che spingono altri
ad approvarla o meno.
Il testo della mozione intende sollecitare una rapida
conclusione della "questione Casinò" ed un rapido svolgimento del
relativo processo, e noi, guardando a questo obiettivo, voteremo a
favore della mozione.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Ce n'est pas pour accepter la
provocation de M. Sandri. Je n'ai absolument pas dit qu'il était
dans l'intérêt du Mouvement ou de l'Administration de prévoir le
débat au Tribunal après les élections; j'ai dit, en revanche, que
je ne connaissais pas des cas où il y avait une attitude différente
selon l'intervention des administrations concernées. Si l'hypothèse
est celle que soutient M. Sandri - et c'est là la différence, M.
Mafrica - il ne s'agit pas de souhaiter qu'il y ait le procès, il
s'agit de dire que si l'on vote cette motion, le Tribunal
accélérera les temps; ainsi, ou bien il y a une certaine autonomie
et le procès se fait quand même le plus tôt possible ou bien l'on
dira que le Tribunal va travailler selon les choix de
l'Administration régionale, et c'est autre chose. Personnellement,
je suis convaincu de l'autonomie du Tribunal, autrement on
risquerait de confondre les deux pouvoirs.
On ne vote pas cette motion uniquement pour cela, en réaffirmant
que l'on souhaite un procès imminent.
PRESIDENTE:
Se nessuno chiede la parola, pongo in
votazione la mozione in oggetto:
ESITO DELLA VOTAZIONE
Presenti: 22
Votanti: 6
Favorevoli: 6
Astenuti: 16 (Beneforti, Bondaz, Breuvé, De Grandis, Faval,
Lanivi, Maquignaz, Martin, Pascale, Perrin, Ricco, Rolando,
Rollandin, Stévenin, Tamone e Voyat)
Il Consiglio non approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK