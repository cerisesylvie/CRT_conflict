Consiglio Regionale della Valle d'Aosta - Oggetto del Consiglio n. 261 del 14 novembre 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 261 del 14 novembre 1970 - Resoconto
OGGETTO N. 261/70 - Comunicazioni del Presidente del
Consiglio - Situazione del Parco Nazionale del Gran
Paradiso.
Montesano (P.S.D.I.) -
Sotto l'aspetto di comunicazioni
del Presidente del Consiglio, leggo al Consiglio una lettera
arrivata dal Consigliere Ramera che tocca un punto che è stato
varie volte oggetto di discussione nell'ambito del Consiglio:
"Egregio Signor Presidente,
nelle ultime settimane il noto periodico "Epoca" ha posto
all'attenzione della pubblica opinione, direttamente con servizio
speciale e indirettamente con lettera al Direttore da parte di note
personalità, la situazione del Parco Nazionale del Gran Paradiso,
con versioni unilaterali che sottolineano soltanto taluni aspetti
del problema, mentre non viene per nulla penetrato l'aspetto
incostituzionale, direi di struttura, che risale al periodo
fascista.
A parte il fatto che in data 18 ottobre 1968, il Consiglio
Regionale votò all'unanimità una precisa mozione in merito al
complesso problema, ritengo doveroso richiamare la Sua cortese
attenzione sull'opportunità di ribadire la sollecita esecuzione del
deliberato votato e al tempo stesso vigilare affinché gli organi
dello Stato non abbiano ad assumere provvedimenti che ledano la
dignità e le prerogative della Regione e di conseguenza gli
interessi delle popolazioni interessate.
Con viva cordialità."
In effetti, il 18 ottobre 1968 fu votata all'unanimità una
mozione la quale deliberò di promuovere un'azione decisa e concreta
per tutelare la popolazione del comprensorio del Parco Nazionale
Gran Paradiso, in modo che i proprietari abbiano ad essere
risarciti dai notevoli danni subiti, di invitare i nostri
parlamentari a presentare alla Camera dei Deputati e al Senato una
legge speciale e di dare mandato ai nostri rappresentanti presso il
Consiglio di amministrazione del Parco a esaminare la situazione
dei proprietari per sollecitare l'indennizzo dei danni e di
impegnare la Giunta regionale a opporsi energicamente alla modifica
dei confini del Parco.
Se il Consigliere Ramera intende brevemente, senza aprire una
discussione al riguardo, illustrare la cosa, io ne dò facoltà.
Ramera (D.C.)
- Il problema sollevato con la mia lettera,
praticamente, è quanto già detto in altri Consigli; cioè che mi
sembra che noi Consiglieri regionali siamo diventati "les
compagnons des...(?)" e come il mito dovremmo portare in alto per
raggiungere la meta o la cima il famoso sasso e arrivati vicini il
sasso rotola perché questo è il giudizio di Giove, era il giudizio
di Giove e oggi non lo so.
Nel '68 unitamente al collega Andrione, che emendò la mia
mozione, si deliberò, si deliberavano quattro punti ben precisi.
Ora che cosa accade? Che circa un mese fa
Epoca
sollevò il
problema del Parco Nazionale con una versione che io non voglio
discutere, perché diceva delle cose abbastanza esatte dal punto di
vista di tutela del paesaggio, dal punto di vista naturalistico,
ecc. Però l'articolo di Epoca ha provocato prima una lettera del
Ministro al Turismo Matteotti, che dice
"come per l'isola di
Montecristo di cui ha scritto Enrico Negretti, anche per il Parco
Nazionale del Gran Paradiso, sul quale ho letto un accurato
servizio di Giuliano Ranieri e Eriberto Sagava, ho interessato i
colleghi Ministri dell'Agricoltura e Foreste e della Pubblica
Istruzione perché vengano finalmente affrontati e risolti gli
angosciosi problemi concernenti i confini del parco e siano
esercitate una più vigorosa tutela delle bellezze naturali a
salvaguardia delle preziose specie di fauna ivi residenti. Le
esprimo il mio vivo apprezzamento, ecc. ecc."
.
Su Epoca di ieri, il capo ufficio stampa dello stesso Ministro
scrive:
"Sono lieto di informarla che i problemi della
salvaguardia naturale e della valorizzazione turistica e
scientifica del Parco Nazionale del Gran Paradiso, saranno
esaminati congiuntamente dall'Amministrazione dello Stato e da
altri organi interessati
(non dice quali)
si è fatto
promotore di tale iniziativa il Ministro Matteotti, anche in
seguito ad un accurato servizio di Epoca, firmato Franco Pusca
ecc."
Il Direttore di Epoca prende nota di questa lettera e dice:
"ecco finalmente un uomo politico che fa seguire l'azione alle
parole e spererà che la burocrazia non imprigioni lo slancio del
Ministro e offra finalmente un conforto alle prospettive dei nostri
figli".
E naturalmente si riparla di ampliare i confini del Parco
nazionale e tutto questo io ritengo, io penso senza aver
interpellato il Governo regionale della Valle d'Aosta.
Ora, il deliberato votato all'unanimità, per il primo punto
credo che sia in via di attuazione, cioè quello del risarcimento,
finalmente, dei danni ai proprietari. Però gli altri tre punti, e
cioè che i nostri parlamentari dovessero presentare alla Camera un
disegno di legge che riordinasse la materia ed eliminasse quegli
articoli di sapore fascista che tuttora esistono,  di dare
mandato ai nostri rappresentanti per modificare il regolamento ed
infine l'impegno della Giunta regionale perché i confini attuali
pel parco non abbiano a includere l'intera Valsavaranche, per cui
questo paese verrebbe a morire, io ho richiamato solo su questo
l'attenzione del Consigli: perché non vengano poi assunti
improvvisamente provvedimenti per i quali la Regione deve poi
ricorrere alla Corte costituzionale o a cose del genere. Sarà bene
che, viste le lettere di personalità come il Ministro Matteotti, di
cui ho la massima stima, però non vorrei che abbia scritto la
lettera in base all'articolo di Epoca pensando alle storture, alle
deturpazioni avvenute in altre località, mentre nel Parco Nazionale
semmai lo scempio è in senso opposto, cioè che non si può toccare
niente; la Regione non può costruire la strada che arriva al
Rifugio Benevolo, i valligiani non possono costruirsi la stalla se
non dietro benestare dell'alta autorità del Parco e così via, per
cui io richiamo semplicemente il Presidente della Regione e
l'Assessore all'Agricoltura, credo che sia competente in materia
del Parco Nazionale, o il Turismo, a voler veramente prendere
contatti con il Governo centrale perché non abbia a modificare gli
attuali confini, per evitare che le popolazioni, che già ne
soffrono indirettamente abbiano a soffrire direttamente di queste
nuove modifiche.
Detto questo, vorrei anche che il Presidente del Consiglio,
visto che sono trascorsi due anni, invitasse i nostri Parlamentari
a presentare le famose modifiche alla legge istitutiva. Grazie.
Montesano (P.S.D.I.) -
Va bene; allora si passa
all'oggetto n. 8 dell'ordine allegato alla lettera del 20
ottobre.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK