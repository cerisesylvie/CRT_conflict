Consiglio Regionale della Valle d'Aosta - Oggetto del Consiglio n. 2335 del 27 giugno 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2335 del 27 giugno 1991 - Resoconto
OGGETTO N. 2335/IX Disegno di legge: "Rifinanziamento della
legge regionale 6 luglio 1984, n. 30, modificata dalla legge
regionale 12 dicembre 1986, n. 62, recante interventi regionali in
materia di agricoltura."Errore. L'origine riferimento non è stata
trovata.
Presidente
Il Consigliere Chenuil ha chiesto la parola per
illustrare il disegno di legge n. 289, iscritto al punto 61
dell'ordine del giorno; ne ha facoltà.
Chenuil (PCI-PDS)
Col presente disegno di legge si
propone di autorizzare la Giunta regionale a contrarre mutui per
lire quaranta miliardi, destinati alla realizzazione di opere
irrigue.
La ripartizione della somma di lire quaranta miliardi è così
suddivisa:- lire trenta miliardi per la concessione di contributi
per opere irrigue a consorzi e privati;- lire dieci miliardi per la
costruzione di vari impianti di irrigazione a pioggia, a totale
carico dell'Amministrazione regionale.
Facendo una breve panoramica delle opere irrigue, scopriamo che
in Valle d'Aosta ci sono:- pratiche da esaminare e da autorizzare
per circa 36 miliardi di lire;- pratiche già esaminate e da
autorizzare per un importo di circa 12 miliardi di lire;- lotti
successivi da autorizzare per un importo di 10 miliardi di lire;-
pratiche autorizzate da liquidare per un importo di 12 miliardi di
lire, per un importo complessivo di opere appaltate da consorzi
pari a lire 71 miliardi.
Vi sono poi interventi diretti, che gravano sul capitolo 41720
dell'Assessorato all'Agricoltura, Foreste ed Ambiente naturale, per
un importo di lire 23 miliardi.
Le richieste complessive di finanziamento per queste opere
ammontano a lire 94 miliardi.
Presidente
Passiamo all'esame dell'articolato.
Do lettura dell'articolo 1.
Articolo 1 1. Per il finanziamento di interventi destinati
alla realizzazione di opere di irrigazione previsti dai commi uno,
tre e quattro dell'articolo 7 della legge regionale 6 luglio 1984,
n. 30, come modificata con legge regionale 12 dicembre 1986, n. 62,
recante interventi regionali in materia di agricoltura, la Giunta
Regionale è autorizzata a contrarre mutui, alle migliori condizioni
di mercato, con uno o più istituti di credito, per un importo
complessivo di lire quaranta miliardi, per l'esercizio 1991, da
estinguersi in un periodo non superiore a quindici anni.
Presidente
Se nessuno chiede la parola, pongo in
votazione l'articolo 1 testé letto.
Esito della votazione:
Presenti, votanti e favorevoli: 28
Il Consiglio approva all'unanimità
Presidente
Do lettura dell'articolo 2.
Articolo 2 1. L'importo complessivo di lire quaranta miliardi
previsto per la realizzazione di opere di irrigazione di cui alla
presente legge sarà così ripartito:
a) per gli interventi riconducibili ai commi uno e tre
dell'articolo 7 della legge regionale 6 luglio 1984, n. 30,
modificata con legge regionale 12 dicembre 1986, n. 62, lire 30
miliardi;
b) per gli interventi riconducibili al comma quattro
dell'articolo 7 della legge regionale 6 luglio 1984, n. 30
modificata con legge regionale 12 dicembre 1986, n. 62, lire dieci
miliardi.
Presidente
Se nessuno chiede la parola, pongo in
votazione l'articolo 2 testé letto.
Esito della votazione:
Presenti, votanti e favorevoli: 28
Il Consiglio approva all'unanimità
Presidente
Do lettura dell'articolo 3
Articolo 3 1. Gli oneri derivanti dall'applicazione
dell'articolo 2 gravano sui seguenti capitoli del bilancio di
previsione della Regione per l'esercizio 1991:
a) quanto a lire trentanove miliardi sul capitolo 41720 del
bilancio di previsione della Regione per l'esercizio in corso;
b) quanto a lire dieci miliardi sul capitolo 41760 del bilancio
di previsione della Regione per l'esercizio in corso.
2. Le spese derivanti dall'ammortamento dei mutui autorizzati
dall'articolo 1, previste in annue lire 6.840.000.000 per la durata
dei relativi piani di ammortamento, gravano sui capitoli n. 67560 e
n. 675880 del bilancio di previsione della Regione per l'esercizio
1991 e sui corrispondenti capitoli dei futuri bilanci.
3. Alla copertura dell'onere di cui al comma due si
provvede:
a) mediante utilizzo per lire 6.840.000.000 dello stanziamento
iscritto al Cap. 43710 "Contributi straordinari nel settore
dell'agricoltura per il risarcimento di danni causati dalla
siccità", su detto capitolo resta la minore somma di lire
3.160.000.000;
b) per l'anno 1992 e l'anno 1993 a titolo indicativo, mediante
l'utilizzo per rispettive lire 6.840.000.000 degli stanziamenti
iscritti al capitolo 41720 del bilancio pluriennale 1991/1993;
c) a decorrere dal 1992 le quote di spesa destinate a gravare su
ciascuno dei relativi esercizi finanziari saranno determinate ai
sensi dell'articolo 17 della legge regionale 27 dicembre 1989, n.
90 (Norme in materia di bilancio e di contabilità generale della
Regione autonoma Valle d'Aosta), con la legge di approvazione del
bilancio.
Presidente
Se nessuno chiede la parola, pongo in
votazione l'articolo 3 testé letto.
Esito della votazione:
Presenti, votanti e favorevoli: 28
Il Consiglio approva all'unanimità
Presidente
Do lettura dell'articolo 4.
Articolo 4 1. Al bilancio di previsione della Regione per
l'esercizio 1991, sono apportate in termini di competenza e di
cassa, le seguenti variazioni:
Parte Entrata
In aumento
Cap. 11150 lire 40.000.000.000
"Contrazione di mutui per spese di investimento"
Parte Spesa
In diminuzione
Cap. 43710 lire 6.840.000.000
"Contributi straordinari nel settore dell'agricoltura per il
risanamento di danni causati dalla siccità"
Totale della disponibilità lire 46.840.000.000
In aumento
Cap. 41720 "Contributi nel settore del miglioramento
fondiario"01 Alpeggi e fabbricati rurali 02 Viabilità rurale 03
Irrigazione 04 Messa a coltura e miglioramento terreni agrari 05
Produzioni agricole locali pregiate 06 Acquedotti rurali 07 Energia
da fonti rinnovabili Legge 29 maggio 1982 n. 308 articolo 12, n. 1
Legge regionale 6 luglio 1984, n. 30 Tit. II Legge regionale
lire 30.000.000.000
Cap. 41760 "Spese per opere di miglioramento fondiario "01
Alpeggi e fabbricati rurali 02 Viabilità rurale 03 Irrigazione 04
Acquedotti rurali Legge regionale 6 luglio 1984, n. 30 articolo 7
comma 1 Legge regionale 12 agosto 1987, n. 73 Legge regionale
lire 10.000.000.000
Cap. 67560 "Quota interessi per ammortamento di mutui da
contrarre"
lire 6.000.000.000
Cap. 67580 "Quota capitale per ammortamento di mutui da
contrarre"
lire 840.000.000
Totale in aumento lire 46.840.000.000
Presidente
Se nessuno chiede la parola, pongo in
votazione l'articolo 4 testé letto.
Esito della votazione:
Presenti, votanti e favorevoli: 28
Il Consiglio approva all'unanimità
Presidente
Il Consigliere Perrin ha chiesto la
parola per dichiarazioni di voto; ne ha facoltà.
Perrin (UV)
Vu la situation de ces dernières
années, il devient de plus en plus urgent de procéder à la
construction de réseaux d'irrigation à pluie ou de terminer des
réseaux qui ont déjà été commencés dans les années passées. C'est
la troisième fois que le Conseil régional vote une loi qui permet
des emprunts pour cette matière que je crois utile. Dans ce sens,
nous donnons notre appui à cette action.
Presidente
Il Consiglio è chiamato ora a
pronunciarsi sul complesso della legge.
Esito della votazione:
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK