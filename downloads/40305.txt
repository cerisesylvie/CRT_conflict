Consiglio Regionale della Valle d'Aosta - Oggetto del Consiglio n. 3141 del 24 gennaio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3141 del 24 gennaio 2018 - Resoconto
OGGETTO N. 3141/XIV - Interrogazione: "Proroga dei servizi di
taxi bus per i collegamenti con gli aeroporti di Milano e Ginevra e
del servizio taxi bus per i turisti della Valtournenche, Val d'Ayas
e Valle di Gressoney".
Farcoz (Président) -
Point n° 4 de l'ordre du jour. Pour
la réponse, la parole à l'Assesseur Marguerettaz.
Marguerettaz (UV) -
Si chiede: "qual è il numero minimo,
il numero medio e il numero massimo dei passeggeri trasportati nel
2017". Nel 2017 c'erano delle corse di linea che collegavano questi
aeroporti e, visto che quest'anno hanno cambiato le modalità,
effettivamente c'erano delle corse dove c'erano poche persone, per
non dire a volte nessuno, con un riempimento invece in altri
momenti più importante. I collegamenti da Malpensa, ricostruendo la
domanda: numero minimo 0 persone, numero massimo 14 persone, numero
medio 1,6, per un totale di 1541 persone. Il collegamento per
Ginevra: numero minimo 0, numero massimo 14, numero medio anch'esso
1,6, persone trasportate 966. I servizi turistici per la
Valtournenche, la Val d'Ayas e la Valle di Gressoney: numero minimo
3 persone, numero massimo 6 persone, numero medio 3,8, per un
totale di 115 persone. Ovviamente è stato ridotto, in virtù proprio
di queste affluenze e di questi dati, il numero di corse e
l'Amministrazione regionale pagherà solo se le corse verranno
effettivamente effettuate: nel momento in cui si avrà la richiesta,
quindi si farà il servizio a quel punto ci sarà da parte della
Regione, con la logica del taxi bus, il pagamento della corsa.
Io non so se ho capito bene la seconda domanda: "se ha già
valutato l'ipotesi di una proroga dei servizi richiamati in
premessa", se la premessa erano i servizi di linea, ovviamente è
stata valutata questa ipotesi alternativa. C'era stata anche una
richiesta, una lettera alla Stampa, dove si davano indicazioni di
qual era la corsa migliore. Come succede spesso nei trasporti,
tutti hanno molto ben chiare le esigenze proprie e vedono poco le
esigenze degli altri, quindi l'orario che in qualche modo nella
lettera alla Stampa veniva indicato era proprio uno di quegli orari
delle corse che veniva meno utilizzato rispetto ad altre: ecco
perché sono state spostate le corse a chiamata.
Président -
Pour la réplique, la parole au collègue
Cognetta.
Cognetta (M5S) -
Assessore, quello che mi risulta strano
di questo servizio che avete attivato è che è stato assegnato, nel
caso dell'aeroporto di Milano, alla società SAVDA direttamente, per
cui mi sono chiesto: ci saranno sicuramente tantissimi cittadini,
tantissimi turisti che vanno avanti e indietro e quindi ci sarà
bisogno di mezzi molto grandi che la SAVDA metta a disposizione.
Vado poi a vedere i dati e invece scopro che potevano farlo
tranquillamente degli NCC, cioè delle persone che noleggiano
un'auto e quindi hanno bisogno di spazi molto più piccoli vista la
quantità di persone, che è 1,6. Allora mi chiedo perché avete fatto
l'affido a diretto a SAVDA? Perché non avete fatto una gara e messo
a confronto i vari noleggiatori di auto, che stanno soffocando,
perché non hanno più lavoro? Qui non c'è risposta. Questo è il
punto di questa interrogazione. Continuate a dare il lavoro sempre
alle stesse ditte, non si sa bene per quale motivo, perché in
questo caso non è giustificato neanche dai numeri e non fate le
gare che coinvolgerebbero invece direttamente i valdostani. Alla
luce di questi numeri, è veramente assurdo, ma li avevate e la
vostra dirigenza ha deciso comunque di assegnarle direttamente a
queste ditte, mi sembra veramente assurdo.
La pregherei per il futuro di fare maggiore attenzione a ciò che
viene assegnato e a come viene assegnato, perché parliamo di un
importo molto basso, ma non solo, parliamo anche di numeri molto
bassi e quindi si poteva fare un altro tipo di scelta, cosa che,
come al solito, non è stata fatta e la gente non sa come arrivare a
fine mese, ma questo a voi non interessa.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK