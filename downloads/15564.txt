Consiglio Regionale della Valle d'Aosta - Oggetto del Consiglio n. 1867 del 13 marzo 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ACQUE
Acque pubbliche
AMBIENTE
Inquinamento
Precedente
Successivo
Resoconto integrale del dibattito dell'aula
Oggetto del Consiglio n. 1867 del 13 marzo 1996 - Resoconto
SEDUTA ANTIMERIDIANA DEL 13 MARZO 1996
OGGETTO N. 1867/X Concessione di un contributo al Comune di
Cogne per la realizzazione di opere destinate alla tutela
dell'inquinamento delle acque mediante la costruzione di impianti
di depurazione e relativi collettori fognanti, ai sensi della legge
regionale 6 agosto 1985, n. 61. Approvazione ed impegno di
spesa.
Deliberazione Il Consiglio
Ricordato che ai sensi della legge regionale 6 agosto 1985, n.
61, l'Amministrazione regionale interviene per la realizzazione di
opere destinate alla tutela dall'inquinamento delle acque mediante
la costruzione di impianti di depurazione e relativi collettori
fognanti, da eseguirsi direttamente o tramite gli enti locali e i
loro consorzi;
Rilevato che, ai sensi dell'articolo 7 della legge regionale 18
dicembre 1987, n. 105, le procedure previste dalla legge regionale
61/1985 si applicano per il completamento o la realizzazione delle
opere relative a progetti concernenti la costruzione di impianti di
depurazione e relativi collettori fognanti, il cui finanziamento è
stato richiesto entro la data del 31 marzo 1988;
Riferito che il Comune di Cogne ha richiesto all'Amministrazione
regionale l'erogazione di un ulteriore contributo di Lire
250.000.000, finalizzato al finanziamento delle spese sostenute per
la predisposizione dei progetti degli impianti di depurazione del
capoluogo, di Crétaz, di Epinel e di Valnontey e per la direzione
lavori, a totale copertura delle spese previste e ad integrazione
dei precedenti finanziamenti erogati per complessive Lire
2.340.820.600;
Visto il parere favorevole di legittimità rilasciato dal
Responsabile del Servizio Assetto e Tutela del Territorio
dell'Assessorato dei LL.PP. ai sensi dell'articolo 72 della legge
regionale n. 3/1956 e successive modificazioni e del combinato
disposto degli articoli 13 - comma 1 - lett. e) e 59 - comma 2 -
della legge regionale n. 45/95, sulla presente proposta di
deliberazione;
Delibera
1) di approvare la concessione di un contributo di Lire
250.000.000 (duecentocinquantamilioni), finalizzato al
finanziamento delle spese sostenute per la predisposizione dei
progetti degli impianti di depurazione del capoluogo, di Crétaz, di
Epinel e di Valnontey e per la direzione lavori, a totale copertura
delle spese previste e ad integrazione dei precedenti finanziamenti
erogati per complessive Lire 2.340.820.600;
2) di approvare ed impegnare la relativa spesa di Lire
250.000.000 (duecentocinquantamilioni) con imputazione al Capitolo
49400 "Contributi ad Enti locali e loro consorzi per la
realizzazione di impianti di depurazione e relativi collettori
fognanti" (riferimento alla richiesta n. 1052) del bilancio di
previsione della Regione per l'anno 1996, che presenta la
necessaria disponibilità;
3) di stabilire che alla liquidazione della spesa si provveda ai
sensi dell'articolo 58 della legge regionale 27 dicembre 1989, n.
90, come modificata dalla legge regionale 7 aprile 1992 n. 16 su
presentazione di idonea documentazione attestante l'esecuzione dei
lavori e il loro costo, vistata dal responsabile del Servizio
regionale competente per materia, come previsto dall'articolo 5
della legge regionale n. 61/1985;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Qualcuno chiede la parola? Se nessuno chiede di
intervenire, pongo in votazione la delibera in oggetto:
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK