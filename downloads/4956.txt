Consiglio Regionale della Valle d'Aosta - Oggetto del Consiglio n. 677 del 15 dicembre 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 677 del 15 dicembre 1982 - Resoconto
OGGETTO N. 677/VII - RITARDI NEI RINNOVI DEGLI ORGANI
DIRETTIVI DELLE AZIENDE AUTONOME DI CURA, SOGGIORNO E TURISMO DELLA
VALLE D'AOSTA - (Interrogazione).
PRESIDENTE:
Do lettura dell'interrogazione presentata dal
Consigliere Minuzzo.
INTERROGAZIONE
VISTO
che in alcune Aziende di Soggiorno - come quelle
di Aosta, Gressoney, La Thuile ed altre - è scaduto da tempo il
mandato degli organi direttivi;
CONSIDERATO
che la carica di Presidente è assegnata
con decreto dell'Assessore al Turismo, il quale è altresì tenuto
alla nomina del Consiglio Direttivo, sentiti i vari
organismi;
INTERROGA
l'Assessore al Turismo, Urbanistica e Beni Culturali per
conoscere le ragioni che hanno portato al ritardo nella nomina
delle cariche in seno alle Aziende di Soggiorno di cui si è detto e
quando intende provvedere a tali adempimenti.
PRESIDENTE
: Risponde l'Assessore al Turismo, Urbanistica
e Beni Culturali Pollicini. Ne ha facoltà.
POLLICINI - (D.P.)
: L'Azienda di cura, soggiorno e
turismo di Aosta è scaduta verso la fine di ottobre, quelle di
Gressoney e di La Thuile verso fine luglio. Abbiamo contatti con
gli Enti locali per cui quanto prima sarà provveduto al rinnovo dei
rispettivi Consigli di Amministrazione, con l'impegno, assunto in
questa sede, che saranno interpellate fra le categorie previste,
anche quelle degli artigiani.
Da allora non sono state rinnovate le Aziende di soggiorno e
quindi non ci è stata data l'occasione di applicare un impegno
assunto in questa sede.
PRESIDENTE
: La parola al Consigliere Minuzzo. Ne ha
facoltà.
MINUZZO - (P.S.D.I.):
Ringrazio l'Assessore per la
risposta. Infatti, l'obiettivo di questa interrogazione non era
quello di voler a tutti i costi che venissero nominati nuovi
Presidenti, anzi mi permetto di consigliare all'Assessore
Pollicini, vista l'imminente scadenza elettorale e per non crearsi
inimicizie, di soprassedere ancora per quattro o cinque mesi alla
nomina di questi Presidenti.
A parte le battute e le dichiarazioni scherzose, mi interessava
sapere quando si sarebbero rinnovati gli organi dell'Azienda
Autonoma, appunto per l'impegno assunto dall'Assessore in Consiglio
regionale, in rapporto anche alle richieste delle Associazioni
artigiane in Valle d'Aosta, perché siano rappresentate nelle
Aziende: era questo il motivo.
Comunque, ringrazio, e dichiaro che sono soddisfatto della
risposta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK