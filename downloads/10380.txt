Consiglio Regionale della Valle d'Aosta - Oggetto del Consiglio n. 1373 del 12 luglio 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1373 del 12 luglio 1990 - Resoconto
OGGETTO N. 1373/IX - COMUNICAZIONE AL CONSIGLIO DI
PROVVEDIMENTO AMMINISTRATIVO CONCERNENTE VARIAZIONI AL BILANCIO DI
PREVISIONE DELLA REGIONE PER L'ANNO 1990.
PRESIDENTE:
L'Assessore alle Finanze Lavoyer, ha chiesto
la parola per illustrare il provvedimento amministrativo iscritto
al punto 20 dell'ordine del giorno; ne ha facoltà.
LAVOYER (ADP):
Nel caso di cui all'oggetto, la variazione
si è resa necessaria in seguito a due deliberazioni del CIPE
concernenti il Fondo Sanitario Nazionale, parte corrente.
Con la prima, del 16 febbraio 1990, il CIPE ha deliberato
l'assegnazione alla Valle d'Aosta di £. 209.000.000 a valere sulle
residue disponibilità del Fondo per l'anno 1988, nonché di £.
206.000.000 a valere sulle residue disponibilità del Fondo per
l'anno 1989 sul programma di tutela della salute degli anziani.
Con la seconda, del 15 marzo 1990, il CIPE ha ripartito lo
stanziamento del Fondo per il 1990, assegnando alla Valle d'Aosta
£. 90.121.000.000, in luogo della somma di £. 111.924.000.000
iscritta nel bilancio di previsione.
Si è trattato quindi di rideterminare le somme iscritte, sia
nella parte entrata sia nella parte spesa, tenendo presenti le
diverse necessità venute al la luce nel corso dell'esercizio.
IL CONSIGLIO REGIONALE
- ai sensi del 1° e 5° comma dell'articolo 42 della legge
regionale 27 dicembre 1989, n. 90;
PRENDE ATTO
della comunicazione della seguente deliberazione della Giunta
regionale: Oggetto n. 3864 in data 4 maggio 1990: Variazione al
bilancio di previsione della Regione per l'anno 1990 per iscrizione
e rideterminazione di assegnazioni statali.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK