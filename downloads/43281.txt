Consiglio Regionale della Valle d'Aosta - Oggetto del Consiglio n. 695 del 10 giugno 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INDUSTRIA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 695 del 10 giugno 2021 - Resoconto
OGGETTO N. 695/XVI - Interpellanza: "Iniziative per la
promozione di una politica di sviluppo industriale dedicata alla
Bassa Valle e ai suoi siti produttivi oggi dismessi".
Bertin (Presidente) -
Punto n. 35 dell'ordine del giorno.
Per l'illustrazione, ha chiesto la parola il consigliere Ganis, ne
ha facoltà.
Ganis (LEGA VDA) -
Questa interpellanza è finalizzata a
promuovere una politica di sviluppo dedicata alla Bassa Valle.
"Vogliamo lasciare un buon pianeta, non solo una buona moneta":
questa è la frase di Mario Draghi nel suo discorso in Senato.
Questo vuol dire che la politica attuale non può non tener conto
del cambiamento climatico e non può non tener conto del bisogno di
una produzione industriale ecosostenibile. Ridurre le emissioni
deve essere uno dei principali obiettivi dell'Italia a breve, medio
e lungo termine.
Sicuramente un investimento importante che va verso quella
direzione è quello della società Italvolt, la quale ha annunciato
la realizzazione della più grande fabbrica per la produzione e lo
stoccaggio delle batterie a ioni di litio per veicoli elettrici con
sede a Scarmagno nelle vicinanze di Ivrea. L'imprenditore,
leader
del settore automobilistico, ha deciso di costruire
la prima
gigafactory
, una maxi fabbrica per le batterie a
litio che nei progetti dell'azienda porterà a occupare circa 4 mila
persone nell'ex Olivetti. "Al momento è stato avviato lo studio
ambientale e di fattibilità, auspichiamo inoltre di ottenere il via
libera per i lavori di realizzazione della struttura entro la fine
dell'anno": queste sono le parole dell'imprenditore, ecco perché la
società Italvolt ha come finalità quella di creare un'area di
grande competenza con forza lavoro qualificata, con un'industria
rilevante intenta a dare all'Italia il ruolo di guida
nell'industria
green
. Questa realtà, seppur in fase di
startup
, si andrebbe a collocare a circa 26 chilometri di
distanza dal nostro confine, riportando indietro nel tempo i
ricordi di moltissimi operai che lavoravano nelle ex colonie
dell'Olivetti presenti nella nostra regione. Ricordi di un tempo
non troppo lontano, ma ricco di opportunità, prosperità e di
benessere.
Inoltre non bisogna dimenticare il nostro patrimonio immobiliare
rappresentato dalla società VdA Structure e già menzionata più
volte in questo Consiglio, immobili destinati a uso industriale,
molti dei quali in attesa di una destinazione d'uso, immobili che
abbiamo avuto in parte la possibilità di visitare anche grazie al
sopralluogo eseguito congiuntamente con le Commissioni consiliari
II e IV.
In base a queste considerazioni, si interpella l'Assessore
competente per conoscere: "se vi siano stati contatti con la
società Italvolt o i suoi rappresentanti; se si ritenga di voler
sfruttare al meglio questa occasione che, tra l'altro, nasce a
pochi chilometri di distanza dal confine valdostano al fine di
poter generare realtà connesse con quel sito produttivo e in caso
positivo con quali modalità; se si intenda promuovere una politica
di sviluppo dedicata alla Bassa Valle e ai suoi siti produttivi
oggi dismessi al fine di promuovere iniziative di distretto che
possano legarsi e svilupparsi a fronte di questa nuova realtà così
come fu ai tempi dell'ex Olivetti".
Presidente -
Per la risposta, ha chiesto la parola
l'assessore Bertschy.
Bertschy (AV-SA) -
In generale credo che l'attenzione che
il Consiglio e in particolare la Commissione sta dando al rilancio
della politica industriale per la nostra Regione, in particolare
per la Bassa Valle, è da stimolo per provare a costruire una
strategia insieme che ci permetta di occupare quegli immobili che
abbiamo visto nel sopralluogo che abbiamo fatto ormai inoccupati da
tanto tempo, alcuni addirittura dal 2007. Ben vengano quindi tutta
una serie di iniziative anche che ci permettano di
confrontarci.
Nello specifico, rispetto al progetto Italvolt, che è stato
lanciato in maniera importante a livello mediatico e attraverso la
collaborazione di Confindustria Piemonte e la Regione Piemonte, c'è
stata da parte nostra, attraverso la collaborazione con
Confindustria Valle d'Aosta, un'attenzione a quello che sta
avvenendo e un inizio di contatti. In particolare - ed era giorno
di Consiglio regionale, quindi non abbiamo poi potuto partecipare
come presenza politica - si era organizzato, anzi, era organizzato
da Confindustria, un appuntamento di lavoro con Lars Carlstrom,
fondatore di Italvolt, che adesso avrò modo di illustrare.
Per venire quindi alla prima domanda: "se vi siano stati
contatti con la società Italvolt o suoi rappresentanti", sono
contatti che sono avvenuti, era presente a quell'incontro il
coordinatore dell'Assessorato del Dipartimento dello sviluppo
economico, Tamara Capellari, e in quell'incontro c'è stata la
possibilità da parte del fondatore di Italvolt di conoscere la
nostra Regione e di presentare il suo progetto, che è un progetto
di costruzione di
gigafactory
, di batterie, che nelle sue
intenzioni diventerà il più grande di Europa e, come lei ha già
detto nella sua illustrazione, si insedierà nell'area dell'ex
Olivetti a Scarmagno. Le previsioni sono quelle di un investimento
di 3,5 miliardi e la creazione di 4 mila posti di lavoro. L'inizio
del lavoro è previsto nel 2022 ed entro il 2024 il completamento
dello stabilimento. L'intenzione da parte dell'industria è di
creare una filiera
green
e di farlo qui in una parte di
Europa dove ad oggi non c'è questo tipo di presenza. In quella
occasione la dichiarazione del fondatore di Italvolt ha lasciato
presagire qualche possibilità di lavoro. La Valle d'Aosta ha un
bacino di competenza e di esperienza che per noi è importantissimo
per mettere a frutto un progetto in ambito tecnologico.
Approfondiremo certamente questo aspetto, tra Scarmagno e Aosta la
strada è breve e potremo fare leva anche su tutto il territorio
valdostano avvalendoci di una forza lavoro qualificata. È ovvio che
sono dichiarazioni in quel momento un po' di circostanza e un po'
di cortesia e allo stesso tempo però il fatto di avere creato
questa prima occasione di incontro ha permesso sia a Confindustria
Valle d'Aosta che ad altre nostre realtà di conoscere meglio
l'iniziativa.
Nell'occasione è stato possibile anche fargli visitare la
Podium, che è una realtà molto innovativa e che si è specializzata
nel Motorsport e questa visita ha permesso anche di far capire che
la Valle d'Aosta ha una sua capacità di innovazione e anche una sua
azienda importante che sta già guardando al futuro con una buona
produzione, stiamo parlando di un fatturato di 18 milioni di euro e
un buon impiego di circa 45 dipendenti. Podium è cresciuta in
questo ultimo periodo in maniera molto importante.
Seconda domanda: "se si ritenga di dover sfruttare al meglio
questa occasione che, tra l'altro, nasce a pochi chilometri di
distanza dal confine valdostano al fine di poter generare realtà
connesse con quel sito produttivo, in caso positivo con quali
modalità", ovviamente sì, nel senso che si intende continuare a
collaborare, in particolare grazie all'attenzione che Confindustria
sta dando ai nostri progetti di sviluppo e grazie alla
collaborazione che Confindustria ha con Confindustria Piemonte
dobbiamo continuare a coltivare questa possibilità ben sapendo che
prima di tutto ci va una concretezza definitiva rispetto
all'investimento che Italvolt deve fare in Piemonte. Su questo la
certezza in via assoluta, sulla base delle mie informazioni, deve
ancora essere definitivamente espressa. Comunque i tempi, quelli
che abbiamo citato prima, e gli investimenti, non possono che
creare delle condizioni di interesse per noi e soprattutto per le
nostre aziende.
Punto n. 3: "se si intenda promuovere una politica di sviluppo
dedicata alla Bassa Valle d'Aosta e ai suoi siti produttivi oggi
dismessi al fine di promuovere iniziative di distretto che possano
legarsi e svilupparsi a fronte di questa nuova realtà così come fu
ai tempi dell'ex Olivetti", anche qui ovviamente confermo che
abbiamo bisogno di costruire un progetto e una strategia, che non
deve essere semplicemente legata - e questo lo abbiamo detto già in
più occasioni - all'idea di portare qui un'azienda e di farne "sede
atta a" ma va costruita e strutturata anche rispetto alla
formazione dei lavoratori, alla formazione dei giovani e
all'inserimento di una modalità un po' differente rispetto al
passato delle aziende, che ci permetta di consolidare poi la loro
presenza in Valle d'Aosta. Tra le altre cose intendiamo - lo
abbiamo promosso nel programma nazionale di ripresa e resilienza -
realizzare un centro di ricerca di robotica, che ovviamente
proveremo a far finanziare all'interno di questa strategia, ma
insisteremo poi anche con dei nostri progetti, l'idea della zona
franca per la ricerca o lo sviluppo va nella direzione di creare le
condizioni affinché si possano insediare qui imprese che possano
poi creare meccanismi di sviluppo e di attrazione di altre imprese
e soprattutto di talenti e di risorse per l'innovazione. Infine - e
questo è l'impegno che abbiamo assunto anche come IV Commissione -
dobbiamo costruire insieme a VdA Structure, insieme ai Comuni,
insieme alle associazioni che possono avere un interesse per
l'utilizzo di quegli immobili ad oggi che non esprimono le loro
potenzialità una capacità di creare le condizioni di interesse per
altri settori in via di sviluppo. Ne abbiamo parlato con CVA che si
sta confrontando con le nostre aziende, che si sta confrontando con
la SNAM e che sta comunque, nell'ambito dello sviluppo della
transizione energetica legata all'idrogeno, traguardando ad altri
mercati e ad altre aziende. È un lavoro a tutto campo quindi, oggi
dobbiamo seminare in maniera importante obiettivi e progetti per
provare a raccoglierli nel breve e medio periodo per creare quello
sviluppo che giustamente lei ritiene importante, come lo riteniamo
noi, per la nostra Regione e per l'occupazione in generale.
Presidente -
Per la replica, ha chiesto la parola il
consigliere Ganis, ne ha facoltà.
Ganis (LEGA VDA) -
Grazie Assessore per le sue risposte
esaustive.
La necessità di promuovere una politica di sviluppo per la Bassa
Valle è stata evidenziata più volte in questo Consiglio, infatti in
quest'area ci sono moltissime attività industriali legate al mondo
metalmeccanico, automobilistico, siderurgico, garantendo una forza
occupazionale fondamentale per la popolazione della Bassa Valle.
Non bisogna però dimenticare che in queste aree ci sono purtroppo
innumerevoli stabilimenti non locati e in attesa di una
destinazione d'uso, non semplice da affittare come abbiamo sempre
detto per via delle caratteristiche strutturali o per lo stato di
conservazione. Infatti i sopralluoghi svolti dalle Commissioni
hanno permesso di fare una prima valutazione in merito alla loro
destinazione d'uso e, come lei ha evidenziato ieri, Assessore, gli
immobili in disuso non creano né sviluppo, né occupazione.
Come le può immaginare, Assessore, avere delle aziende
interessate ad investire sul nostro territorio significherebbe
creare nuovi posti di lavoro, nuove opportunità di crescita per
tutto il settore industriale valdostano, soprattutto in un momento
come questo di grande difficoltà economica: ecco perché a livello
organizzativo bisogna essere attenti alle opportunità che ci
circondano, ma nello stesso tempo bisogna avere il sostegno delle
Regioni e, come lei ha evidenziato prima, delle Amministrazioni
locali, delle associazioni di categoria al fine di poter
collaborare al meglio per raggiungere gli obiettivi e una pronta
ripartenza.
Vorrei portare però alla vostra attenzione, oltre al progetto
della ditta Italvolt, anche quello di una nuova società che si
insedierà nell'area industriale di Carisio nella provincia di
Vercelli: uno stabilimento destinato alla produzione di dispositivi
utilizzati dai principali produttori automobilistici nel mondo.
Infatti il Piemonte rappresenta un territorio molto attrattivo
intento a radicare la presenza delle multinazionali, creando un
ambiente favorevole a far rimanere le imprese a capitale estero e
con finalità di attrarne di quelle nuove.
Investire sulle tecnologie, sostenere i progetti di ricerca e di
sviluppo, aiutare le società tramite erogazione di fondi per quelle
interessate a insediarsi in Valle d'Aosta e sapere utilizzare al
meglio le risorse che arriveranno tramite il
Recovery Fund
saranno le strategie vincenti per far ripartire il settore
industriale valdostano: ecco perché noi non possiamo rimanere
inerti davanti alle opportunità che si presentano. La Valle d'Aosta
ha anche bisogno di questo: di un settore industriale innovativo,
produttivo e occupazionale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK