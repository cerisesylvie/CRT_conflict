Consiglio Regionale della Valle d'Aosta - Oggetto del Consiglio n. 1168 del 28 febbraio 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1168 del 28 febbraio 1985 - Resoconto
OGGETTO N. 1168/VIII - IMPEGNO PER IL RADDOPPIO E
L'ELETTRIFICAZIONE DELLA LINEA FERROVIARIA IVREA-AOSTA. -
APPROVAZIONE DI MOZIONE.
PRESIDENTE
: Do lettura della mozione presentata dai
Consiglieri Riccarand e Millet.
MOZIONE
Nel corso dell'incontro con il Di
rettore
del
Compartimento di Torino delle Ferrovie dello Stato, svoltosi
lo
scorso 12 febbraio, sono emersi due dati rilevanti:
1)
nel "Piano poliennale di sviluppo delle Ferrovie" è
stato previsto il raddoppio e l'elettrificazione della tratta
Chivasso-Ivrea, mentre non
è
stato previsto analogo
intervento per la tratta Ivrea-Aosta che rischia quindi di
precipitare in una ancora più accentuata condizione di
marginalità;
2)
alcune Amministrazioni comunali e provinciali, pur
di ottenere dalle Ferrovie dello Stato l'impegno a realizzare
determinate
opere,
hanno stipulato degli accordi con le
FF.SS.
assumendo a proprio carico una parte rilevante dei
costi. Il Comune di Torino, ad esempio, si è impegnato per 100
miliardi per l'interramento dei binari nella città. I 600 miliardi
per il "Passante ferroviario" di Milano saranno ripartiti in parti
uguali fra FF.SS., Provincia e Comune.
Pare ovvio ed evidente che la Valle d'Aosta non può perdere
l'occasione del Piano poliennale e del Piano generale dei trasporti
in via di definizione, per rilanciare il ruolo e le funzioni della
ferrovia in Valle d'Aosta; occorre quindi impegnare energie e
risorse in tale direzione.
Tutto ciò premesso, il Consiglio regionale della Valle
d'Aosta
IMPEGNA
la Giunta regionale:
a) ad avviare trattative con la Direzione delle FF.SS. per
ottenere l'inserimento del raddoppio e dell'elettrificazione della
Ivrea-Aosta nel Piano dei trasporti, se necessario anche con
l'impegno della Regione ad assumersi una parte rilevante degli
oneri di tale realizzazione;
b) a riferire al Consiglio regionale entro 60 giorni sui
risultati di tali trattative nonché sulle prospettive per la
smilitarizzazione.
PRESIDENTE
: Ha chiesto la parola il Consigliere
Riccarand; ne ha facoltà.
RICCARAND (N.S.):
Questa mozione è stata presentata a
seguito dell'incontro, svoltosi il 12 febbraio, fra una Commissione
del Consiglio e il Direttore del Compartimento di Torino delle
Ferrovie dello Stato. Io non so quale sia stato il significato che
la Giunta regionale e l'Assessore competente hanno attribuito a
quell'incontro, non so se con quell'incontro si intendesse dare
applicazione ad una mozione approvata all'unanimità dal Consiglio
regionale il 27 giugno del 1984 con cui si impegnava l'Assessore
competente a riferire alla Commissione le intenzioni e le
iniziative della Giunta in merito all'assetto della ferrovia in
Valle d'Aosta. Se quello era lo scopo dell'incontro con il
Direttore del Compartimento delle FF.SS., io vorrei sottolineare
che il significato della mozione era diverso, perché si trattava di
richiedere una esplicitazione delle intenzioni e delle iniziative
della Giunta, e quindi anche una comunicazione informativa e utile
come è stata quella del Direttore del Compartimento di Torino delle
FF.SS.. All'incontro era presente, oltre all'Assessore e ai due
firmatari della mozione, soltanto il Consigliere Stévenin, forse
per una tardiva comunicazione della riunione, ma potrebbe essere
anche un segno, di cui già più volte in questo Consiglio si sono
avuti sintomi, dello scarso interesse che si pone in Valle d'Aosta
per tutti i problemi che concernono l'importante problema della
ferrovia. Credo che la discussione che faremo oggi sulla mozione
sarà un'occasione di verifica sull'importanza o meno che il
Consiglio regionale attribuisce a questo argomento.
Entrando nel merito di quanto affermato dall'Ing. Ballatore
nell' Incontro del 12 febbraio, vorrei sottolineare che, nella sua
illustrazione, il Direttore del Compartimento di Torino delle
Ferrovie dello Stato ha indicato una serie di importanti opere già
attuate o in corso di attuazione che riguardano la tratta
Chivasso-Aosta e la tratta Aosta-Pré-Saint-Didier. Il Direttore ci
ha illustrato i principali lavori in corso sulla tratta
Chivasso-Aosta e in particolare le opere per il rinnovamento del
binario, per le sistemazioni dei numerosi ponti-gallerie, per una
rete di rilevamento della caduta massi più efficiente, per la
sistemazione a modulo delle linee nelle principali stazioni e per
il miglioramento del materiale rotabile: opere che comportano spese
dell'ordine di diversi miliardi. E' stata descritta inoltre
l'iniziativa, che dovrà partire nei prossimi mesi, di sistemazione
della stazione di Aosta con una spesa prevista di 4 miliardi.
Per quanto riguarda la tratta Aosta-Pré-Saint-Didier, il
Direttore del Compartimento ha illustrato i lavori, per 3 miliardi
e mezzo, riguardanti l'istituzione del comando centralizzato del
traffico e altri lavori per l'importo di circa 10 miliardi per le
gallerie, paramassi, muri di sostegno ecc..
E' entrato infine nel merito del miglioramento degli orari dei
treni per andare incontro alle esigenze che sono state espresse
attraverso lettere e petizioni pubbliche e delle quali si era
parlato in precedenza anche in questo Consiglio regionale.
Da questo incontro è emerso che qualcosa si sta muovendo nella
ferrovia, però è emerso anche che ci sono da parte nostra dei
motivi di seria preoccupazione sul ruolo che la ferrovia avrà in
Valle d'Aosta nei prossimi anni. Il Direttore del Compartimento ci
ha detto infatti che, mentre nel Piano poliennale per il
potenziamento delle ferrovie dello Stato, che dovrà essere recepito
nel Piano generale dei Trasporti in corso di elaborazione e che
dovrebbe essere approvato nel prossimo mese di aprile, sono
previsti il raddoppio e l'elettrificazione della linea ferroviaria
Chivasso-Ivrea, non è invece previsto analogo intervento sulla
linea Ivrea-Aosta. Noi rischiamo quindi di trovarci, quando
verranno attuati il piano e i finanziamenti, con la linea
ferroviaria che fino ad Ivrea potrà funzionare con mezzi più rapidi
in quanto verrà elettrificata, mentre avrà un carattere
completamente diverso nel tratto da Ivrea ad Aosta, perché allo
stato attuale non è previsto nessun intervento né di raddoppio né
di elettrificazione, così come non si parla a livello concreto di
collegamenti ipotizzabili con Martigny. Del resto è evidente che
l'ipotesi di una ferrovia in Valle d'Aosta con collegamenti
internazionali si può sostenere solo nel momento in cui si
prefigura il raddoppio della linea fino ad Aosta.
Non si parla neanche della creazione ad Aosta di un centro
intermodale e il giudizio che personalmente ho dato al termine di
quell'incontro è che gli interventi che sono previsti per la
ferrovia in Valle d'Aosta, pur essendo utili e necessari, non sono
tali da cambiare in modo significativo per i prossimi anni il ruolo
marginale che la ferrovia ha da noi assunto.
Se il Piano poliennale andrà avanti e sarà recepito nel Piano
generale dei Trasporti, ci sarà una linea potenziata da Ivrea verso
Torino e Milano, ma la linea Ivrea-Aosta-Pré-Saint-Didier rimarrà
ancora in una situazione di marginalità.
Da qui discende la necessità di una iniziativa decisa da parte
della Regione in questo settore, se si vogliono attuare le
dichiarazioni contenute nei documenti programmatici della Giunta e
se si vuole dare attuazione alla volontà espressa unanimemente dal
Consiglio.
Dall'incontro con il Direttore del Compartimento di Torino è
emerso anche che altre istituzioni e altri enti locali, come i
Comuni, le province e le Regioni, sono già intervenute
finanziariamente per stimolare le ferrovie dello Stato a fare
interventi significativi. E' emerso che il Comune di Torino per
ottenere l'interramento dei binari, ha impegnato per l'opera 100
miliardi, così come per a questione del passante ferroviario di
Milano la spesa di 600 miliardi è stata suddivisa in tre parti
uguali fra provincia, comune di Milano e Ferrovie dello Stato.
Il significato della mozione è quindi quello di sollecitare
un'iniziativa concreta da parte della Giunta e dell'Amministrazione
regionale perché ci siano non soltanto delle pressioni, nei
confronti dei dirigenti delle Ferrovie dello Stato e dei Ministeri
competenti, per un raddoppio della linea ferroviaria Ivrea-Aosta,
ma perché si arrivi ad una trattativa nella quale la Regione Valle
d'Aosta presenti anche una sua disponibilità ad intervenire
finanziariamente, se si rivelasse necessario, per ottenere un
obiettivo molto importante come quello del raddoppio e della
elettrificazione della linea fino ad Aosta.
Il punto primo del deliberato della mozione impegna pertanto la
Giunta regionale ad avviare trattative con la Direzione delle
Ferrovie dello Stato per ottenere l'inserimento del raddoppio e
dell'elettrificazione della linea Ivrea-Aosta nel piano dei
trasporti, se necessario anche con un impegno della Regione ad
assumersi una parte rilevante degli oneri di tale
realizzazione.
Il secondo punto impegna invece la Giunta regionale a riferire
al Consiglio regionale entro sessanta giorni sui risultati di tali
trattative, nonché sulle prospettive per la smilitarizzazione, di
cui, se ho ben appreso da un comunicato stampa diffuso il 13
febbraio, si è parlato in un incontro, tra le autorità militari ed
i responsabili politici, il giorno successivo all'incontro tra il
Direttore del Compartimento e la Commissione.
Credo di aver illustrato il contenuto della mozione che il
Gruppo di Nuova Sinistra e il Gruppo comunista hanno presentato su
questo argomento che riteniamo importante e che ha un valore
strategico per il futuro della Valle d'Aosta. Ci auguriamo che da
parte del Consiglio ci sia un accoglimento positivo delle proposte
contenute nella mozione.
PRESIDENTE
: Ha chiesto la parola il Consigliere Stévenin;
ne ha facoltà.
STEVENIN (U.V.):
Avant tout je dois dire que je ne
partage absolument pas ce que vient de dire Monsieur Riccarand à
propos du manque d'intérêt et de volonté de cette majorité
vis-à-vis du problème du chemin de fer. Cet intérêt est démontré
par le fait que, comme vient de dire le Conseiller Riccarand, à
l'occasion de cette réunion le directeur général, Monsieur
Ballatore nous a dit qu'à peu près 30 milliards sont dépensés en
Vallée d'Aoste pour le chemin de fer. Je crois que cela constitue
une somme énorme qui marque la volonté politique de ce Gouvernement
vis-à-vis du problème du chemin de fer. Si en outre on tient compte
qu'il y a quelques années on nous parlait de fermeture de la
liaison Aoste-Pré-SaintDidier, cela nous fait comprendre que, grâce
à la volonté politique de cette majorité, la situation est
complètement bouleversée.
Pour ce qui est de la motion présentée par Monsieur Riccarand,
évidemment, comme l'a dit lui-même, ne fait que reprendre un des
points qui était présent dans les indications politiques du
Gouvernement régional pour la 8ième législature. C'est bien pour
cela que nous ne sommes pas d'accord de commencer, mais de
continuer les pourparlers avec la Direction des chemin de fer, pour
demander qu'il y ait finalement le doublement de la voie
ferroviaire et l'électrification dans le plan des transports pour
le parcours Ivrea-Aosta. Il faut dire quand même que le plan n'est
pas encore prêt et là il y aura encore pas mal de discussions.
Dans notre programme, en outre, il y avait aussi la réalisation
et la continuation du tronçon jusqu'a Courmayeur. Il faut bien dire
que ce monsieur qui était à la réunion, le représentant du chemin
de fer, nous a dit clairement que cela ne pourra être possible,
d'ici 25 ans. Mais on a aussi affronté, et Monsieur Riccarand a
oublié de le dire, la possibilité de réaliser une liaison
ferroviaire aussi entre Aoste et Martigny.
Alors, en ce qui concerne notre position, nous sommes d'accord
pour continuer les pourparlers, pour essayer, et je souligne
essayer, parce qu'on nous l'a dit qu'il y aura bien des difficultés
pour poursuivre ces pourparlers et surtout pour obtenir ce
redoublement et cette électrification de la ligne entre Ivrée et
Aoste, alors-là nous sommes d'accord pour continuer les
pourparlers. Maintenant, si c'est le cas de dire que nous sommes
prêts à nous engager pour, comme vient de dire le Conseiller
Riccarand, "assumersi una parte rilevante degli oneri di tale
realizzazione", je crois que là, de la part de Monsieur Riccarand,
il y a peut-être la tentative de déplacer l'argent que, en tant
qu'Administration et Gouvernement régional, en tant que
Conseillers régionaux, nous avons destiné à l'autoroute
Aoste-Courmayeur. Evidemment ici il ne s'agit pas de la même
question, que cela soit bien clair, même si le Gouvernement pouvait
être d'accord de le destiner, peut-être, pour une opération de ce
genre, et là l'Assesseur Lanivi le dira peut-être mieux, je ne
crois pas que ce soit le cas de le mettre dans une motion.
Nous sommes finalement d'accord aussi pour adjoindre une partie
dans cette motion, c'est-à-dire: "avviare i contatti con le regioni
confinanti e le autorità nazionali al fine di realizzare la linea
ferroviaria Aosta-Martigny". Evidemment cela aussi fait partie du
programme de cette majorité, mais le temps que nous demande le
Conseiller Riccarand, 60 jours, je crois que ce n'est pas sérieux,
parce que 60 jours de temps ne permettent de pas faire avancer tous
ces pourparlers qui se rendent nécessaires pour affronter des
problèmes si importants.
Si le but est celui d'arriver à quelques jours des élections
pour dire "vous n'avez rien fait", là nous ne sommes pas d'accord.
Au contraire, nous sommes d'accord pour proposer le temps
nécessaire pour faire cela, pour continuer les pourparlers avec le
Gouvernement italien d'un côté, pour avoir des contacts, des
pourparlers avec les autorités de l'Etat du Valais pour envisager
ensemble une solution telle celle que je viens de vous dire, et
pour cela je crois que le minimum de temps est de 120 jours.
Merci.
PRESIDENTE
: Ha chiesto la parola il Consigliere Pascale;
ne ha facoltà.
PASCALE (P.S.I.):
Il Consigliere Riccarand ha chiesto una
chiarificazione della posizione delle varie forze politiche. Volevo
dire molto brevemente che l'aver votato per la costruzione
dell'autostrada non vuol dire che il Partito Socialista abbia
operato una scelta a favore del trasporto su gomma, perché siamo
sempre stati a favore del potenziamento delle ferrovie, più volte
abbiamo chiesto il raddoppio e l'elettrificazione del tratto
Ivrea-Aosta e c'eravamo interessati tempo fa per l'inserimento nel
Piano poliennale del prolungamento della ferrovia fino a
Courmayeur. In linea di massima condividiamo molte cose dette nella
mozione e si può anche ipotizzare un intervento non oneroso
dell'Amministrazione regionale per l'eventuale costruzione di
quest'opera.
Nel merito della mozione, al punto a) del deliberato
l'espressione "...se necessario anche con l'impegno della Regione
ad assumersi una parte rilevante degli oneri di tale
realizzazione", ci sembra però eccessiva, perché la Regione, che
già si espone parecchio per la costruzione dell'autostrada, non può
avere i mezzi per il raddoppio della linea ferroviaria. Chiediamo
ai proponenti che, al punto a) della mozione, che al posto
dell'espressione: "...se necessario anche con l'impegno della
Regione ad assumersi una parte rilevante degli oneri di tale
realizzazione", si dica soltanto: "...anche per quanto riguarda il
finanziamento dell'opera", cercando di verificare nel corso delle
trattative quale può essere la disponibilità della Regione.
PRESIDENTE
: Ha chiesto la parola l'Assessore
all'Industria. Commercio. Artigianato e Trasporti Lanivi; ne ha
facoltà.
LANIVI (A.D.P.):
Vorrei rispondere alle domande e al
taglio generale di questa mozione cercando di essere il più
obiettivo e serio possibile.
La riunione svoltasi il 12 febbraio era di tipo informativo e il
fatto di avere a nostra disposizione il Direttore del Compartimento
Ferroviario ha dato la possibilità ai Consiglieri regionali
presenti di avere un quadro completo sulla situazione dell'azienda
autonoma delle Ferrovie dello Stato e sui problemi che interessano
complessivamente la vita e le prospettive di quella azienda. Io non
posso dare giudizi sulla presenza o meno dei Consiglieri regionali;
ho comunicato la data dell'incontro alla Commissione competente, ma
non ho potuto farlo con dei preavvisi molto lunghi anche perché il
Direttore doveva venire ad Aosta nel mese di gennaio ma la visita,
che era stata decisa nel precedente incontro avuto a Torino, venne
rinviata a causa delle nevicate e dei problemi sorti nella stazione
ferroviaria di Torino. L'annuncio di questa riunione è stato fatto
quindi all'ultimo momento, comunque i Consiglieri della Commissione
competente sono stati ugualmente avvisati.
Mi pare, che della mozione presentata dai Consiglieri Millet e
Riccarand, sia da accettare il pungolo politico, ma molte cose non
sono da condividere. Vorrei completare le dichiarazioni sulla
riunione fatte dal Consigliere Riccarand anche con altre
considerazioni. Non è possibile pensare al miglioramento dei
collegamenti ferroviari tra Aosta e Torino senza tenere conto che
esso può avvenire solo a condizione che la linea Milano-Torino
venga raddoppiata e che la stazione di Aosta venga ristrutturata:
questo è stato un punto fermo della riunione. E' infatti solo un
sogno pensare di miglio rare le condizioni ferroviarie della tratta
Chivasso-Aosta senza queste premesse. Se non viene raddoppiata la
tratta Milano-Torino rimarremo nelle condizioni attuali perché
certi treni, in certe ore della giornata, non possono entrare nella
stazione di Torino e, anche se ci portassimo a Chivasso, i treni
dovrebbero lì sostare perché la linea Milano-Torino è
insufficiente. Questo lo dico senza nessuna ombra di polemica, ma
esponendo i dati obiettivi della situazione, perché il
miglioramento dei collegamenti ferroviari non può prescindere da
queste condizioni che effettivamente possono realizzare un
collegamento migliore.
Mi sembra che sia stato detto, con una certa spregiudicatezza e
serietà, anche dal Direttore del Compartimento che l'insufficienza
attuale e l'inadeguatezza del sistema ferroviario italiano
dipendono dalle scelte operate alcuni decenni fa, che hanno
privilegiato il trasporto su gomma rispetto a quello ferroviario, e
ne consegue che oggi anche certe decisioni che possono
impressionare l'opinione pubblica non sortirebbero gli effetti
sperati, perché nel suo insieme la struttura è debole e
squilibrata.
In definitiva, il miglioramento dei collegamenti ferroviari tra
Aosta e Torino dipende fondamentalmente da una grossa e radicale
scelta politica di intervenire in modo pesante non solo nei
progetti, ma anche nelle dotazioni finanziarie per la loro
realizzazione. Senza il miglioramento delle strutture si corre il
rischio di disegnare bellissimi piani che poi non
funzioneranno.
E' vero che gli interventi massicci, in corso di realizzazione
sulla linea Chivasso-Aosta e Aosta-Pré-SaintDidier, costituiscono
soltanto dei palliativi e daranno sicuramente dei vantaggi ma non
modificheranno radicalmente la situazione, come si potrebbe fare
passando dall'attuale linea alla linea raddoppiata ed elettrificata
con tempi di percorrenza più brevi e con maggiori vantaggi per gli
utenti. Questo mi pare un dato da non dimenticare che è stato
sufficientemente giustificato e motivato nella riunione.
E' vero che altri Enti locali e territoriali hanno investito
denari per realizzare alcune opere, ma bisogna dire che gli
investimenti servivano per realizzare miglioramenti che non
dipendevano da altri interventi, mentre nel nostro caso
l'intervento regionale non può che essere subordinato alla
realizzazione di altri interventi. Anche se la Regione decidesse di
finanziare l'elettrificazione e il raddoppio del tratto
Ivrea-Aosta, non cambierebbe niente nei collegamenti ferroviari se
non ci fossero le altre condizioni di miglioramento generale.
Accettando il contenuto politico della mozione, che è di
continuare ad intensificare le trattative già avviate, le proposte
di emendamento della Giunta sono di cancellare, nelle premesse, il
punto n. 2 della mozione, perché non è omogeneo con la nostra
situazione; di scrivere al primo punto della parte dispositiva "a
continuare le trattative" invece di "ad avviare" e di togliere la
parte "...se necessario anche l'impegno della Regione ad assumersi
una parte rilevante degli oneri di tale realizzazione", questo non
perché gli oneri devono essere esclusi, ma perché possano essere
oggetto di una trattativa che non possiamo mettere in
deliberazione. La Giunta propone anche che, dopo le parole "... del
raddoppio e dell'elettrificazione della Ivrea-Aosta nel Piano dei
Trasporti", si inserisca l'emendamento proposto dal Consigliere
Stévenin "...e, nel contempo, avviare contatti con le Regioni
confinanti interessate e le autorità del Governo nazionale al fine
di realizzare la linea ferroviaria Aosta-Martigny". Per quanto
riguarda i tempi, noi proponiamo di allungarli a 120 giorni, invece
di 60 giorni perché, dovendo interessare della questione anche il
Ministro competente, li ritengo più realistici e credibili.
PRESIDENTE
: Ha chiesto la parola il Consigliere
Riccarand; ne ha facoltà.
RICCARAND (N.S.):
Noi accettiamo gli emendamenti proposti
dalla Giunta, anche se ci rimangono delle perplessità. E' inutile
girare intorno al problema, perché si tratta di valutare se, da
parte della Giunta regionale e della Regione Valle d'Aosta, c'è la
disponibilità ad intervenire finanziariamente o meno. Ci è già
stato detto che i motivi per cui finora la tratta Aosta-Ivrea non è
stata inserita nel Piano poliennale, come previsione di raddoppio e
elettrificazione, sono di carattere finanziario.
Rispetto a quello che diceva l'Assessore, è da tenere presente
che, per quanto riguarda il tratto Chivasso-Ivrea, è già previsto
il raddoppio e l'elettrificazione, così come è prevista una
ulteriore linea sulla Torino-Milano, mentre l'intervento sulla
Ivrea-Aosta non è previsto nel Piano poliennale. Si tratta quindi
di inserirsi in un Piano che, pur non sapendo i tempi di
realizzazione, prevede un certo tipo di intervento fino ad
Ivrea.
Accetto, anche a nome del Consigliere Millet, le proposte di
emendamento formulate dall'Assessore Lanivi con la raccomandazione
che, nella continuazione di queste trattative, si faccia presente
anche la disponibilità della Regione Valle d'Aosta, altrimenti
credo che la mozione non abbia nessun significato, rimanendo una
petizione senza alcuna possibilità di successo.
PRESIDENTE
: Do lettura della mozione presentata dai
Consiglieri Millet e Riccarand nel testo emendato:
MOZIONE
Nel corso dell'incontro con il Direttore del Compartimento di
Torino delle Ferrovie dello Stato, svoltosi lo scorso 12
febbraio,
è
emerso che nel "Piano poliennale di sviluppo
delle Ferrovie"
è
stato previsto il raddoppio
e
l'elettrificazione della tratta Chivasso-Ivrea, mentre non è
stato previsto analogo intervento per la tratta Ivrea-Aosta che
rischia quindi di precipitare in una ancora più accentuata
condizione di marginalità.
Pare ovvio ed evidente che la Valle d'Aosta non può perdere
l'occasione del Piano poliennale e del Piano generale dei trasporti
in via di definizione, per rilanciare il ruolo e le funzioni della
ferrovia in Valle d'Aosta; occorre quindi impegnare energie e
risorse in tale direzione.
Tutto ciò premesso, il Consiglio regionale della Valle
d'Aosta
IMPEGNA
la Giunta regionale:
a)
a continuare le trattative con la Direzione delle
FF.SS. per
ottenere
l'inserimento del raddoppio e
dell'elettrificazione della Ivrea-Aosta nel Piano dei trasporti e,
nel contempo, avviare contatti con le Regioni confinanti
interessate e il Governo nazionale per la previsione di un
collegamento ferroviario tra Aosta e Martigny;
b)
a riferire al Consiglio regionale entro 120 giorni
sui risultati di tali trattative nonché sulle prospettive per la
smilitarizzazione.
PRESIDENTE
: Se nessuno chiede la parola metto in
approvazione la mozione presentata dai Consiglieri Millet e
Riccarand nel suo testo emendato:
ESITO DELLA VOTAZIONE
Presenti, votanti e favorevoli: 23.
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK