Consiglio Regionale della Valle d'Aosta - Oggetto del Consiglio n. 2440 del 8 novembre 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
LINGUA FRANCESE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2440 del 8 novembre 2016 - Resoconto
OGGETTO N. 2440/XIV - Interpellanza: "Assegnazione del
finanziamento per i libri scolastici in lingua francese per l'anno
scolastico 2017-2018".
Farcoz (Président) -
Point n° 15 de l'ordre du jour. Pour
l'illustration, la parole à la Conseillère Certan.
Certan (ALPE) -
Questa nostra interpellanza chiede,
attraverso due domande, dei dati e delle cifre abbastanza puntuali.
In realtà, la proponiamo anche per aprire e forse provare a
condividere alcune riflessioni anche di tipo filosofico e anche
culturale riguardo ai libri di testo. Credo che chiunque si sia
occupato di scuola sappia l'importanza che rivestono i libri di
testo nelle scuole, un'importanza rilevante: ogni libro apre la
mente e costruisce dei ponti con chi ci circonda, ma i libri
didattici, i libri delle scuole hanno un ruolo che va ben al di là
e hanno anche una funzione diversa. Tutti conosciamo la legge
regionale n. 40/1973, che sancisce l'assegnazione gratuita dei
libri di testo agli alunni di tutte le scuole pubbliche
obbligatorie, quindi crediamo che da lì in Valle d'Aosta si sia
sempre data una grande importanza a questo. Pensiamo anche che sia
un momento particolare per quanto riguarda soprattutto l'evoluzione
che i libri cartacei hanno avuto, che hanno e che avranno in questo
momento.
In particolare, abbiamo chiesto due cose: "quali sono i
finanziamenti effettivi dei libri di testo...". Assessore, abbiamo
letto le delibere di aprile e sappiamo che, anche se un pochettino
in ritardo, sono arrivati in modo ormai - credo - definitivo anche
i finanziamenti alle istituzioni per poter pagare; sono arrivati
tutti in questo mese, abbiamo monitorato e sappiamo che oramai sono
in via di completamento anche i pagamenti.
Poniamo quindi questa interpellanza proprio come un'occasione
per provare a fare qualche riflessione che va al di là della cifra,
che credo sia sul milione di euro, importantissima, che credo sia
fondamentale per le istituzioni e anche per l'istruzione di ogni
allievo e per le famiglie, che però, a mio avviso, deve in questo
momento tenere in debita considerazione anche altri aspetti. Io
gliene pongo alcuni, in particolare riguardo al punto n. 2: glieli
pongo sui libri di testo in lingua francese. Credo che ci siano
alcune riflessioni attorno a questi libri, perché, oltre alla
qualità linguistica, che naturalmente deve essere il primo dei
requisiti che un libro deve avere, la qualità linguistica e
chiaramente la correttezza dei contenuti, ritengo che debbano
nascere anche da un contesto culturale che abbia un'aderenza con la
lingua, con l'origine della lingua. Un libro didattico è un libro
che fa emergere aspetti culturali che poi vengono in qualche modo
anche assimilati o vengono presi come modello di confronto dagli
educandi. Credo che la qualità del libro vada misurata sotto
diversi aspetti. Spesso in questi anni questa riflessione sulla
qualità dei libri di testo, a mio avviso, non è sempre stata così
approfondita da parte sia delle istituzioni - faccio anche una
riflessione più larga - ma anche da parte dell'Amministrazione
regionale. Sarebbe interessante aprire davvero un dibattito su
questo, anche perché noi riteniamo comunque fondamentale,
nonostante il momento che stiamo vivendo, un momento che
sicuramente va verso il multimediale, che va verso
l'informatizzazione...credo che però il valore che hanno i libri di
testo, quelli tradizionali, sia incontestabile. Chiedere alle
scuole, soprattutto quelle scuole basse (primaria e secondaria di
primo grado), di fare lezione solo attraverso libri digitali è come
chiedere ad un cuoco di cucinare in modo virtuale, senza
ingredienti e senza poter sperimentare gusti, sapori e profumi.
Credo che nella scuola ci debba essere equilibrio fra i due. Anche
in virtù di quanto è stato scritto nelle delibere, che posso capire
perché le abbiamo lette in modo approfondito e sono chiaramente
aderenti anche al momento che stiamo vivendo, credo che però debba
essere aperta una riflessione un po' più ampia.
Ascolto la risposta alle nostre domande, poi eventualmente anche
qualche sua riflessione riguardo a questo che le ho posto come
elemento in più.
Dalle ore 11:48 riassume la presidenza il Presidente
Rosset
.
Rosset (Presidente) -
Per la risposta, ha chiesto la
parola l'Assessore Rini, ne ha facoltà.
Rini (UV) -
Grazie collega. Colgo il suo suggerimento,
quindi prima risponderò puntualmente alle sue domande, poi facciamo
qualche riflessione insieme. Ai fini del calcolo del finanziamento
per l'acquisto dei libri di testo, alle istituzioni scolastiche
primarie e secondarie dipendenti direttamente dalla Regione, nonché
le paritarie, i criteri di spesa, così come stabilito annualmente
dalla deliberazione di Giunta che lei ha anche richiamato, è data
dalla cosiddetta "quota alunno", che include proprio l'acquisto dei
libri di testo per tutte le singole materie. Non è quindi possibile
risalire al dato preciso dei testi materia per materia, quindi
all'interno di questa quota, all'interno di questa cifra ci sono
naturalmente anche i testi di lingua francese. Per questa
motivazione - dicevo - non è possibile suddividere i finanziamenti
erogati e quindi specificare nel dettaglio la spesa. Negli anni
scolastici 2014-2015, 2015-2016 e 2016-2017 la spesa per il
finanziamento in questione, escluse quelle che sono definite le
seconde forniture gratuite per trasferimenti in corso d'anno, sono
le seguenti - le do il dato complessivo, poi magari le faccio avere
la tabella divisa primaria e secondaria -: 2014-2015, finanziamento
complessivo pari a 1.250.238; anno scolastico 2015-2016, 1.116.797;
anno scolastico 2016-2017, 846.743. Questa diminuzione va di pari
passo proprio al fatto che, come le dicevo prima, parliamo di quota
alunno. Sappiamo bene come la popolazione scolastica sia in calo
anche a livello numerico.
Per quanto riguarda il suo secondo quesito, l'utilizzo del
parametro di questa cosiddetta "quota alunno", che include
l'acquisto dei libri di testo in lingua francese, verrà - credo di
poterlo dire con tutta tranquillità - riproposto e riutilizzato
anche per l'anno scolastico 2017-2018. Le decisioni puntuali in
merito verranno prese nei primi mesi dell'anno 2017, prima
dell'adozione della delibera di Giunta regionale relativa proprio
all'approvazione della quota alunno per il medesimo anno.
Per quanto riguarda, invece, i suggerimenti che lei ha fatto
nella sua esposizione, credo che tutta quella che è la discussione
che gravita intorno all'importanza del mantenimento del libro di
testo cartaceo, che peraltro io personalmente condivido, si deve
però confrontare con l'importanza anche dell'ingresso di tutti
quelli che sono gli strumenti multimediali. Ne abbiamo parlato a
lungo, in maniera approfondita anche durante l'approvazione della
legge "Buona scuola": da una parte, per riuscire anche ad
accattivare meglio l'attenzione dei ragazzi, perché sa meglio di me
come i ragazzi oggi siano attratti da questa nuova forma di
comunicazione, senza tralasciare tutta la parte cartacea ma
riuscire ad arrivare a loro con degli strumenti che siano anche più
diretti, più efficaci, direttamente modificabili e, credo, aspetto
non secondario - penso soprattutto ai bimbi più piccoli - anche
alleggerire la mole dei testi proprio a livello di peso fisico da
trasportare in aula.
Sul secondo aspetto che lei ha richiamato sulla qualità io le
dico sinceramente che non ho gli strumenti - e non è neanche il mio
compito - per entrare nel merito della qualità della scelta degli
insegnanti. Credo quindi che proprio anche per rispetto del
principio, che peraltro lei ha anche ricordato correttamente,
dell'autonomia scolastica, io su questo le dico sinceramente non è
il mio...e credo che andrei davvero a spaziare in un ambito che non
mi compete, facendo probabilmente dei danni non avendo né le
competenze tecniche e didattiche o pedagogiche per fare un certo
tipo di valutazioni, né ovviamente le competenze nel ruolo che
ricopro.
Presidente -
Per la replica, chiede la parola la
Consigliera Certan, ne ha facoltà.
Certan (ALPE) -
Grazie Assessore per la replica e anche
per l'umiltà con la quale nell'ultimo passaggio ha giustamente
ricordato che non è tra i suoi ruoli. Io credo che questo vada
chiaramente sempre ricordato, soprattutto quando si parla di un
ambito così delicato.
Lei ha parlato di autonomia, lei sa benissimo che si ha talmente
rispetto della libertà di insegnamento dell'insegnante, non
dell'autonomia scolastica, poi veramente si sono scelti dei criteri
nell'istituzione per evitare che ci siano dei fatti nel mese di
settembre anche un po' spiacevoli...ma la libertà di insegnamento è
talmente importante che teoricamente un'insegnante nel mese di
settembre, se cambia classe, potrebbe cambiare anche i libri di
testo scelti l'anno precedente. Credo quindi che questa sia la
grande importanza che ha la libertà di insegnamento, che
chiaramente non deve essere esagerazione o non deve diventare
spreco.
Lei ha toccato degli aspetti sui quali mi vede anche d'accordo,
però spesso agli strumenti multimediali si assegna un ruolo che, a
mio avviso, è esagerato e non è così fondamentale come quello
invece della modalità dell'insegnamento attraverso i libri
cartacei. Questo quindi è un primo aspetto che io pongo in
un'eventuale discussione che potrà essere aperta da lei nelle
istituzioni. Capisco che debbano essere gli insegnanti a fare
queste valutazioni, insieme a dei pedagogisti o anche a dei
dirigenti, ma credo che possa essere aperto anche da lei.
L'altro aspetto che ho già in qualche modo in premessa posto e
sul quale vorrei ritornare è: nelle delibere giustamente lei
cita...laddove c'è la possibilità di riutilizzo dei libri, è
giusto, soprattutto nelle secondarie, farlo. Le parlavo prima della
qualità dell'insegnamento, che deve essere garantita la qualità
della lingua, che deve essere garantita la qualità del contesto,
l'aderenza al contesto culturale, ma deve esserci anche un'aderenza
al contesto evolutivo del bambino, del ragazzo o dell'educando,
perché 10 anni fa c'erano dei libri di testo che, a mio avviso,
oggi non sono più così attuali e così aderenti, se non 10, 15 anni
fa. Sappiamo che il ciclo generazionale si è molto ristretto, non è
più di 30 anni come una volta, ma credo che si sia quasi dimezzato,
quindi anche sul riciclo dei libri, a mio avviso, è necessario fare
un'adeguata riflessione.
L'altro aspetto che viene toccato anche nelle delibere e che le
chiederei di approfondire è quello riguardante le
séquence
.
Credo che le séquence nella scuola primaria siano state un momento
importante di laboratorio didattico in Valle d'Aosta. Oggi lei dice
che c'è ancora la possibilità di acquisirle come libri di testo, il
problema è che non ci sono più séquence disponibili o non sono più
presenti tutte. Credo che quelle fossero comunque dei
cahier
d'activité
estremamente interessanti: erano forse un inizio di
riflessione linguistica anche nella nostra regione, che potrebbe
oggi anche avere un'evoluzione diversa in virtù anche della "Buona
scuola", o come vogliamo definire la legge che abbiamo approvato. A
mio avviso, però quello delle séquence è un discorso che va
ripreso, poiché, anche se è costoso - mi rendo conto -, dovrebbe
essere di nuovo elemento di riflessione da parte del suo
Assessorato.
Questi erano un paio di elementi, ricordo anche che, purtroppo,
in alcuni gradi di istruzione ci sono dei libri, ad esempio, di
lingua francese, che sono scritti in lingua italiana. Quando parlo
di qualità linguistica del contesto culturale e della qualità dei
libri, mi riferisco anche a questo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK