Consiglio Regionale della Valle d'Aosta - Oggetto del Consiglio n. 96 del 14 febbraio 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 96 del 14 febbraio 1983 - Resoconto
OGGETTO N. 96/VII - DISEGNO DI LEGGE CONCERNENTE: "AUMENTO
DELLO STANZIAMENTO ANNUO PREVISTO PER L'APPLICAZIONE DELLA LEGGE
REGIONALE 24.8.1982, N. 47, CONCERNENTE: PROVVEDIMENTI PER LA
PROMOZIONE DI FORME ASSOCIATIVE TRA OPERATORI TURISTICI".
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Pollicini, ne ha facoltà.
POLLICINI (D.P.):
Anche questa legge ha come scopo
l'incentivazione della proposta turistica regionale. Lo scorso anno
avevamo finanziato con 50 milioni la prima fase sperimentale e,
tenuto conto dell'obiettivo, che è quello di favori re la
commercializzazione del prodotto turistico, l'ente pubblico, cioè
la Regione, ha come compito istituzionale la promozione turistica.
Il compito invece di commercializzare non può essere assunto da un
ente pubblico, però intendiamo favorire queste forme di
commercializzazione e di associazionismo fra gli operatori
turistici.
La legge, come sapete, allorquando forme associative con un
minimo di 10 operatori turistici, interviene nelle spese di
commercializzazione in Italia e all'estero fino al 40% del totale,
di cui almeno il 60% deve essere formato da albergatori. La prima
fase è stata molto valida come esperimento, quest'anno riteniamo di
lanciarla maggiormente perchè abbiamo bisogno che anche i nostri
operatori turistici, attraverso un incentivo, reclamizzino il
prodotto sia in Italia che all'estero. Questo è un altro sforzo che
si fa per portare sempre avanti un tipo di impostazione turistica
che cerchi di puntare anche alla professionalità e non solo ad una
forma di turismo spontaneo come molte volte nel passato si era
visto.
PRESIDENTE:
E' aperta la discussione generale. Ha chiesto
di parlare il Consigliere Tonino, ne ha facoltà.
TONINO (P.C.I.) ?
Vorrei avere dall'Assessore se
possibile alcune indicazioni su queste sette società che si sono
formate, sulla loro composizione e, se possibile, sulla
localizzazione e sul tipo di attività che hanno promosso. Inoltre
si parla nella relazione anche di altre società che si stanno
costituendo in numerose località della Regione. Vorrei avere una
informazione più precisa anche su questo aspetto, che credo sia
utile per valutare l'efficacia di questa che ho chiamato una
leggina, che può essere un primo passo verso la promozione
dell'attività promozionale.
PRESIDENTE:
E' chiusa la discussione generale, ha chiesto
di parlare l'Assessore Pollicini, ne ha facoltà.
POLLICINI (D.P.)
- Le prime sette associazioni che si
sono formate sono la Sarre Promotion, con sede in Gressoney-La
Trinità, l'Associazione Operatori Turistici di Breuil-Cervinia; la
EuroHotel con sede in Quart, l'Associazione operatori turistici di
Courmayeur e Pré-Saint-Didier con sede in Coumayeur, Associazione
Operatori Turistici della Valle del Lys e l'ADAVA Associazione
Albergatori della Valle d'Aosta.
Sono in fase di formazione analoghe Associazioni a Champoluc e
in altre quattro località.
PRESIDENTE:
Passiamo all'esame dell'articolato. Da
lettura dell'art. 1:
Lo stanziamento annuo previsto per l'applicazione della L.R.
24.8.1982, n. 47, concernente "Provvedimenti per la promozione di
forme associative tra operatori turistici" è aumentato di L. 150
milioni.
Il corrispondente onere graverà sui, cap. 35730 del bilancio
preventivo della Regione per l'anno 1983, che a tal fine viene
aumentato di lire 150 milioni, e sui corrispondenti capitoli dei
bilanci futuri.
Alla copertura dell'onere di cui ai commi precedenti, previsto
in annue lire 150 milioni, si provvede, per quanto concerne
l'esercizio 1983, mediante riduzione di pari importo dello stanzia
mento iscritto al cap. 50000 ("Fondo globale per il finanziamento
di spese per l'adempimento di funzioni normali"- spese correnti),
allegato n. 8 - settore II - Sviluppo economico - della parte Spesa
del bilancio preventivo della Regione per l'anno 1983.
Per gli anni 1984 e 1985 la copertura dell'onere di L. 300
milioni è assicurata dalle risorse disponibili relative al
programma 2.2.2.08 (interventi a favore della cooperazione) del
bilancio pluriennale 1983-1985.
Per gli anni successivi gli oneri previsti saranno iscritti con
le leggi di approvazione dei rispettivi bilanci di previsione.
PRESIDENTE:
Metto in approvazione l'articolo 1:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Da lettura dell'art. 2:
Al bilancio preventivo della Regione per l'esercizio 1983
sono apportate le seguenti variazioni:
PARTE SPESA
Variazione in diminuzione:
Cap. 50000 - Fondo globale per il finanziamento di spese per
l'adempimento di funzioni normali (spese correnti)
L. 150.000.000
Variazione in aumento:
Cap. 35730 - Contributi per la promozione di forme
associative tra operatori turistici. L. R. 24.8.1982, n. 47
L. 150. 000. 000
PRESIDENTE
: Metto in approvazione l'articolo 2:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Da lettura dell'art. 3:
La presente legge è dichiarata urgente ai sensi del 3° comma
dell'art. 31 dello Statuto speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Metto in approvazione l'articolo 3:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE
: Metto in votazione la legge nel suo complesso
per votazione segreta:
VOTATION A SCRUTIN SECRET
RESULTAT DU VOTE
Présents, votants et
avis favorables: 28
Le Conseil approuve à l'unanimité
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK