Consiglio Regionale della Valle d'Aosta - Oggetto del Consiglio n. 1590 del 18 ottobre 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SPORT E TEMPO LIBERO
Infrastrutture ricreativo-sportive
Precedente
Successivo
Resoconto integrale del dibattito dell'aula
Oggetto del Consiglio n. 1590 del 18 ottobre 1995 - Resoconto
SEDUTA ANTIMERIDIANA DEL 18 OTTOBRE 1995
OGGETTO N. 1590/X Approvazione di una seconda perizia suppletiva
e di variante, in sanatoria, di nuovi prezzi e concessione proroga
di giorni 10 del termine dei lavori di realizzazione di un
complesso polisportivo in Comune di Châtillon. Approvazione ed
impegno di spesa.
Deliberazione Il Consiglio
Richiamata la deliberazione di Giunta n. 12229 in data 16
dicembre 1991, con la quale, in esecuzione della deliberazione di
Giunta n. 11596 in data 28 dicembre 1990, si aggiudicava
all'Impresa Gambogi Costruzioni S.p.A. di Pisa l'esecuzione dei
lavori di realizzazione di un complesso polisportivo in Comune di
Châtillon per un importo previsto in Lire 6.126.900.000 al netto
del ribasso d'asta del 21,45 percento;
Richiamata, quindi, la deliberazione di Giunta n. 4726 in data
10 giugno 1994 con la quale si approvava una perizia suppletiva
ammontante a Lire 850.000.000, ratificata dal Consiglio
regionale;
Richiamata la deliberazione di Giunta n. 5768 in data 14 luglio
1995, relativa ad una seconda perizia suppletiva, revocata con
successiva n. 6795 in data 25 agosto 1995;
Rilevato che per ragioni tecniche si è reso necessario in corso
d'opera eseguire alcuni lavori, indifferibili ed interconnessi, non
previsti in progetto o in variante del medesimo, evidenziati per
esteso dalla relazione allegata del Direttore dei lavori, Ing.
Gianfranco Castiglioni, che succintamente sono:
- la costruzione di uno spazio coperto risultante dal tipo di
scavo effettuato;
- lo sdoppiamento della copertura dei campi da tennis a causa
della distanza minima da tenere dalla linea dell'alta tensione
evitando un maggiore volume di scavo in roccia e dando la
possibilità di un risparmio nella gestione;
- il cambiamento dell'impianto di riscaldamento da alimentazione
a gasolio a quella a gas metano;
- il miglioramento della funzionalità e dell'accessibilità del
nuovo locale pompe dell'impianto di riscaldamento;
- la posa sulla copertura di un colmo ventilato, di gronde e
converse in modo da evitare fenomeni di condensa, di risalita
dell'acqua piovana e a protezione delle testate delle travi in
legno lamellare;
- la razionalizzazione dell'impianto elettrico finalizzato ad un
risparmio sulle spese di gestione;
- l'installazione di un gruppo di continuità in modo da dare
permanentemente l'elettricità ai sistemi di controllo degli
impianti di riscaldamento, di allarme e delle uscite di
sicurezza,
- la posa di controsoffitti nelle palestre al piano seminterrato
per l'insonorizzazione che ha comportato una rimodulazione dei
corpi illuminanti e ha fornito l'opportunità di collocare sugli
stessi delle termostrisce realizzando un notevole risparmio
energetico ed un migliore risultato estetico;
- la sistemazione dell'area esterna con la posa di una sbarra a
comando elettrico per regolare l'accesso al parcheggio coperto,
l'intubazione di un canale irriguo lungo il confine con l'Ecole
Hôtelière, la modifica delle ringhiere di protezione lungo i
percorsi di esodo in modo da renderli conformi alle disposizioni
per il superamento delle barriere architettoniche e l'esecuzione di
una recinzione in rete metallica lungo la proprietà Machet;
- la modifica delle vetrate esterne con la posa di vetri
riflettenti invece di antiestetici e ingombranti tendaggi;
Atteso che per il completamento dell'opera si rende necessario
eseguire, altresì, alcuni modesti lavori di finitura;
Richiamata la deliberazione di Giunta n. 2372 in data 23 marzo
1995 con la quale si approvava uno schema di convenzione con la
Juventus F.C. S.p.A. che, dando la disponibilità di parte del
complesso polisportivo in oggetto per effettuare gli allenamenti
estivi della squadra, rendeva necessario apportare alcune modifiche
alle porte di entrata alla palestra, costruire una scala di accesso
dall'Ecole Hôtelière e predisporre la preparazione di un campetto
di allenamento;
Atteso che l'importo della presente perizia sommato a quella
precedente supera il 20 percento dell'importo contrattuale
raggiungendo il 27,75 percento;
Precisato che una parte (l'8,75 percento) del supero
dell'importo contrattuale è dovuto ad imprevisti geologici, già
descritti nella precedente perizia, derivanti dal ritrovamento di
roccia compatta, da scavare per la formazione del piano di
fondazione, in quantità superiore a quella prevista e senza
possibilità di impiego di esplosivi, essendo la costruzione in
vicinanza di un fabbricato abitato, per cui, non considerando
l'imprevisto geologico, la percentuale dei lavori suppletivi e in
variante scenderebbe al 19 percento, inferiore, quindi, a 1/5
dell'importo contrattuale;
Sottolineato, inoltre, che i suddetti lavori possono essere
legittimamente affidati all'Impresa aggiudicataria dell'appalto
principale ai sensi dell'articolo 9, comma 2, lettera d), del D.L.
19 dicembre 1991, n. 406, in quanto l'importo dei lavori eseguiti
nelle perizie succitate non supera il 50 percento dell'importo
delle opere previste nel contratto principale, e detti lavori sono
complementari e divenuti necessari a seguito di circostanze
impreviste, non erano separabili dall'esecuzione dell'appalto
principale ed erano strettamente necessari al suo
perfezionamento;
Tenuto presente che è conveniente per l'Amministrazione
approvare in sanatoria l'esecuzione dei lavori suscritti,
unitamente alla realizzazione delle opere di completamento, da
parte dell'impresa appaltatrice dei lavori principali sia sotto il
profilo economico che sotto quello della rapidità esecutiva in modo
da evitare tempi morti nella conduzione dei lavori essendo gli
stessi interconnessi con quelli principali;
Ritenuta la necessità di esaminare la seconda perizia suppletiva
e di variante redatta dalla Direzione Lavori concernente
principalmente i nuovi e maggiori lavori suddetti, occorrenti per
il completamento dell'opera in oggetto, per l'ammontare di Lire
850.000.000, affidando l'esecuzione dei lavori stessi all'Impresa
Gambogi Costruzioni S.p.A. di Pisa che accetta, alle condizioni,
patti, prezzi nonché ai nuovi prezzi concordati, come risulta
dall'allegato atto di sottomissione n. 2 con un aumento al termine
dei lavori fissato dal Capitolato Speciale d'Appalto di giorni 10 e
di sottoporre altresì i nuovi prezzi concordati fra la Direzione
Lavori e l'Impresa per l'esecuzione di alcune categorie di lavoro
non previste in contratto;
Visto il parere favorevole rilasciato dal Dirigente del Servizio
opere Edili e Stradali, ai sensi del combinato disposto
dell'articolo 72 della legge regionale n. 3/1956 e successive
modificazioni e dell'articolo 21 della legge regionale n. 18/1980 e
successive modificazioni, in ordine alla legittimità della presente
deliberazione;
Visto il parere della III Commissione consiliare permanente;
Delibera
l) di approvare la seconda perizia suppletiva e di variante
allegata, a sanatoria, per quanto attiene le opere indifferibili e
interconnesse indicate in premessa, relativa all'esecuzione di
nuove e maggiori opere occorrenti per l'ultimazione dei lavori di
realizzazione di un complesso polisportivo in Comune di Châtillon
per un importo netto di spesa previsto di Lire 850.000.000
(ottocentocinquantamilioni);
2) di approvare l'esecuzione dei lavori di cui sopra da parte
dell'Impresa Gambogi Costruzioni S.p.A. di Pisa alle condizioni già
praticate per l'esecuzione dei lavori principali per l'importo
netto di Lire 850.000.000 (ottocentocinquantamilioni) con un
aumento al temine fissato dal Capitolato Speciale d'Appalto di
complessivi giorni 10 (dieci);
3) di approvare la spesa suddetta di Lire 850.000.000
(ottocentocin-quantamilioni) oltre a Lire 76.500.000
(settantaseimilionicinque-centomila per I.V.A. 9 percento, per un
importo complessivo di Lire 926.500.000
(novecentoventiseimilionicinquecentomila) con imputazione ed
impegno al capitolo 64820 del bilancio della Regione per l'anno
1995 "Spese per il potenziamento delle infrastrutture ricreative
sportive" che presenta la necessaria disponibilità;
4) di approvare gli allegati nuovi prezzi unitari in base ai
quali saranno pagate le opere non previste nell'elenco prezzi dei
lavori in causa;
5) di concedere una proroga di complessivi giorni 10 (dieci) al
termine per l'ultimazione dei lavori;
6) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8, lettera f), del decreto legislativo 22
aprile 1994, n. 320.
Perizia suppletiva e di variante e nuovi prezzi
(...omissis...)
Presidente Pongo in votazione la delibera in oggetto.
Presenti: 21
Votanti: 19
Favorevoli: 18
Contrari: 1
Astenuti: 2 (Lanièce e Linty)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK