Consiglio Regionale della Valle d'Aosta - Oggetto del Consiglio n. 237 del 24 ottobre 1967 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 237 del 24 ottobre 1967 - Resoconto
OGGETTO N. 237/67 - Strada Châtillon-Pontey. Costruzione del
ponte sul torrente Marmore. Richiesta di informazioni.
(Interrogazione)
Manganoni (P.C.I.)
- La passata Giunta regionale nel
piano dei lavori di circa un miliardo, il cui finanziamento era
sostenuto per il 50% dallo Stato e 50% dalla Regione, aveva
previsto, in un piano quinquennale la costruzione e la sistemazione
di diverse strade della Regione e per il 1967, con una spesa
globale di 257 milioni era stato previsto, fra l'altro, 10 milioni
per la costruzione di quel ponticello che collega Châtillon, che si
trova sulla strada che collega Châtillon a Pontey, appena passato
il cavalcavia, dove c'è la strada che immette per Ussel, questo
ponte era stato asportato dall'alluvione nel 1967 mi pare, ed era
stato costruito, lì, con mezzi di fortuna, con dei travi in
legno.
Ora però, logico che questo qua va sostituito con dei ponti un
po' più robusti, non in legno, e pertanto nel 1967 era stata
prevista la costruzione di questo ponte, cioè lo stanziamento di 10
milioni che erano sufficienti per questo ponticello.
Io sono passato tempo fa di là, però quel ponticello è sempre di
legno, delle tavole, e se si passa con un mezzo un po' pesante,
come si è già verificato negli anni scorsi, ogni tanto qualche
tavola parte e le ruote vanno giù, poi ci sono le travi che fermano
l'automezzo, altrimenti va a finire tutto nel Marmore. Ad ogni
modo, vorrei sapere per quando si intende dare inizio, è vero, e
poi naturalmente ultimarlo, questo lavoro.
Colombo (P.S.I.)
- Io ebbi già occasione di rispondere
che per quanto concerne i programmi, perlomeno, dico, allo stato
ufficiale degli atti, sulla utilizzazione dei denari che sono
venuti da parte dello Stato, cioè i 511 milioni allo stato attuale,
appunto, dico, degli atti, non risulta nessun programma per quanto
riguarda le priorità nella spesa di questi soldi; comunque devo
dire che nel programma del 1967, approvato appunto da questo
Consiglio, c'è anche la costruzione del ponte di Pontey.
Devo aggiungere però che, pur avendo avuto con ritardo il
relativo progetto, tenendo conto poi che questo ponte serviva
soprattutto in questi anni alle imprese appaltatrici
dell'autostrada, noi abbiamo interessato l'autostrada stessa e con
l'autostrada anche le imprese appaltatrici dei tronchi che sono
interessati appunto all'attraversamento di questo ponte. C'è stata
in questo incontro una premessa che è quella di una partecipazione
delle imprese stesse a quello che è il costo di questo ponte;
quindi stiamo adesso coordinando un po' queste trattative che noi
riteniamo di poter ottenere la costruzione di questo ponte senza
alcun onere da parte della Regione, cioè, ad un certo momento, o
utilizzando la parte dei cinque milioni che sono a carico dello
Stato e cinque milioni da parte delle imprese che utilizzano il
ponte, oppure, portando i cinque milioni su qualche altra opera, e
investendo noi i cinque milioni che sono inseriti nel nostro
programma.
Ecco perché del ritardo; cioè qui abbiamo ritenuto che c'erano
le condizioni per poter ottenere appunto un intervento finanziario
da parte delle imprese interessate al problema e quindi cerchiamo
di sfruttare questa situazione che si è presentata.
Manganoni (P.C.I.)
- Le trattative con le imprese, ottima
quell'idea, però badate che se si continua a trattare, le imprese
che vi transitano, che sono quelle della costruzione
dell'autostrada, avranno finito di costruire l'autostrada e dopo vi
diranno "a noi quel ponte adesso non ci serve più" e quindi o lo
fate presto e così riuscirete a fare tirare fuori i quattrini da
quelli, ma se aspettate che i lavori siano finiti, quelli del ponte
poi non sanno più cosa farsene - primo.
Succederà come per il ponte di Hône e Bard dove la società
dell'Autostrada si era impegnata a cacciare fuori un certo numero
di quattrini, se però il ponte si faceva in tempo per
transitare.
Ora, lì l'autostrada è finita e il ponte è ancora da iniziare,
quindi non vorrei che qui si verificasse quello che si è verificato
laggiù, con la giustificazione che laggiù c'erano i sindaci che
litigavano, e invece qui il ponte, penso che nessuno litighi perché
il ponte c'è, c'è da rifare solamente in quel posto. Io
raccomanderei di accelerare.
Colombo (P.S.I.)
- A chiarimento delle osservazioni fatte
dal Consigliere Manganoni aggiungo che, come dico, le trattative
stanno volgendosi verso la loro conclusione e quindi, con l'inizio
dei lavori per la costruzione del ponte, per quanto riguarda il
ponte di Pontey.
Per quanto riguarda il problema, invece, di Hône, devo
aggiungere che lì non siamo giunti alla conclusione di quegli
impegni, il Consigliere Manganoni conosce molto bene come stanno le
cose, perché i sindaci non sono d'accordo su quella costruzione;
cionondimeno, però, abbiamo già anche degli scritti con la Società
Autostrada dove, naturalmente, una volta valutati quelle che erano
le opere che erano a carico dell'autostrada, i relativi
finanziamenti verranno versati all'Amministrazione regionale,
quindi anche qui non abbiamo nessuna intenzione, naturalmente, che
tutto il problema di Hône, purtroppo portato avanti perché manca
l'accordo tra i sindaci, vada a vantaggio dell'autostrada. Io
assicuro al Consigliere Manganoni che il relativo finanziamento
verrà versato alle casse della Regione che lo utilizzerà, sempre, e
naturalmente per la costruzione del ponte di Hône.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK