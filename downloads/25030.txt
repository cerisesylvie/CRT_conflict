Consiglio Regionale della Valle d'Aosta - Oggetto del Consiglio n. 265 del 17 dicembre 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 265 del 17 dicembre 2008 - Resoconto
OGGETTO N. 265/XIII - Interpellanza: "Iniziative per la
realizzazione nella Regione di strutture sanitarie di ricovero per
le cure palliative a malati terminali".
Interpellanza
In Italia sono state create negli ultimi anni numerose
strutture sanitarie dedicate alle cure palliative e centri
residenziali dedicati alle stesse, chiamati "hospice", che
rappresentano una possibilità di ricovero temporaneo e di sollievo,
quando l'assistenza domiciliare integrata non è più
sufficiente.
A quanto risulta, malgrado la presenza in Valle d'Aosta di
tre centri presso i quali è possibile richiedere servizi di cure
palliative e terapia del dolore (l'Ambulatorio di Terapia Antalgica
dell'Ospedale regionale, la Lega Italiana per la Lotta contro i
Tumori e l'Unità Operativa di Oncologia), non vi sarebbe ancora
nessun centro con le caratteristiche proprie di un ricovero,
temporaneo o permanente, per persone malate che non possano essere
più assistite con un programma di assistenza domiciliare
specialistica o per le quali il ricovero ospedaliero non sia più
sufficiente. Ma nessun hospice risulta essere attualmente operativo
nella nostra Regione.
La nostra Regione sarebbe dunque l'unica, insieme
all'Abruzzo, a non disporre ancora di simili strutture, di cui ben
nove sono invece già presenti nel vicino Piemonte (per un totale di
96 posti letto).
I sottoscritti consiglieri regionali
Interpellano
la Giunta regionale per sapere se:
1) se condivide la valutazione positiva circa l'operato delle
strutture denominate "hospice" o 2) se ritenga che vi siano
obiezioni di principio alla loro realizzazione;
se siano allo studio iniziative per la costruzione di un
"hospice" a gestione pubblica;
3) se siano state avviate azioni per il convenzionamento con
soggetti privati in grado di dispensare cure palliative a malati
terminali, oncologici e non oncologici.
F.to: Louvin - Patrizia Morelli
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie, Presidente. Ringrazio il collega
Louvin che ha toccato un punto importante e delicato quello
dell'assistenza ai pazienti cronici, in questo caso i pazienti
terminali, e anche per l'occasione che mi dà per poter anticipare
alcune evoluzioni.
Anzitutto vorrei dire che la palliazione (questo termine non
molto bello) dei pazienti terminali è sempre avvenuta nelle nostre
strutture ospedaliere, non solo nei reparti di oncologia, ma anche
nei reparti che accolgono i pazienti cronici, come la medicina, la
geriatria, sul territorio nelle microcomunità e nell'azione dei
medici di famiglia, per mezzo anche della possibilità di avere i
pazienti in ADI, cioè in assistenza domiciliare integrata. Quindi
dal punto di vista delle cure i pazienti non sono stati abbandonati
finora, e tanto meno le famiglie, nel loro dolore spirituale e
fisico.
L'istituzione dell'
hospice
va sicuramente nell'ordine di
dare un aiuto anche alle famiglie che devono seguire questi
pazienti in una situazione così drammatica. L'hospice non ospiterà
solo i pazienti oncologici, ma i pazienti terminali anche di altre
patologie e questo permetterà di gestire meglio i reparti e di
gestire le situazioni terminali in una struttura dedicata, potendo
avere a disposizione anche letti ospedalieri per pazienti che
possono ancora avere la speranza di usufruire di cure.
Per quanto riguarda in particolare la nostra situazione, devo
dire che l'hospice è terminato, i lavori sono conclusi, si trova
nella struttura dell'ospedale Beauregard e siamo in fase di
collaudo della struttura stessa. Per quanto riguarda i posti -
l'altro giorno in un colloquio informale con il collega Louvin sono
stato un po' impreciso - ci sono dei parametri precisi che
assegnano i posti di hospice. Alcuni dati: nel 2006 abbiamo avuto
purtroppo 359 decessi di patologie oncologiche e si ricava una
previsione, su 359, da 48 a 81 ricoveri in hospice all'anno,
stimando una degenza media di 30 giorni, per un fabbisogno
potenziale che risulta essere da 1.440 a 2.340 giornate di degenza
all'anno. Tenendo conto di un decreto ministeriale del 22 febbraio
2007 che prevede un posto hospice ogni 56 deceduti di tumore, in
valle corrisponde in base ai dati epidemiologici ad un numero
almeno di 7 letti, quindi l'hospice partirà con 7 letti. Adesso
siamo nella fase di organizzazione per quel che riguarda il
personale, infermieri e medici. C'è la struttura semplice di
terapia palliativa che è seguita dal dr. Musi e che seguirà il
funzionamento dell'hospice.
Attualmente c'è una struttura che funge da hospice ed è
all'interno del G.B. Festaz, dove ci sono 6 letti disponibili per
degenza, dedicati a questo settore. Devo ricordare l'azione
lodevole della Lega italiana per la lotta contro i tumori, che sta
portando avanti in collaborazione con l'unità di oncologia e con i
medici di famiglia tutta una serie di importanti iniziative di
aiuti sul territorio per le famiglie. Inoltre da tre anni c'è la
presenza del medico "palliatore", che è in continuo contatto con i
medici di famiglia, proprio per gestire i casi più particolari: nel
momento in cui vengono dimessi dal reparto, il medico "palliatore"
è in contatto sul territorio con i medici di famiglia, si
concordano le terapie e per mezzo dell'assistenza ADI a domicilio
vengono erogate una serie di possibilità, che permettono una cura -
e come medico ho potuto appurarlo - degna per queste situazioni
disperate.
Président
- La parole au Conseiller Louvin.
Louvin (VdAV-R)
- Il fatto che siano proceduti
rapidamente i lavori di ultimazione della struttura, ci fa
sicuramente piacere: in questo momento le cure che pure vengono
dispensate hanno un carattere abbastanza dispersivo per il numero
di strutture e per le condizioni nelle quali queste vengono
praticate. Ma crediamo che l'ultimazione dei lavori edilizi non sia
ancora una condizione definitiva, perché la struttura possa
decollare.
L'Assessore ha messo in evidenza la disponibilità del personale
medico. Su questo non abbiamo certezza che ci sia già una
disponibilità di personale strutturato e con carattere continuativo
che possa farsi carico di questa struttura, ma penso che il nodo
decisivo per quanto ho potuto appurare in questi ultimi mesi
riguardi un aspetto che non è stato toccato, che è quello del
personale infermieristico. L'attivazione di questa struttura drena
una quantità molto rilevante di personale infermieristico, che può
pregiudicare o comunque ritardare richieste e sollecitazioni di
altre strutture dell'ospedale regionale, quindi la nostra richiesta
è che ci sia in questo una forte volontà di indirizzo e che questo
assuma carattere di priorità, perché lo riteniamo un rischio
questo, che si attivi una logistica di qualità, che ci siano locali
idonei, che ci sia tutto quanto è necessario e poi non si possa
decollare con personale adeguatamente preparato e in numero
sufficiente all'effettuazione di questi interventi.
Quanto poi ai letti che attualmente sono disponibili, alla
struttura del G.B. Festaz, non abbiamo chiaro se questi verranno
lasciati o se verranno mantenuti in caso di apertura dell'hospice,
perché è vero che statisticamente questo rapporto tiene, quindi il
numero di 7 posti letto che dovrebbero coprire un fabbisogno annuo
di una ottantina di persone se non ho capito male, può sembrare
sufficiente, ma credo che i rischi di trovarci in condizioni
difficili ci siano. Ci sono famiglie benestanti che possono
permettersi una assistenza domiciliare, in ambito ovviamente di ben
altra qualità anche sul piano affettivo, ma ci sono moltissime
famiglie che per le condizioni in cui vivono, per la dispersione
sul territorio, per l'assenza di familiari o altro non sono in
grado di assicurare questo tipo di assistenza. Quindi la nostra
sollecitazione come gruppo è che ci sia una decisa spinta al
completamento dell'opera e all'attivazione di questo servizio.
Spiace, ma glielo segnalo perché sarebbe un punto d'onore per
l'Amministrazione recuperare questo gap in questo momento: sul sito
Internet che reperisce le strutture di cure palliative figuriamo
noi Val d'Aosta e Abruzzo come le due sole regioni sprovviste di
strutture di questo tipo, e per quanto non manchino altre forme di
intervento, dispiace vedere questo neo nella sanità regionale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK