Consiglio Regionale della Valle d'Aosta - Oggetto del Consiglio n. 1636 del 16 dicembre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Impianti a fune
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1636 del 16 dicembre 2015 - Resoconto
OGGETTO N. 1636/XIV - Interrogazione: "Possibilità di
utilizzo dell'ascensore inclinato a servizio della località Cheneil
in Comune di Valtournenche".
Presidente
- La parola all'Assessore Marguerettaz.
Marguerettaz (UV)
- Grazie Presidente.
Con questa interrogazione si chiede di conoscere lo stato di
avanzamento di quanto deliberato con la delibera del 2010. Sulla
prima domanda: "
se tutte le prescrizioni siano state
rispettate
", ho fatto una verifica con gli uffici i quali mi
dicono che, come indicato dalla struttura competente in materia di
VIA per il progetto in argomento, è stata espressa una valutazione
positiva condizionata che è descritta nella delibera sopra citata.
I lavori in oggetto non sono ancora stati ultimati e la verifica
completa ed esaustiva dell'adempimento della prescrizione espressa
in sede di VIA potrà quindi essere effettuata solamente a
conclusione degli stessi. Ciò premesso, ad oggi non si hanno
evidenze di specifiche problematiche emerse in fase di cantiere
rispetto alle valutazioni di impatto ambientale effettuato.
Sulla seconda domanda, con quella delibera è stata rilasciata al
Comune di Valtournenche la concessione per la linea di trasporto
pubblico mediante impianti a fune. A seguito della concessione il
Comune ha inviato il progetto dell'impianto approvato per quanto
concerne le opere civili dalla struttura regionale competente in
data 15 ottobre 2015. La realizzazione dell'opera attualmente è a
buon punto. Da quanto emerge dall'ultima riunione tecnica tra ditte
esecutrici, Comune concessionario ed ente concedente, l'impianto
potrà presumibilmente essere aperto per la primavera del 2016 in
ragione di alcune carenze: manca il collaudo dell'ente notificato
scelto dalla ditta costruttrice, che presumibilmente sarà
effettuato nel febbraio 2016; non è stato ancora definito il
soggetto gestore dell'impianto; mancano ancora alcuni elaborati
progettuali e di esercizio che la struttura competente regionale
deve approvare, senza i quali non può essere effettuato il collaudo
funzionale.
Presidente
- La parola al Consigliere Laurent Viérin.
Viérin L. (UVP)
- Merci Président.
Vede, Assessore, se dopo cinque anni i lavori non sono ancora
finiti e dice che siamo a buon punto, evviva, è tutto in linea con
il
dossier
che conosciamo, quello dei trasporti! A parte le
battute, Assessore, ero anch'io seduto vicino a lei, in Giunta,
quando abbiamo approvato questa delibera. Spulciando tra le
delibere e recandomi anche nella bellissima Conca di Cheneil per
altri motivi, ho verificato - avevamo deliberato tale questione nel
2010 - che dopo cinque anni è stata ultimata tutta la parte
relativa alla strada, che questo ascensore c'è, ma non è in
funzione. Tra l'altro, Assessore, quella scalinata che sale è
utilizzata dalle persone ed è molto pericolosa, non è consona a
quella che dovrebbe essere un'opera pubblica che dopo cinque anni
vede ancora il rischio di essere una "cattedrale nel deserto",
benché sia propedeutica alla valorizzazione di un luogo molto
suggestivo dal punto di vista turistico, ambientale e di
valorizzazione delle nostre prerogative paesaggistiche. Assessore,
lei dice che non ci sono state particolari problematiche sul
cantiere, ma dopo cinque anni non è ancora finito, figuriamoci
allora se c'erano delle problematiche!
Noi abbiamo voluto sollecitare questo dossier sapendo che è
misto, dell'Amministrazione regionale e dell'Amministrazione
comunale, ma non potendo interpellare altri l'unico modo era
interpellare lei, Assessore Marguerettaz, non ce ne voglia. Ci fa
piacere che per la primavera del 2016 ci recheremo magari tutti
assieme alla Conca di Cheneil per vedere e verificare se le sue
promesse, come altre, verranno mantenute. Crediamo che l'urgenza
oggi sia di mettere in funzione questo ascensore, che è
propedeutico alla valorizzazione della zona, affinché anche questa
zona della Valle d'Aosta sia inserita tra le bellezze
paesaggistiche e di promozione turistica della nostra regione,
perché è un bellissimo collegamento con Chamois ed è una delle più
suggestive località che noi abbiamo ai piedi del Cervino.
Assessore, noi prendiamo per buone le sue rassicurazioni sulla
conclusione, senza voler andare a vedere tutte le lungaggini che un
cantiere purtroppo vede spesso nell'amministrazione in termini di
allungamento dei tempi. Torneremo su questo dossier, perché
crediamo che sia giunto il momento - dopo cinque anni, o sei se le
promesse verranno mantenute - di poter mettere effettivamente in
funzione un'opera sulla quale le Amministrazioni hanno investito,
che la comunità aspetta, e che ad oggi è ancora lettera morta per
quanto riguarda la fruizione. Anche nei confronti della comunità,
quando si parla di politica, di amministrazione, sono questi i
messaggi che spesso non vengono capiti dalle persone o, meglio,
vengono capiti molto bene per dire che l'Amministrazione va a
rilento e che tutto è fermo. Speriamo che effettivamente questa
piccola opera, che va a valorizzare una zona suggestiva, possa
presto vedere il suo funzionamento e la fruizione per gli utenti.
Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK