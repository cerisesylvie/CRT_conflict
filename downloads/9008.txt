Consiglio Regionale della Valle d'Aosta - Oggetto del Consiglio n. 3529 del 24 febbraio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3529 del 24 febbraio 1988 - Resoconto
OGGETTO N. 3529/VIII - PROBLEMA OCCUPAZIONALE NEL SETTORE
ENEL IN VALLE D'AOSTA. (Approvazione di ordine del giorno)
PRESIDENTE:
Do lettura dell'ordine del giorno in
oggetto.
ORDINE DEL GIORNO
Il Consiglio Regionale
della Valle d'Aosta
SENTITE
LE PREOCCUPAZIONI ESPRESSE AL Presidente della Giunta dalle
Organizzazioni Sindacali di categoria, nell'incontro del 21 gennaio
u.s., relativamente alle intenzioni dell'ENEL di interrompere le
assunzioni di personale addetto alla sorveglianza delle
dighe;
CONSTATATO
che tale intendimento si inserirebbe in una ottica più
generale di riduzione de gli organici ENEL;
SOTTOLINEATO
l'estrema importanza che riveste la permanenza nelle località
montane di posti di lavoro continui e sicuri al fine di evitare il
mortificante abbandono cui sono sottoposte
dette
località;
RILEVATO
che la sorveglianza degli sbarramenti montani è oggetto di
apposite norme di legge;
INVITA
IL Consiglio di Amministrazione dell'ENEL e la Direzione del
Personale
1)
a tenere conto del ruolo che la Regione Autonoma
Valle d'Aosta ha svolto e svolge nella produzione di energia
elettrica, e, quindi, ad attivarsi affinché vengano mantenute le
situazioni in atto per i sorveglianti delle Dighe;
2)
a rivedere i criteri per la definizione dei piani
di assunzione che, attualmente, vedono penalizzata la Valle
d'Aosta.
PRESIDENTE:
Ha chiesto la parola l'Assessore
all'Industria, Commercio, Artigianato e Trasporti, Lanivi; ne ha
facoltà.
LANIVI (A.D.P.):
L'ordine del giorno che viene sottoposto
all'approvazione del Consiglio intende impegnare l'ENEL a procedere
a nuove assunzioni in Valle d'Aosta. Le Organizzazioni sindacali,
infatti, hanno manifestato la loro preoccupazione per
l'interruzione delle assunzioni del personale addetto alla
sorveglianza delle dighe e per la più generale tendenza alla
riduzione degli organici nella nostra Regione da parte
dell'ENEL.
Abbiamo ritenuto opportuno, anche per dare maggiore forza
politica alle pressioni ed alle preoccupazioni delle Organizzazioni
sindacali, sottoporre all'approvazione del Consiglio un ordine del
giorno che richiama l'attenzione dell'ENEL sui problemi
occupazionali della Valle d'Aosta.
PRESIDENTE:
Se nessuno chiede la parola, pongo in
votazione l'ordine del giorno in oggetto.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK