Consiglio Regionale della Valle d'Aosta - Oggetto del Consiglio n. 3397 del 20 marzo 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CACCIA E PESCA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3397 del 20 marzo 2008 - Resoconto
OGGETTO N. 3397/XII - Approvazione ai sensi dell'articolo 5
della legge regionale 27/08/1994, n. 64, del Piano regionale
faunistico venatorio per il quinquennio 2008/2012.
(Illustrazione)
Presidente
- La parola all'Assessore all'agricoltura e
risorse naturali, Isabellon.
Isabellon (UV)
- Si propone al Consiglio l'approvazione,
ai sensi dell'articolo 5 della legge regionale n. 64/1994, del
Piano regionale faunistico venatorio per il quinquennio 2008-2012.
Brevemente, una presentazione del lavoro fatto.
Possiamo dire che il processo per arrivare a questo momento di
richiesta di approvazione ha previsto una consultazione molto ampia
e lunga, con il coinvolgimento di tutte le categorie interessate e
le varie sensibilità che hanno partecipato ai lavori durante i vari
passaggi. L'iter del processo era iniziato con una deliberazione di
Giunta del maggio 2005, con cui era stato affidato alla società
"IPLA" di Torino l'incarico per la revisione del piano regionale
faunistico venatorio precedente. Successivamente ci sono stati una
serie di passaggi, per cui a dicembre 2005 la Giunta aveva
istituito una Commissione tecnico-amministrativa con il compito di
analizzare i contenuti del documento predisposto, con un periodo di
lavoro intenso e proficuo la Commissione aveva elaborato una nuova
stesura di una bozza del piano, che ha tenuto conto di tutte le
principali osservazioni delle componenti socioambientali
interessate: cacciatori, protezionisti, agricoltori, forestali. Nel
frattempo ci sono tutta una serie di passaggi che hanno portato ad
avere una predisposizione che era pronta per il luglio 2007, poi
c'è stata una novità: in seguito all'entrata in vigore della parte
II del d.lgs. 152/06 (Norme di materia ambientale), si è proceduto
alla fase "VAS", valutazione ambientale strategica, che era
prevista in questa normativa.
Non disponendo di una normativa regionale specifica in materia,
la Giunta ha provveduto all'individuazione dell'autorità ambientale
di riferimento, prevista dallo stesso decreto, che prevede:
l'autorità proponente la Direzione flora, fauna, caccia e pesca,
l'autorità competente per il rilascio del giudizio di compatibilità
ambientale sulla bozza del piano, il Servizio di valutazione di
impatto ambientale, le autorità che per loro specifiche competenze
ambientali possono essere interessate agli effetti sull'ambiente,
dovuti all'applicazione del Piano regionale faunistico venatorio
che sono: Direzione ambiente, Servizio aree protette, Corpo
forestale della Valle d'Aosta, Comitato regionale per la gestione
venatoria, l'Istituto nazionale della fauna selvatica e la Consulta
faunistica regionale.
Successivamente alla deliberazione di Giunta n. 2584/2007, la
Direzione flora, fauna, caccia e pesca, in qualità di autorità
proponente, ha attivato la procedura "VAS". Sono stati acquisiti i
pareri dell'Istituto nazionale per la fauna selvatica, del Comitato
regionale per la gestione venatoria, del Corpo forestale della
Valle d'Aosta, del Servizio aree protette, della Direzione
ambiente, della Consulta faunistica regionale; sono pervenute le
osservazioni delle associazioni ambientaliste, del WWF Italia
Onlus, il gruppo locale Aosta del circolo Legambiente della
Regione. La quasi totalità delle osservazioni pervenute sono state
recepite nel documento, quelle non adottate sono state debitamente
motivate, queste le ho ritrovate nella documentazione allegata.
Sempre in riferimento al d.lgs.152/06, il servizio di "VIA" ha
emesso giudizio favorevole di compatibilità ambientale sulla bozza
del Piano regionale faunistico venatorio con tutta una serie di
osservazioni che non sto ad elencare, ma che trovate nella
documentazione allegata. Tutte le suddette indicazioni contenute
nel parere ambientale del servizio "VIA" sono state recepite nella
nuova bozza del Piano regionale faunistico venatorio.
Una novità interessante è, a garanzia di quello che può essere
l'impatto con l'ambiente di questo Piano faunistico, il programma
di monitoraggio ambientale, che ritrovate nella dichiarazione di
sintesi che raccoglie tutta la materia. Tale programma consente di
verificare periodicamente lo stato di raggiungimento degli
obiettivi delineati nella fase programmatica. Questo permette di
verificare gli effetti ambientali riferiti all'attuazione del piano
medesimo, verificare il grado di conseguimento degli obiettivi del
piano esplicitati nel rapporto ambientale, individuare
tempestivamente gli effetti ambientali imprevisti, adottare
opportune misure correttive in grado di rimodulare i contenuti e le
azioni previste nel piano - si tratta di un piano dinamico -,
informare le autorità con competenza ambientale e il pubblico sui
risultati del monitoraggio. Questa è una novità che garantisce da
quei possibili dubbi su una non attinenza del piano con
l'evoluzione che ritroviamo sul nostro territorio, visto che non è
un piano "ingessato". Tutto questo viene riassunto nelle tabelle
che si trovano in fondo alla dichiarazione di sintesi.
Per quel che riguarda il Governo, sono stati presentati 2
emendamenti: il primo riguarda il capitolo 7, criteri per la
costituzione e il funzionamento delle aziende faunistico venatorie
e agrituristico venatorie, par. 7.1, aziende faunistico venatorie,
2° e 3° capoverso dell'argomento struttura giuridica sono così
modificati, pagina 225 del piano, per capirci:
"la durata della
concessione, pari ad anni 9, non dovrà superare il periodo di
assenso, documentato da atto notarile o da dichiarazione
autenticata da parte dei proprietari dei terreni. Il rinnovo della
concessione è soggetto alla verifica dell'attuazione dei piani di
conservazione e miglioramento ambientale. La concessione può essere
revocata nel periodo di validità in caso di gravi violazioni nei
confronti della normativa vigente o dell'atto di concessione e in
caso di non attuazione dei piani di conservazione e miglioramento
ambientale".
Qui nel punto rimane sempre valido perché c'è un
salto di riga, che non vorrei creasse confusione, l'affitto o la
subconcessione sono vietati, pena decadenza della concessione:
questa riga rimane. Il secondo emendamento, all'interno del
capitolo 7, criteri per la costituzione e il funzionamento delle
aziende faunistico venatorie e agrituristico venatorie, par. 7.1,
aziende faunistico venatorie, l'argomento vigilanza è così
modificato e integrato (p. 226 della bozza del piano): Vigilanza.
Ogni azienda faunistico venatoria deve avere alle sue dipendenze
almeno 2 guardie giurate con un rapporto di lavoro subordinato e
continuativo, fino a superfici di 2.000 ha; per superfici oltre i
2.000 ha è richiesta una guardia supplementare ogni 2.000 ha. Le
superficie di cui sopra fanno riferimento al territorio utile alla
specie (T.U.S.) per il camoscio, che per le "AFV" esistenti sono
riportate nella tabella di figura 2.1.1.3 del presente Piano. La
dotazione al personale di vigilanza delle armi, da caccia o
narcotizzanti, ritenute necessarie per la corretta gestione
faunistica, dovrà essere autorizzata secondo le vigenti normative.
Questi sono gli emendamenti che sono presentati dal Governo. So che
ci sono degli altri emendamenti, chi li ha proposti li illustrerà
durante la discussione.
Presidente
- Mi sembra saggio sospendere. Il Consiglio è
riconvocato alle ore 15,30.
La seduta è tolta.
---
La seduta termina alle ore 12,48.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK