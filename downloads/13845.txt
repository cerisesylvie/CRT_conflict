Consiglio Regionale della Valle d'Aosta - Oggetto del Consiglio n. 335 del 13 dicembre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 335 del 13 dicembre 1993 - Resoconto
OGGETTO N. 335/X - Intendimenti per la realizzazione di una
discarica per lo smaltimento dei rifiuti industriali.
(Interpellanza)
Interpellanza - A conoscenza della documentazione concernente la
realizzazione di una discarica di 2° categoria di tipo B) per lo
smaltimento dei rifiuti industriali, come previsto dalla
deliberazione della Giunta regionale del 21 luglio 1989 n.
6011;
Preso atto del tempo trascorso e del progetto che in tal senso
era stato affidato per la realizzazione della discarica stessa;
Viste le richieste provenienti in tal senso dal mondo
industriale e produttivo della Valle d'Aosta;
i sottoscritti consiglieri regionali
interpellano
il Presidente della Giunta regionale e l'Assessore competente
per conoscere quali sono gli intendimenti dell'attuale Giunta
regio­nale in merito alla realizzazione e localizzazione della
discarica di 2° categoria, tipo B) nella nostra Regione.
F.to: Rini - Lanièce
Presidente -
Ha chiesto la parola il Consigliere
Rini.
Rini (GA) -
É da tempo che le industrie valdostane
rivendicano la costru­zione di una discarica di 2° categoria di
tipo B, per smaltire la grande quantità di rifiuti prodotta
nell'attività lavorativa delle singole aziende.
Dalla documentazione che abbiamo consultato, risulta che con
delibera di Giunta era stato affidato ad un libero professionista
l'incarico di predisporre uno studio di fattibilità per la
realizz­azione di una discarica di 2° categoria nella località
Valloille del Comune di Pontey, che il progetto era stato poi
trasmesso alla Regione nel febbraio del 1991, che il progetto è
rimasto nei cassetti della Regione nonostante l'urgenza, per
l'apposizione del Comune di Pontey il quale rifiutava nel modo più
assoluto di avere una discarica sul proprio territorio, che le
comunità montane invitate dall'Assessorato alla sanità a trovare
una soluzione diversa non hanno dato la collaborazione
richiesta.
Gli incontri ed i confronti che hanno avuto luogo non hanno dato
esito positivo. I comuni hanno rifiutato la presenza della
discarica, nonostante fosse data loro l'assicurazione che
l'im­pianto sarebbe stato dotato di tutti i sistemi di sicurezza
sia per l'ambiente sia per la popolazione, come d'altronde è
previsto dalla leggi vigenti.
Non ci risulta che, da allora ad oggi, il problema sia stato
af­frontato e risolto, benché si tratti di un adempimento urgente,
per ridurre i rischi all'ambiente ed i costi che le aziende
inte­ressate devono sostenere onde smaltire i rifiuti fuori
Valle.
Un esempio delle conseguenze imputabili alla mancanza di una
discarica di 2° categoria di tipo B è dato dall'ILVA-Cogne, che si
è creata un'apposita discarica al proprio interno. Oggi, per
bonificare quelle aree, occorrono decine di miliardi.
Abbiamo presentato quest'interpellanza per conoscere gli
in­tendimenti della Giunta e in particolare quelli dell'Assessore
all'ambiente - mi spiace che in questo momento sia assente - che
dovrebbe essere particolarmente sensibile a tale problema.
Presidente -
Ha chiesto la parola l'Assessore
della sanità ed assistenza so­ciale, Vicquéry.
Vicquéry (UV) -
Je prends la place de l'Assesseur
à l'environnement, si c'est possible, simplement pour confirmer que
la Junte régionale a l'intention de réaliser cette décharge de type
B en localité Valloille de la Commune de Pontey, lieu qui a les
caractéristiques techniques pour cette réalisation.
L'Assesseur Mafrica et moi-même, nous avons eu une rencontre
avec le Conseil communal de Pontey. Nous avons envoyé une lettre à
la Commune de Pontey le 5 octobre et nous sommes en train
d'attendre une réponse pour écouter l'avis du Conseil.
Nous espérons que l'on pourra réaliser cette décharge le plus
tôt possible.
Presidente -
Ha chiesto la parola il Consigliere
Rini.
Rini (GA) -
Sono soddisfatto della risposta e ne
prendo atto, anche perché sono convinto che occorra dar seguito
alla delibera n. 6011 del 1989. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK