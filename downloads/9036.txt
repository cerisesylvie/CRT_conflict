Consiglio Regionale della Valle d'Aosta - Oggetto del Consiglio n. 3557 del 14 marzo 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3557 del 14 marzo 1988 - Resoconto
OGGETTO N. 3557/VIII - ATTUAZIONE DELLA RIFORMA TURISTICA
DELLA REGIONE PROSPETTATA CON LEGGE REGIONALE 2 FEBBRAIO 1987, N.
9. (Interrogazione).
PRESIDENTE:
Do lettura dell'interrogazione presentata dal
Consigliere Baldassarre:
INTERROGAZIONE
CONSIDERATO il ritardo nell'attuazione della riforma
turistica della Regione, prospettata con legge regionale 2 febbraio
1987, n. 9;
ATTESO che la legge di riforma postulava "individuazione
degli ambiti territoriali turistici indispensabile per attivare le
A.P.T. ";
PREOCCUPATO per evidenti anomalie, che hanno provocato tale
ritardo, dovute, forse, essenzialmente alle divisioni interne della
maggioranza consiliare;
INTERROGA
l'Assessore regionale al Turismo, Urbanistica e Beni
Culturali per sapere quando intende varare le nuove A.P.T., essendo
ormai scadute le nomine da Commissario alla fine del mese di
ottobre 1987 e permanendo una situazione di disagio - anche del
personale - nelle strutture subregionali del territorio
valdostano.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Lanièce, ne ha facoltà.
LANIECE (D.C.):
Il Consigliere Baldassarre chiedeva
quando avremmo istituito le nuove A.P.T.; noi abbiamo già
provveduto a mandare a tutti i Comuni della Valle d'Aosta l'elenco
degli ambiti territoriali che avremmo individuato. Adesso siamo in
attesa di una risposta che verrà vagliata in Giunta e che sarà poi
portata all'approvazione del Consiglio.
BALDASSARRE (P.S.D.I.):
Prendo atto della dichiarazione
fatta dall'Assessore, che sostiene che questi ambiti territoriali
verranno individuati e quindi portati in Consiglio regionale
....
LANIECE (D.C.):.:
.... ovviamente, prima alle Commissioni
e di conseguenza al Consiglio. Questo elenco lo abbiamo spedito con
lettera raccomandata proprio perchè non ci sia qualcuno che possa
dire che non l'ha ricevuto.
BALDASSARRE (P.S.D.I.):
Prendo atto di questa
affermazione fatta dall'Assessore e mi auguro, siccome il Consiglio
regionale si riunirà ancora due o tre volte prima delle elezioni
regionali, che l'Assessore mantenga l'impegno ed in uno dei
prossimi Consigli porti l'individuazione degli ambiti
territoriali.
Vorrei far notare una sola cosa all'Assessore: il Sindaco di
Courmayeur, in una seduta del Consiglio comunale in data 27.1.88,
ha fatto delle affermazioni abbastanza gravi nei confronti
dell'Assessorato al Turismo. Ha detto che al turista interessa che
le strutture ci siano e funzionino, da chiunque siano gestite, e
certamente una tale associazione può essere molto più rapida ed
efficiente che non una azienda di soggiorno, che tra l'altro fa
capo all'Assessorato del Turismo, che è rimasto, nella gestione del
turismo, indietro di venti anni.
Queste sono affermazioni fatte dal Sindaco di Courmayeur nei
confronti dell'Assessorato al Turismo, accusandolo di essere
rimasto indietro di venti anni. Non solo, il Sindaco afferma che
"Courmayeur ha bisogno di strutture moderne ed efficienti; con
questa associazione si riporta nelle mani degli operatori di
Courmayeur uno strumento che fino ad ora era stato nelle mani della
società Val Veny che lo ha usato prima di tutto per fare i propri
interessi".
Credo che questa affermazione fatta dal Sindaco di Courmayeur
sia di una gravità estrema, e l'Assessore deve prendere atto di
queste dichiarazioni. Ritornerò su questo argomento con una
interrogazione nel prossimo Consiglio regionale, perchè voglio
sapere prima di tutto se l'Assessore può contraddire queste
affermazioni fatte dal Sindaco di Courmayeur, e poi quali sono gli
interessi privati fatti dalla Val Veny nei confronti delle aziende
autonome.
Queste sono affermazioni gravi che non vanno sottovalutate,
pertanto ritornerò sull'argomento per provocare un dibattito in
Consiglio regionale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK