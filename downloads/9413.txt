Consiglio Regionale della Valle d'Aosta - Oggetto del Consiglio n. 452 del 3 aprile 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 452 del 3 aprile 1989 - Resoconto
OGGETTO N. 452/IX - VERIFICA DEL LAVORO SVOLTO PER IL NUOVO
PROGETTO DI ZONIZZAZIONE DEL PARCO NAZIONALE DEL GRAN PARADISO.
(Approvazione di mozione)
PRESIDENTE:
Do lettura della mozione in oggetto,
presentata dal Consigliere Riccarand ed iscritta al punto 26
dell'ordine del giorno.
MOZIONE
RICORDATO che la Giunta regionale, dopo aver accantonato il
Piano per il Parco redatto nel 1981-82 dalla Commissione mista
Piemonte-Valle d'Aosta-Parco, ha, con deliberazione n. 4352 del 13
giugno 1986, affidato un nuovo incarico di zonizzazione del Parco
al prof. Bernard Janin di Grenoble;
RICORDATO ALTRESI' che, con deliberazione del 28 maggio 1987, il
Consiglio regionale ha approvato il programma di lavoro predisposto
dal prof. Janin che prevedeva delle precise scadenze ed un impegno
di spesa di 706 milioni;
SOTTOLINEATO che, in base alla scadenza prevista dal programma
di lavoro, le carte informatizzate avrebbero dovuto essere
consegnate entro il settembre 1987, così come i risultati del
questionario sulla frequentazione turistica del Parco, mentre la
consultazione con i Comuni e la popolazione avrebbe dovuto
concludersi alla fine del 1987 ed il rapporto finale avrebbe dovuto
essere consegnato all'inizio della primavera 1988;
AL FINE di poter verificare il lavoro svolto dall'équipe del
prof. Bernard Janin;
IL CONSIGLIO REGIONALE
DELIBERA
di impegnare la Giunta regionale a:
1)mettere a disposizione dei componenti della Commissione
consiliare Assetto del territorio e tutela ambientale la
documentazione finora prodotta dall'équipe del prof. B. Janin;
2) invitare il prof. B. Janin ad illustrare alla citata
Commissione i risultati del lavoro svolto.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Questa mozione riprende il tema
dell'incarico affidato dal Consiglio regionale al prof. Janin per
una proposta di zonizzazione del Parco Nazionale del Gran Paradiso.
Com'è noto, quell'incarico doveva trovare una sua conclusione già
nella primavera del 1988.
Poiché siamo in ritardo rispetto alle scadenze previste dalla
convenzione, la mozione sollecita semplicemente la Giunta a mettere
a disposizione dei componenti della Commissione consiliare Assetto
del territorio la documentazione finora prodotta dall'équipe del
prof. Bernard Janin e ad invitare quest'ultimo ad illustrare alla
competente Commissione i risultati del lavoro svolto Il tutto,
ovviamente, nell'auspicio che si possa arrivare ad elementi di
chiarezza rispetto alla situazione del Parco Nazionale del Gran
Paradiso e ad una proposta concreta, dopo che sono state
abbandonate le vecchie proposte, in modo che si possa compiere un
passo in avanti rispetto all'attuale situazione.
Si dà atto che alle ore 12,34 assume la Presidenza il
Vicepresidente DOLCHI.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (UV):
Oui, en effet, comme M. Riccarand a dit,
il s'agit d'un argument qui avait été déjà présenté le 22 du mois
de septembre de l'année dernière, avec une interpellation à
laquelle j'avais déjà donné les réponses et les renseignements
concernant l'objet en question.
Je crois qu'il n'y a pas de problèmes à mettre à disposition de
la Commission compétente les cartes thématiques en 50.000 qui ont
déjà été présentées par le prof. Janin; en même temps, j'ai soumis
cette proposition même au professeur qui a assuré sa disponibilité
à se présenter à la Commission compétente pour donner les
renseignement nécessaires.
Je voudrais seulement demander, s'il est possible, d'attendre
les rencontres (qui, je crois, ont été déjà prévues) avec les
Communes, afin qu'il y ait un rapport plus complet. Voilà la seule
suggestion que je me permet de donner. Pour le reste, je pense
qu'il n'y a pas de difficultés à approuver cette motion, étant
donné que nous n'avons aucun problème à mettre à disposition de la
Commission compétente le matériel concernant le projet du Parc.
PRESIDENTE:
Ricordo che le comunicazioni di convocazione
delle Commissioni sono esposte all'Ufficio Gruppi o sulla lavagna
che si trova nell'ufficio di Presidenza.
Se nessuno chiede la parola, dopo aver sentito le proposte del
Presidente della Giunta, pongo in votazione la mozione in
oggetto.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Il Consiglio regionale termine qui i suoi
lavori e sarà convocato a domicilio. Grazie.
Ricordo che la 5a Commissione è convocata per le ore 15 di oggi
nella sala delle Commissioni, mentre il Bureau de l'AIPLF è
convocato, sempre per oggi, nella saletta antistante l'atrio.
La seduta è tolta
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK