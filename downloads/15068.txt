Consiglio Regionale della Valle d'Aosta - Oggetto del Consiglio n. 1551 del 27 settembre 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ENTI LOCALI
Comuni
Precedente
Successivo
Resoconto integrale del dibattito dell'aula
Oggetto del Consiglio n. 1551 del 27 settembre 1995 - Resoconto
SEDUTA POMERIDIANA DEL 27 SETTEMBRE 1995
OGGETTO N. 1551/X Concessione di un contributo di lire
39.600.000 all'Amministrazione comunale di Arvier, per
l'acquisizione di immobili da destinare alla realizzazione di un
museo e di servizi vari, ai sensi della legge regionale 27 giugno
1986, n. 27. Approvazione, impegno e liquidazione di spesa.
Deliberazione Il Consiglio
Premesso che la legge regionale 27 giugno 1986, n. 27 ha
previsto l'intervento finanziario da parte della Regione, fino al
massimo del 90 percento, a favore dei Comuni per la creazione di un
patrimonio immobiliare comunale;
Atteso che l'Amministrazione comunale di Arvier ha presentato
richiesta per accedere ai relativi finanziamenti per l'acquisto di
un fabbricato di pregio ambientale, sito in fraz. Leverogne, di
proprietà della ditta Luboz Lino, contraddistinto al Catasto dei
Comune censuario di Arvier al Fg. XI, mappale 550, da destinare
alla realizzazione di un museo e servizi vari;
Considerato che l'acquisto in questione comporta una spesa
complessiva di lire 44.000.000=;
Considerato che gli Assessorati competenti hanno espresso parere
favorevole sull'intervento;
Dato atto che l'acquisizione dell'immobile è inserita nella
relazione previsionale e programmatica del Comune;
Visto il parere favorevole rilasciato dal Capo di Gabinetto, ai
sensi del combinato disposto dell'articolo 72 della legge regionale
n. 3/1956 e successive modificazioni, e dell'articolo 21 della
legge regionale n. 18/1980 e successive modificazioni, in ordine
alla legittimità della presente deliberazione;
Delibera
1) di approvare la concessione di un contributo di lire
39.600.000= (trentanovemilioniseicentomila), pari al 90 percento
della spesa complessiva, a favore dell'Amministrazione comunale di
Arvier per l'acquisto di un fabbricato di pregio ambientale, sito
in località Leverogne, di proprietà della ditta Luboz Lino,
contraddistinto al Catasto del Comune censuario di Arvier al Fg.
XI, mappale 550, da destinare alla realizzazione di un museo e di
servizi vari, ai sensi delta legge regionale 27 giugno 1986, n.
27;
2) di approvare ed impegnare la spesa di lire 39.600.000=
(trentanovemilioniseicentomila) da imputare al capitolo 20620 dei
bilancio di previsione della Regione per l'anno 1995 ("Contributi
ai Comuni per la costituzione di un patrimonio comunale
immobiliare"), che presenta la necessaria disponibilità,
3) di disporre che la somma venga liquidata ai sensi
dell'articolo 58 della legge regionale 27 dicembre 1989, n. 90, a
cura della Presidenza della Giunta regionale alla stipulazione di
regolare atto notarile di compravendita, nel rispetto delle
condizioni generali di acquisto risultanti dalla domanda di
contributo;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Ha chiesto la parola il Consigliere Squarzino
Secondina.
Squarzino (VA) Per chiedere all'Assessore al turismo se non in
questa sede, almeno in commissione, se può venire ad illustrarci il
quadro dei musei, perché a me sembra che finanziamo continuamente
le richieste di musei etnografici da una parte e dall'altra,
pertanto chiedo: c'è un progetto organico oppure ogni paesino ha il
suo museo etnografico?
Secondo me non ha tanto senso che ogni paese ed ogni villaggio
abbia il suo museo, forse rispetto a questo argomento varrebbe la
pena di fare un piano un po' più organico.
Ripeto, non so se l'Assessore è in grado in questo momento di
dare una risposta, comunque lo impegnamo eventualmente a venire in
commissione e a riferire su questo argomento, altrimenti senza un
quadro completo non si hanno elementi neanche per valutare i
singoli interventi.
Presidente Ha chiesto la parola l'Assessore al turismo, sport e
beni culturali, Agnesod.
Agnesod (UV) La competenza per quanto riguarda i musei è
dell'Assessorato alla pubblica istruzione, noi seguiamo una parte
di questi interventi soprattutto per quanto riguarda interventi che
possono riguardare dei centri storici oppure delle strutture nei
centri storici. Comunque siamo d'accordo, penso che sia giusto che
io venga in commissione a relazionare su quanto richiesto.
Presidente Pongo in votazione la delibera in oggetto:
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK