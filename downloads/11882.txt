Consiglio Regionale della Valle d'Aosta - Oggetto del Consiglio n. 2716 del 6 novembre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2716 del 6 novembre 1991 - Resoconto
OGGETTO N. 2716/IX Iniziative per evitare la soppressione del
treno domenicale sul percorso Aosta-Torino
(Interpellanza)
Errore. Il segnalibro non è definito.
Président
Je lis l'interpellation présentée par le
Conseiller Riccarand et inscrite au point n° 18 de l'ordre du
jour.
Interpellanza Premesso che permane la previsione di
soppressione, dall'8 dicembre 1991 al mese di marzo 1992, del treno
domenicale in partenza alle ore 19,28 da Aosta per Torino-Porta
Nuova;
Rilevato che tale soppressione arrecherebbe grave disagio agli
studenti valdostani che frequentano l'Università di Torino in un
periodo di intensa frequenza della sede universitaria;
Ricordato che il Consiglio regionale, nello scorso mese di
luglio, aveva approvato una mozione che impegnava la Giunta
regionale ad assumere le opportune iniziative per mantenere il
treno della domenica sera;
il sottoscritto Consigliere regionale del Gruppo Verde
Alternativo
interpella
l'Assessore regionale all'Ambiente, Territorio e Trasporti per
sapere:
1) quali iniziative sono state assunte o si intendono assumere
per mantenere regolarmente in funzione il treno degli studenti
della domenica sera;
2) se si è già in grado fin d'ora di garantire che non verrà
attuata la soppressione del citato treno.
Président
Le Conseiller Riccarand a demandé la parole;
il en a la faculté.
Riccarand (VA)
Nello scorso mese di luglio, in seguito
ad una mozione dell'Union Valdôtaine presentata nel mese di giugno,
il Consiglio regionale aveva già avuto modo di affrontare il
problema del treno domenicale in partenza alle 19,28 da Aosta per
Torino Porta Nuova, che viene usato normalmente dagli studenti
universitari.
In quell'occasione il Consiglio aveva impegnato la Giunta ad
intervenire per evitare la soppressione del treno, che, a quanto mi
risulta, dovrebbe iniziare l'8 dicembre 1991 e protrarsi fin alla
fine di marzo del 1992, soprattutto perché verrebbe istituito un
cosiddetto "treno della neve", che praticamente dovrebbe sostituire
la corsa della domenica sera.
La soppressione di questo treno comporterebbe un disagio
notevole, perché gli studenti universitari dovrebbero partire da
Aosta nel pomeriggio della domenica, contraendo notevolmente la
loro durata della loro permanenza in Valle.
Ciò ha sollevato delle proteste e determinato una situazione di
di-sagio, per cui noi riteniamo che si sia ancora in tempo per
assume-re i provvedimenti necessari per ovviare a tale
soppressione. L'isti-tuzione di un treno della neve può anche
essere ottima ed interes-sante, ma non ci sembra che debba andare a
scapito del normale servizio. Si tratta, pertanto, di istituire un
treno aggiuntivo per la neve, mantenendo comunque la corsa della
domenica sera.
Con questa interpellanza vorremmo sapere se ci sono delle novità
in merito e se è possibile evitare tale soppressione, che
evidentemente penalizzerebbe fortemente gli studenti valdostani che
frequentano l'Università di Torino.
Président
Monsieur Fosson, Assesseur à l'environnement,
territoire et transports, a demandé la parole; il en a la
faculté.
Fosson (DC)
Da contatti avuti con il Compartimento
dell'Ente Ferrovie dello Stato di Torino risulta appunto, come ha
detto il Consigliere Riccarand, che il treno delle 19,28, in
partenza da Aosta per Torino, dall'8 dicembre fino alla fine di
marzo verrà anticipato alle 18,52, per diventare appunto "treno
della neve". Questo fatto comporta, ovviamente, per gli studenti
quei disagi che il Consigliere Riccarand ricordava e significa che
essi dovranno anticipare la loro partenza da Aosta di un certo
lasso di tempo.
Con il Compartimento ho potuto valutare la possibilità, qualora
"il materiale rotabile" - così viene chiamato nel linguaggio delle
Ferrovie - fosse disponibile, di mantenere il "treno della neve"
così com'è stato previsto e di prevedere un treno aggiuntivo, che
verrebbe ad avere l'orario delle 19,28. In questo senso non mi sono
state date assicurazioni, ma mi è stato semplicemente detto che
verrà valutata la possibilità.
Da parte mia e dell'Amministrazione ci sarà, naturalmente, una
costante sollecitazione affinché questa possibilità venga messa in
pratica.
Presidente
Ha chiesto la parola il Consigliere
Riccarand; ne ha facoltà.
Riccarand (VA)
Non posso dichiararmi soddisfatto,
perché ci troviamo all'inizio del mese di novembre, cioè ad un mese
dalla prevista soppressione del treno, ma mi pare di capire che la
situazione sia ancora indetermi-nata.
Tra l'8 dicembre e la fine di marzo c'è una più intensa
fre-quenza ai corsi universitari, mentre la frequenza vera e
propria inizia all'inizio di novembre e si protrae fino alla metà
di maggio. Pertanto è proprio in questo il periodo che gli studenti
universitari hanno maggiore necessità di recarsi a Torino la
domenica sera.
Il protrarsi per un tempo così lungo - quattro mesi - della
soppressione del treno nel periodo centrale dell'anno accademico
non è sicuramente un dato positivo, per cui io, che non sono
soddisfatto della risposta dell'Assessore ai trasporti, chiedo che
la Giunta regionale effettui un intervento pressante per riuscire
comunque a garantire questo servizio e non penalizzare gli studenti
valdostani che frequentano l'università di Torino.
Président
En raison du fait qu'il n'y a pas le
Président du Conseil, ni le Vice-Président, je passe à l'examen du
point n° 23 à l'ordre du jour. On examinera les points 21 et 23 par
la suite.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK