Consiglio Regionale della Valle d'Aosta - Oggetto del Consiglio n. 1870 del 5 aprile 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
NORME DI ATTUAZIONE
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1870 del 5 aprile 2006 - Resoconto
OGGETTO N. 1870/XII - Parere sullo schema di decreto legislativo
recante norme di attuazione dello Statuto speciale della Regione
Valle d'Aosta in materia di motorizzazione civile e di tasse
automobilistiche.
Il Consiglio
Considerato che l'articolo 48 bis dello Statuto speciale per
la Valle d'Aosta dispone che il Governo è delegato ad emanare uno o
più decreti legislativi recanti le disposizioni di attuazione dello
Statuto stesso e le disposizioni per armonizzare la legislazione
nazionale con l'ordinamento della Regione Valle d'Aosta, tenendo
conto delle particolari condizioni di autonomia attribuita alla
regione, e che gli schemi dei decreti legislativi sono elaborati da
una Commissione paritetica composta da sei membri nominati,
rispettivamente, tre dal Governo e tre dal Consiglio regionale
della Valle d'Aosta e sono sottoposti al parere del Consiglio
stesso;
Rilevato che con nota in data 24 marzo 2006 il Ministro per
gli Affari regionali ha trasmesso, ai fini dell'acquisizione del
parere di cui all'articolo 48 bis dello Statuto speciale, lo schema
di norme di attuazione in materia di motorizzazione civile e di
tasse automobilistiche, approvato dalla Commissione paritetica in
data 10 marzo 2006;
Visto che il Dipartimento per gli Affari regionali della
Presidenza del Consiglio dei Ministri ha rilevato che la norma in
questione contiene un errore materiale al comma 2 dell'articolo 1
per cui il riferimento al "comma 4" deve essere al "comma
5";
Visto il parere della I Commissione consiliare permanente e
segnalata l'esigenza di correggere l'errore materiale
suddetto;
Esprime
parere favorevole sullo schema di decreto legislativo recante
norme di attuazione dello Statuto speciale della Regione Valle
d'Aosta in materia di motorizzazione civile e di tasse
automobilistiche.
Allegato
(Omissis)
Président - La parole à l'Assesseur au budget, aux finances, à
la programmation et aux participations régionales,
Marguerettaz.
Marguerettaz (UV) - Credo sia importante lasciare traccia di
alcune considerazioni, nel rispetto delle istituzioni. Non sono
intervenuto prima sull'altro... faccio un'appendice al collega
Bortot, che una cosa è il mondo dei sogni, un'altra è la cruda
realtà. A tutti piacerebbe vivere in un mondo agiato, con delle
grandi pensioni, il problema è che negli anni abbiamo creato una
voragine, quindi, dal punto di vista della gestione, per i sistemi
che sono stati introdotti, per i criteri introdotti, il criterio
retributivo e il criterio contributivo, si sono generate delle
aspettative che sono assolutamente non sostenibili. Questo problema
ce lo hanno tutti, le faccio un esempio della mia cassa, quella
professionale, la cassa dei dottori commercialisti: avevamo dei
professionisti che dopo 40 anni di attività andavano in pensione,
in 2 anni ricevevano delle controprestazioni che erano pari a tutti
i versamenti che avevano fatto durante tutta la loro vita
lavorativa. Con l'allungamento dell'aspettativa di vita un sistema
di questo genere è destinato alla bancarotta! Chiunque andrà ora al
Governo, Centro Destra o Centro Sinistra, sicuramente dovrà
"mettere mano" a questo sistema: ecco perché in quella sede si è
dovuto fare un ragionamento e quindi la previdenza complementare ha
dovuto introdurre dei ragionamenti. Dopodiché le regole,
Consigliere Bortot, sono regole molto chiare. La banca depositaria
deve fare il controllo, ma l'investitore non è il "CdA"! Si fanno
dei bandi per individuare dei gestori, che sono "Crédit agricole" e
quant'altro.
Per quanto attiene questo schema di decreto legislativo, andiamo
a colmare una situazione di assoluta non coerenza con il sistema
delle deleghe regionali, tanto che le competenze in materia di
motorizzazione dal 1997 erano disponibili alle Regioni a statuto
ordinario; quindi, paradossalmente, le Regioni a statuto speciale
non avevano la facoltà di intervenire ove le Regioni a statuto
ordinario potevano intervenire. Questo provvedimento necessiterà di
un accordo molto importante, perché tanti sono gli aspetti da
considerare, ad esempio, i pagamenti delle tasse automobilistiche
possono essere fatti in tanti punti e con tanti meccanismi, quindi
sarà necessario coordinare il sistema informatico, il sistema delle
informazioni e quant'altro. Così come con questo provvedimento
potremo gestire le nostre tasse automobilistiche, faccio un
esempio: ci sono tutti coloro che fanno degli acquisti di moto o
auto storiche, che in altre Regioni avevano deciso di agevolare al
fine di poter creare un volano e attività espositive. Qui con
questa norma potremo fare altrettanto, così come per altri settori
che l'Amministrazione dovesse ritenere meritevoli.
Con la norma di attuazione quindi lo Stato trasferirà tutte le
competenze e tutte le risorse e riteniamo che, al di là
dell'aspetto finanziario, cioè il gettito che dovrà essere gestito,
vi sarà la possibilità di dare un effettivo servizio a tutti i
cittadini. Uno per tutti: l'Agenzia delle entrate si trova a
gestire un contenzioso di circa 500mila euro annui, perché con i
nuovi sistemi la gente si dimentica di pagare il bollo. Negli anni
passati, quando c'erano i buoni benzina cartacei, c'era un
controllo di questo tipo di discorso. Nell'ambito delle nuove
regole vorremmo introdurre un'agevolazione per il cittadino
esattamente come facciamo oggi per la data di scadenza della
patente, cioè avvertiamo il cittadino che la sua patente è in
scadenza; così per il bollo, all'interno di archivi che potranno
essere coordinati, potremo avvertire il cittadino che il suo bollo
auto è in scadenza, i "cavalli" fiscali sono questi, e quindi dare
un vantaggio al cittadino mettendolo nella condizione di assolvere
correttamente ai suoi obblighi.
Presidente - Collega Frassy, provo a darle la parola, ma sono in
difficoltà... collega Frassy, se vuole parlare, la inviterei alla
mia postazione, il microfono non funziona...
(interruzione del Consigliere Frassy, fuori
microfono)
Presidente - ... non ha da parlare, va bene. Pongo in votazione
il punto n. 14.2 ricordandovi che il Presidente del Consiglio dei
ministri ha rilevato che la norma in questione ha un errore
materiale al comma 2 dell'articolo 1, per cui il riferimento al
comma 4 deve essere inteso al comma 5. Con questa precisazione, che
rimarrà quindi a verbale, pongo in votazione l'atto:
Consiglieri presenti, votanti e favorevoli: 26
Il Consiglio approva all'unanimità.
Presidente - I nostri lavori hanno termine con questo punto.
La seduta è tolta.
---
La session se termine à 13 heures 5.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK