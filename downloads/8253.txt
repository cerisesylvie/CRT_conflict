Consiglio Regionale della Valle d'Aosta - Oggetto del Consiglio n. 2734 del 1° aprile 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2734 del 1° aprile 1987 - Resoconto
OGGETTO N. 2734/VIII - DOTAZIONE ORGANICA DEI SERVIZI
REGIONALI PREPOSTI ALL'URBANISTICA ED ALLA SOVRINTENDENZA BENI
CULTURALI. (Interrogazione).
PRESIDENTE:
Do lettura dell'interrogazione in oggetto
presentata dal Consigliere Sandri:
INTERROGAZIONE
RICORDATO che la legge GALASSO e differenti provvedimenti di
condono edilizio nonché le normative regionali relative a vincoli
ambientali e culturali sono un pesante carico di lavoro per la
Sovrintendenza per i beni culturali e ambientali;
CONSIDERATO che tale mole di lavoro debba potersi svolgere
con la maggiore cura possibile ai fini della migliore gestione
delle ricchezze naturali della nostra Regione, nonché della
conservazione del suo patrimonio artistico;
il sottoscritto Consigliere regionale
INTERROGA
l'Assessore al Turismo per conoscere:
- quali dipendenti e con quali qualifiche sono alle
dipendenze della suddetta Sovrintendenza;
- quante persone svolgono incarichi retribuiti in tale
settore, con quale retribuzione e quale sia la durata di tali
incarichi;
- se esistano dei progetti per modificare la pianta organica
del personale dell'Assessorato al Turismo, Urbanistica e Beni
Culturali.
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Lanièce; ne ha facoltà.
LANIECE (D.C.):
I dipendenti della Sovrintendenza sono
attualmente 88 e per quanto concerne le rispettive qualifiche
provvederò a far avere al Consigliere un appunto a parte.
Le persone che svolgono incarichi retribuiti in tale settore
sono 2: una con un incarico di tre mesi che scade il 30 aprile e
l'altra con un incarico di 6 mesi che scadrà il 31 luglio. Una è
impegnata per la questione del condono e l'altra per la
perimetrazione delle zone in applicazione della legge sui tetti in
ardesia.
Alla terza domanda dell'interrogazione, dopo aver premesso che
si tratta di un argomento molto delicato, posso rispondere dicendo
che presso i tre Servizi dell'Assessorato è in corso uno studio per
presentare un progetto di modifica della pianta organica, che poi
verrà sottoposto all'esame della Giunta. La questione quindi è
sotto esame perché effettivamente si sente il bisogno di aumentare
il personale attuale
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Io sono contento perché il nuovo Assessore
al Turismo gode di alcune qualità che io apprezzo di più, cioè la
concisione e la precisione, delle quali, purtroppo, io manco
piuttosto spesso.
Credo che questo problema tenderà a peggiorare in futuro, perché
i vincoli ambientali e culturali saranno sempre più spesso oggetto
di analisi da parte dell'Assessorato, ma sempre più spesso si sente
parlare di grosse difficoltà nell'ottenere materiale ed
informazioni utili, perché gli uffici sono oberati di lavoro.
Ritengo pertanto che la questione della pianta organica sia un
fatto importante, per il quale occorre stringere i tempi. Ricordo
al Consiglio e all'Assessore che questo è l'anno dell'ambiente e
sarebbe estremamente qualificante riuscire ad avere il personale
sufficiente ed idoneo per sviluppare il piano paesaggistico
regionale, e riuscire ad applicare concretamente la legge Galasso
anche nella nostra Regione.
A proposito dei due incarichi, per tre o sei mesi, citati
dall'Assessore, posso dire che gli stessi possono anche essere
accettati per periodi limitati, ma dopo debbono trovare una
definizione precisa all'interno della pianta organica, perché non è
possibile "assumere" (è vero che questa gente ha dei contratti per
3 o 6 mesi, ma si tratta di incarichi ormai rinnovati da parecchio
tempo) persone in questi termini: a questo punto, essi devono avere
un posto di lavoro definitivo, oppure quel posto deve essere messo
a concorso affinché si possa scegliere tra tanti concorrenti la
persona più capace.
Continuare ad assumere persone senza specificarne bene la
qualifica, senza utilizzare graduatorie o effettuare concorsi, va
bene in situazioni di emergenza, ma non può essere considerata una
norma, come invece sembra essere per uno dei due incarichi citati
dall'Assessore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK