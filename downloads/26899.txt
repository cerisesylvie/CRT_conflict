Consiglio Regionale della Valle d'Aosta - Oggetto del Consiglio n. 49 del 28 febbraio 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 49 del 28 febbraio 1972 - Resoconto
OGGETTO N. 49/72 - Acquisto di appezzamenti di terreno siti
in Comune di St. Christophe. Approvazione ed impegno di spesa.
Delega alla Giunta.
Montesano (P.S.D.I.)
- La parola all'Assessore
Chantel.
Chantel (P.S.I.)
- Credo nel 1964, o qualcosa del genere,
il Consigliere regionale aveva comperato dei terreni siti in St.
Christophe da Bonichon... (
Voci
) ...lì non c'è... dunque,
nel 1964, l'Amministrazione regionale aveva comprato da Bonichon
dei terreni, in località St. Christophe, adiacenti alla proprietà
Sogno.
Ora, siccome la Giunta ha deciso il riordinamento di tutte le
proprietà della Valle e, il controllo di queste proprietà è saltato
fuori - come voi ben potete vedere, dall'allegato che vi è stato
mandato, vero? - che erano stati comprati dei terreni del tutto
inutilizzabili. Inutilizzabili perché lì una lunga striscia che non
permette la possibilità di servirsene, c'è poi un pezzo di terreno,
il più grosso, a valle, parlando sempre della strada statale, che
naturalmente anche a suo turno è non utilizzabile e allora si è
pensato bene di trattare con i proprietari dei due terreni a lato
per avere la possibilità di avere almeno un appezzamento di terreno
che possa eventualmente servire a qualcosa. Servirà a noi, servirà
per qualche impianto futuro, ecc., servirà in cessione per ragioni
industriali e artigianali o alla stessa Valle, la quale, come avete
visto dalla stessa pianta, un po' più lontano, ha già un
appezzamento dove ha fatto dei capannoni, ecc. ecc.
Per questi pezzi di terreno inizialmente sono stati chiesti
8.000 lire al metro, tenendo presente che tanti anni fa era stata
pagata sei la proprietà Bonichon, dopo trattative si è arrivati
sulle 6.000 lire al metro, che si ritengono eque. C'è solo ancora
una discussione, ecco perché la trattativa della Giunta su quei
terreni... ci sono dei pioppi, i quali potrebbero essere tagliati o
ceduti a puro prezzo di inventario da parte dei tecnici
dell'Assessorato dell'Agricoltura. In ogni modo, io propongo
l'acquisto di questi terreni, con delega alla Giunta per la
definizione.
Fosson (U.V.) -
Ma io vorrei fare alcune osservazioni.
Prima di tutto premetto che o siamo d'accordo di acquistare dei
terreni per la Regione quando c'è una previsione di utilizzo futuro
ed in questo campo possiamo essere anche molto larghi; però vorrei
rettificare alcune cose di quelle che sono state dette
dall'Assessore Chantel.
Prima di tutto, i Consiglieri passati sanno i motivi per cui
avevamo acquistato quei terreni ex Bonichon, che non era certamente
per un utilizzo di quei terreni in quel momento, perché si poteva
fare ben poco, ma entravamo in un complesso di cose che si era
trattato e quindi si era preso.
La distanza del mappale 27, su cui sono costruiti i capannoni, è
abbastanza forte rispetto a quei terreni che si prevede adesso di
acquistare in maniera che non c'è un riferimento tra il 27 e quegli
altri appezzamenti. È inutile dire, perché, allora, bisognerebbe
acquistare tutta la parte di terreno che c'è in mezzo, tra il 27 e
gli altri.
Ma c'è un'altra questione che io vorrei sottolineare alla Giunta
e di andare cauti prima di fare questo acquisto, cioè, bisognerebbe
sapere con precisione la soluzione della strada, la soluzione della
nuova strada e la soluzione della 26 in quel tratto, perché non so,
adesso io non ho più presente, qui mi sembra che siamo vicini
all'albergo Valle d'Aosta no?
Chantel (P.S.I.)
- No! Dopo Sogno, all'aeroporto.
Fosson (U.V.)
- Il 27 è dietro Ottoz no?
Chantel (P.S.I.)
- No, il 27 è qui... il 27 è ancora
proprietà Sogno. Si ha solo il passaggio.
Fosson (U.V.)
- Il 27 è proprietà dell'Amministrazione
regionale, dove sono stati costruiti i capannoni per i lavori
pubblici e per deposito.
Montesano (P.S.D.I.)
- C'è un altro 27.
Chantel (P.S.I.)
- ...Siamo fuori strada.
Fosson (U.V.)
- Ma fuori strada! Allora ci saranno due
27!
Montesano (P.S.D.I.)
- Ci sono due 27.
Fosson (U.V.)
- In quello tratteggiato a destra.
Montesano (P.S.D.I.)
- È il 27.
Chantel (P.S.I.)
- Ci sono due 27, io parlo di qua...
Fosson (U.V.)
- Questo, allora, a sinistra, vedendo qui,
è Sogno?
Chantel (P.S.I.)
- No, ... dove è tratteggiato, acquisto
per terreni; la proprietà Bonichon è quella tratteggiata in nero,
c'è un passaggio di strada.
Fosson (U.V.)
- Sì, ma Sogno, tanto per localizzare la
cosa, Sogno è a sinistra?
Chantel (P.S.I.)
- Sogno è a sinistra.
Fosson (U.V.)
- Allora rettifico un po' quello che ho
detto, perché io credevo che fosse vicino al Valle d'Aosta.
Quindi, questi terreni, comunque non vengono toccati, non
vengono interessati da cambiamenti di... da tracciamenti di strada
o che?
Va beh, allora ritiro quello che ho detto.
Montesano (P.S.D.I.)
- Allora, la parola al Consigliere
Andrione, che però adesso non c'è. Chi altro chiede la parola?
Consigliere Savioz.
Savioz (P.C.I.)
- Ecco, noi diciamo subito che
l'operazione va fatta, però siamo del parere e teniamo conto che
questi terreni presi così, uno a uno, come sono, non sono
edificabili, e quindi le sei mila lire al metro sono esagerate.
Non è il valore che hanno, non sono edificabili.
Non è possibile, perché hanno, come si dice, una conformazione
tale per cui non è possibile costruire. Comunque, sono due
proprietari, sono due proprietari che prima di mettersi assieme
devono diventare un proprietario unico, o fare dei contratti, e via
di quel passo lì.
Quindi, dal punto di vista commerciale, sono dei terreni che non
hanno quel valore che noi gli diamo. Malgrado questo, noi diciamo
che la cosa va fatta, perché il terreno ex Bonichon, che abbiamo
comprato a suo tempo, così come è, non ci serve niente, perché
anche quello non ha le caratteristiche per poter essere
costruibile. Quindi a noi è utile comperare quei terreni, anche se
il prezzo è troppo elevato.
Per quanto concerne, poi, la situazione generale dei terreni
nostri, c'è da tenere conto del n. 27 - non so chi sia il
proprietario - Sogno? Eh, beh, si potrebbe parlare con questo
egregio signore e vedere di completare la nostra proprietà in quel
senso.
Chantel (P.S.I.)
- ...la legge sulla proprietà
terriera...
Montesano (P.S.D.I.)
- Non riterrebbe opportuno che
finisse il Consigliere Savioz?
Savioz (P.C.I.) -
Io ho finito, perché è inutile
dilungarsi, ho detto quello che essenzialmente doveva essere detto,
quindi...
Montesano (P.S.D.I.)
- Vediamo se ci sono altre richieste
di informazione, altri interventi, poi diamo la parola... C'era il
Consigliere Andrione che aveva chiesto la parola. No? Allora mi
sono sbagliato. Chi altri chiede la parola?
Allora la parola all'Assessore Chantel.
Chantel (P.S.I.)
- Quando noi avremo acquistato questi
altri terreni, sulla legge che c'è di proprietà terriera, siccome
avremo circondato il 27, qualunque atto di vendita, eventuale, di
prelazione è nostro, della Regione, però quando avremo comprato
questo, tratteremo il 27.
È giusto, perché avendo comprato tutto in giro, abbiamo la
prelazione in caso di vendita, con la nuova legge.
A momenti, possiamo intervenire, se vogliamo, il Pinco Pallino
che offre 20.000 lire al metro... sai i soldi li hanno tutti in
tasca e tutti buoni, state tranquilli che le 20.000 lire al metro,
non c'è nessuno che li offre.
Montesano (P.S.D.I.)
- Consigliere Manganoni.
Manganoni (P.C.I.)
- Io voglio solo aggiungere questo a
quanto è stato detto: d'accordo, compriamo dei terreni, perché
sappiamo che se oggi li paghiamo 10, domani costano 20, no?
L'esperienza ci insegna, su tutti i terreni che abbiamo comprato,
su quasi tutti, non su tutti, però non è poi che le seimila lire
sia poi un prezzo veramente d'affezione, neh? Perché lì in quella
zona, vicino, i Comuni vendono i terreni, per
l'industrializzazione, ecc. a 1.000, 1.500... Sì, Chantel, i
terreni che ha venduto lì vicino ad Ottoz, a St. Christophe, li ha
venduti a 2.000, cinque o sei anni fa... (
Voce
) ...i
terreni. No, ma io ti voglio dire questo: io comprendo che i comuni
li vendono per l'industrializzazione e quindi hanno anche il loro
tornaconto, nel senso che creano delle industrie, non solo
nell'interesse dei comuni, ma anche negli interessi generali della
Regione. Hanno poi interessi, per esempio, assunzioni di
manodopera, noi sappiamo se le riservano e fanno bene, quindi non è
che sia un prezzo... comunque, io sono d'accordo con te che noi fra
dieci anni, questi terreni qui, anziché sei, costeranno 10-12,
questo è vero. Specialmente in quella zona, che se si attuerà
quella famosa strada di svincolo, naturalmente i terreni in quella
zona che diventerà commerciale e industriale, andranno, i prezzi,
andranno alle stelle, quindi, noi siamo d'accordo, ma non è che poi
sia un prezzo veramente di affezione.
Chantel (P.S.I.)
- Io voglio far presente che questi
terreni, in più di tutto il resto, hanno un indice di
costruibilità, cioè ci si possono costruire case, non è zona
industriale nel Piano regolatore di St. Christophe, e se è vero che
tutti e due i terreni, da soli, ognuno non può farci niente, è
altrettanto vero che, quando si tratta di due fratelli e di una
sorella, il giorno che ne hanno la necessità... d'altronde io sono
intervenuto perché sapevo che erano in vendita, cioè c'era chi
trattava per portarseli via.
Ora ritenevo di dover trattare e di fatto la richiesta è stata
di otto mila lire, in principio.
Purtroppo, mi si potrà dire che le seimila, tanto tempo fa,
erano tante, ma c'è un precedente, però tant'è vero che quelli
volevano capitalizzare l'interesse delle seimila - slittamento
della moneta - e gli ho detto: "Guardate, la Giunta mi ha detto di
trattare su questa cifra, se volete trattare, trattate, se non
volete trattare, chiuso".
E questo è il massimo che sono riuscito ad ottenere, che sia un
prezzo, vero, questo lo decida il Consiglio, io di più non ho
potuto ottenere. Se lo vogliono comprare lo comprano, se non
vogliono comprare, salvo ratifica del Consiglio, però la copertura
c'è al completo.
Montesano (P.S.D.I.)
- Nessun altro chiede la parola?
Allora io faccio le mie riserve su questo argomento per la
destinazione in sede di bilancio, in quanto che la somma è caricata
sul bilancio 1972 e il bilancio 1972 non è sino ad oggi
approvato... un attimo, mi lasci finire di parlare, caro Chantel, e
poi farai le tue osservazioni.
Io lo faccio per ragioni di correttezza amministrativa che
interessa tutto il Consiglio, in quanto che la somma di 45.000.000
è addebitata al capitolo del bilancio preventivo per la Regione per
l'anno 1972. Ecco, la parola all'Assessore Chantel.
Chantel (P.S.I.)
- L'anno scorso avevamo in bilancio
600.000.000 per l'acquisto di terreni, ogni mese che passa sono 50
milioni al mese, siamo già, se non mi sbaglio, a fine febbraio,
perciò anche se mi servissi solo dei dodicesimi, basterebbero il
dodicesimo di gennaio.
Montesano (P.S.D.I.)
- Ora non è che io non sia d'accordo
sull'acquisto, faccio questa osservazione di carattere
procedurale.
Allora, nessun altro chiede la parola? Il Consiglio è chiamato a
votare.
Chi è favorevole alzi la mano. Contrari? Astenuti? Il
sottoscritto.
Allora, vogliamo riprendere le interpellanze che sono state
lasciate ...
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK