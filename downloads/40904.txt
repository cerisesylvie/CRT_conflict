Consiglio Regionale della Valle d'Aosta - Oggetto del Consiglio n. 182 del 18 ottobre 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
STATUTO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 182 del 18 ottobre 2018 - Resoconto
OGGETTO N. 182/XV - Rinvio della nomina dei componenti di
parte regionale in seno alla Commissione paritetica di cui
all'articolo 48bis dello Statuto speciale per la Valle d'Aosta,
introdotto dall'articolo 3 della legge costituzionale 23 settembre
1993, n. 2.
Fosson (Presidente) -
Per il punto 20 all'ordine del
giorno, dopo la discussione di ieri nella Conferenza dei
Capigruppo, ad ampia maggioranza è stato deciso di rinviarlo al
prossimo Consiglio.
La parola alla Presidente della Regione per mozione
d'ordine.
Spelgatti (LEGA VDA) -
Che tutti i valdostani sappiano
che questa è una cosa gravissima! È da varie adunanze del Consiglio
che le nomine per la Commissione paritetica vengono rimandate. Le
nomine per la Commissione paritetica sono qualcosa di assolutamente
fondamentale per la Valle d'Aosta! Dallo Stato continuano a
chiederci come mai non procediamo alla nomina dei membri per la
Commissione paritetica, perché anche loro, a loro volta, devono
nominare i componenti di parte statale. Questa cosa è assolutamente
indecente! Ribadisco che in questo momento i nomi per la
Commissione paritetica devono essere portati al voto e chiunque
della maggioranza si deve assumere la responsabilità davanti ai
Valdostani del non nominarne i membri!
Questo dimostra come si sta lavorando da tre mesi a questa
parte. I membri della Commissione paritetica sono sempre stati
concordati da questa maggioranza e non c'era stato alcun problema
sui nominativi. È chiaro che questa è una manovra politica
nell'attesa di vedere se riuscite a fare una mozione di sfiducia ed
eventualmente rivedere quelli che sono i nomi e quindi fare i
vostri accordi politici. I nomi scelti non hanno connotazione
politica ed esprimono soltanto delle professionalità altissime per
il bene della Valle d'Aosta. Non ci sono connotazioni politiche
soprattutto in capo alla Lega e, di conseguenza, nomi che
potrebbero essere non apprezzati in quanto vicini alla Lega.
Quindi, questi nomi che esprimono soltanto delle professionalità
altissime per il bene della Valle d'Aosta devono essere nominati,
perché questo serve ai Valdostani tutti. Questo dimostra, come al
solito, come si sta lavorando in questi tre mesi e
l'irresponsabilità di parte di questa maggioranza che non lavora
per il bene dei Valdostani e non ha nessun interesse a fare il loro
bene! Questa votazione deve andare avanti e ognuno si deve assumere
le sue responsabilità, perché deve andare avanti per il bene
esclusivo dei Valdostani.
Presidente -
L'articolo 18 del Regolamento interno è
molto chiaro: i Capigruppo ieri a larga maggioranza, esprimendo
delle motivazioni varie, hanno deciso di rinviare questo argomento
al prossimo Consiglio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK