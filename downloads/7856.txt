Consiglio Regionale della Valle d'Aosta - Oggetto del Consiglio n. 2256 del 6 ottobre 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2256 del 6 ottobre 1986 - Resoconto
OGGETTO N. 2256/VIII - COMUNICAZIONE DELLO SCHEMA DEL DECRETO
LEGISLATIVO CONCERNENTE NORME DI ATTUAZIONE DELLO STATUTO IN
MATERIA DI FINANZE REGIONALI E COMUNALI. - (Approvazione di ordine
del giorno).
PRESIDENTE:
Do lettura dello schema di Decreto
Legislativo in materia di "Finanze regionali e comunali", da
emanarsi in applicazione dell'articolo 2 della legge 5 agosto 1981,
n. 453 (Norme di attuazione dello Statuto Speciale per la Regione
Valle d'Aosta):
ARTICOLO 1
In attuazione dell'art. 4 primo comma, della legge
costituzionale 26 febbraio 1948, n. 4, in relazione all'art. 3,
lett. f, della legge costituzionale medesima, sono trasferite alla
Regione Valle d'Aosta le funzioni amministrative esercitate da
organi centrali e periferici dello Stato (e da enti pubblici) in
materia di finanze regionali e comunali.
Restano ferme le funzioni già esercitate dalla Regione Valle
d'Aosta nella predetta materia.
Negli articoli è usata, per indicare la Regione Valle d'Aosta,
la sola parola "Regione".
ARTICOLO 2
Le funzioni di competenza di organi dello Stato in materia di
imposta comunale di soggiorno sono trasferite alla Regione Valle
d'Aosta.
(Le funzioni trasferite sono quelle previste dal R.D.L. 24
novembre 1938, n. 1926, convertito nella legge 2 giugno 1939, n.
379 modificato dalla legge 11 luglio 1941, n. 733, dalla legge 24
marzo 1958, n. 174 e dal D.L. 28 febbraio 1983, n. 55 convertito
nella legge 26 aprile 1983, n. 131, in particolare quelle relative
alla determinazione e specificazione della materia imponibile, dei
soggetti, dei termini e delle modalità di applicazione dell'imposta
nel territorio della Valle d'Aosta.)
ARTICOLO 3
La Cassa Depositi e Prestiti, la Direzione Generale degli
istituti di previdenza amministrati dal Ministero del Tesoro e
l'Istituto per il credito sportivo possono concedere mutui alla
Regione Valle d'Aosta per il finanziamento delle spese di cui
all'art. 11 della legge 26 novembre 1981, n. 690.
È abrogato l'art. 27 della legge 16 maggio 1978, n.
196.
ARTICOLO 4
Ai fini del coordinamento della finanza regionale con la finanza
locale, le risorse finanziarie attribuite dallo Stato agli enti
locali della Valle d'Aosta da disposizioni generali o settoriali,
annuali o pluriennali, sono direttamente corrisposte alla
Regione.
La Regione provvede a ripartire fra gli enti locali le
assegnazioni statali in una con i contributi e le sovvenzioni ad
essi destinati dal bilancio regionale, secondo criteri informati
all'attuazione del programma regionale di sviluppo e dei programmi
di attività degli enti locali e all'obiettivo di adeguare i mezzi
finanziari alle funzioni proprie o delegate agli enti medesimi.
ARTICOLO
5
Ai fini dell'assunzione di finanziamenti a medio e lungo termine
gli enti locali della Valle d'Aosta devono sentire la Regione in
ordine alla compatibilità del progetto o dell'intervento con il
programma regionale di sviluppo.
A fronte dei finanziamenti riconosciuti necessari, la Regione
può concedere le occorrenti garanzie, nonché contributi per il loro
totale o parziale ammortamento.
La Regione può assumere a carico del proprio bilancio tutti o
parte degli oneri finanziari connessi all'esecuzione e gestione di
piani o progetti di impianto od opere pubbliche di interesse o
utilità sovracomunale.
ARTICOLO 6
Le funzioni amministrative concernenti agevolazioni di
credito, già trasferite alla Regione a termini del Part. 70 del
decreto del Presidente della Repubblica 22 febbraio 1982, n. 182,
comprendono anche quelle relative alle materie contemplate dai
decreti legislativi emanati in forza della delega di cui all'art. 2
della legge
5
agosto 1981, n. 453 e successive disposizioni
recanti proroghe dei termini fina li della delega stessa.
Se alla costituzione dei fondi destinati alla concessione del
credito agevolato concorrono in misura prevalente assegnazioni,
conferimenti di capitale o anticipazioni finanziarie della Regione,
la misura dei tassi di interesse a carico dei beneficiari
è
determinata con particolare riferimento agli obiettivi
dell'intervento regionale ed alle condizioni delle categorie di
operatori e di imprese cui l'agevolazione
è
indirizzata, a
modifica del terzo comma dell'art. 70 del decreto del Presidente
della Repubblica 22 febbraio 1982, n. 182, ai sensi dell'art. 1,
secondo comma, n.
5,
della legge
5
agosto 1981, n.
453.
ARTICOLO 7
Il regime di gestione delle disponibilità finanziarie e delle
giacenze di tesoreria della Regione e degli enti da essa dipendenti
compete alla Regione medesima, in armonia con i principi del citato
titolo IV della legge 5 agosto 1978, n. 468.
Spetta alla Regione, dettare norme in materia di bilanci, di
rendiconti, di amministrazione del patrimonio e di contratti degli
enti locali della Valle d'Aosta e loro aziende, nel rispetto dei
principi generali di contabilità pubblica, nonchè delle
disposizioni relative alla normalizzazione e al coordinamento dei
conti pubblici di cui al titolo IV della legge 5 agosto 1978, n.
468 e al decreto del Presidente della Repubblica 19 giugno 1979, n.
421.
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Au-delà de la communication faite au
Conseil, je voudrais rappeler que le Conseil avait donné mandat à
trois experts de rédiger un texte sur les normes concernant le
"schema di decreto legislativo concernente norme di attuazione
dello statuto in materia di finanza regionale locale". Pour arriver
à ces conclusions, les experts ont fait un travail pendant près de
deux ans; comme vous le savez la commission compétente est composée
de six experts dont 3 nommés par le Conseil régional et 3 par les
ministères compétents. Pour parvenir à ce schéma de décret, le
travail s'est révélé long, difficile et il doit être poursuivi,
compte tenu des résistances des différents ministères à accepter
certaines indications des experts qui soutiennent les droits et
compétences de l'Administration régionale. J'avais déjà accepté de
discuter de ce problème avec la commission compétente et j'avais
dit que depuis toujours, ou bien l'on a confiance dans le travail
des trois experts ou bien l'on accepte qu'il y ait là toute une
série de critiques de la part de quelque expert, et l'on change la
commission. Il n'y a pas d'autre solution.
J'avais déjà dit qu'en tant que Gouvernement on ne pouvait que
remercier les experts pour leur travail, que l'on partageait
entièrement leurs propositions, car il n'est pas prévu que le
Conseil s'exprime à ce sujet; le Conseil n'a que la possibilité de
nommer et donc d'avoir la confiance; il y a eu des rapports des
trois experts aux commissions compétentes; on a discuté du problème
et donc à ce sujet - à moins q'on veuille reprendre entièrement le
discours au sein du Conseil et donc il S'agit de procéder à une
modification totale de ce qui a été fait jusqu'à présent, pour le
problème des "norme di attuazione" et le travail des commissions -
il suffit de prendre acte, après avoir discuté au sein de la
commission, des résultats des pourparlers avec l'autre partie
concernée, c'est-à-dire les trois représentants des ministères qui
ont eu d'énormes difficultés à accepter certaines vues vis-à-vis de
la finance locale.
Pour ce qui est de l'article 4, le plus important, où l'on
soutient que "ai fini del coordinamento della finanza regionale con
la finanza locale, le risorse finanziarie attribuite dallo Stato
agli enti locali della Valle d'Aosta, da disposizioni generali o
settoriali, annuali o pluriennali, sono direttamente corrisposte
alla Regione", là l'on éclaircit au niveau de Commission, les
raisons qui sont à la base de ce choix. Si l'on veut faire de la
programmation, comme chacun se plaît souvent à le souligner, il est
indispensable de savoir ce qui se passe dans les communes, dans les
autres organes; seulement on risque de ne plus savoir s'il y a la
liaison directe entre Etat et communes et le problème a été soulevé
lors des assemblées de Syndics - en tant qu'Administration
régionale, ce qui se passe entre l'Etat et la Région, alors que
l'on a prétendu qu'il y ait application de la loi en prévoyant des
programmes au niveau des administrations communales; des programmes
qui seront financés; les plans des travaux seront prévus ainsi que
l'utilisation de l'argent de l'Administration régionale par
l'octroi de sommes aux communes. Nous sommes convaincus que la
position acceptée était la meilleure, à savoir une coordination au
niveau régional. A ce propos il y a eu des critiques que j'avoue ne
pas avoir comprises. Pour le restant, nous devons remercier ceux
qui ont participé et ont abouti à ces résultats, qui donnent des
garanties sous le profil de l'Administration régionale et des
communes en matière de finances régionales et communales. Nous
partageons ce résultat, fruit d'un travail très long, difficile,
complexe, visant à convaincre également les représentants de l'Etat
à protéger les compétences régionales et communales.
Si dà atto che alle ore 17,53 assume la Presidenza il Vice
Presidente DE GRANDIS.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Noi riteniamo che sia opportuno e
doveroso svolgere qui in aula una riflessione intorno a questo
oggetto, perché l'argomento merita un approfondimento e perché, nel
momento in cui ci appropriamo di una competenza così importante, è
bene che il Consiglio sia consapevole del passo che si compie. Ci
auguriamo che la discussione non passi inosservata, come è successo
in altre occasioni.
L'argomento a prima vista può sembrare arido, ma non lo è,
perché, attraverso l'esame di questo schema, si evidenzia un nuovo
modo di essere della nostra Regione e soprattutto si evidenzia un
nuovo comportamento dell'Amministrazione regionale.
Il Presidente della Giunta ha giustamente sottolineato che
l'applicazione dell'art. 4 "eliminerà" quel filo diretto che
esisteva tra amministrazioni comunali e Stato. Però, l'eliminazione
di questo legame fa assumere un nuovo ruolo alla Regione e comporta
un modo di essere sostanzialmente diverso dell'Amministrazione
regionale. Dico questo perché finora l'autonomia finanziaria dei
Comuni è stata garantita dall'intervento dello Stato, mentre ora
questa autonomia finanziaria verrà perlomeno mediata (se mi si
passa l'espressione) dall'intervento dell'Amministrazione
regionale. In questo quadro le norme di attuazione costituiscono un
notevole passo avanti, perché eliminano quello che poteva essere un
inconveniente, e cioè che la mano destra non sapesse cosa faceva la
sinistra, e impongono agli enti locali minori ed
all'Amministrazione regionale il dovere di agire in sintonia e di
programmare, se vogliamo usare un termine un pò pomposo, il proprio
destino in termini diversi. Innanzitutto, in questo modo, forse, la
Regione si riappropria del suo compito essenziale di indirizzo e di
coordinamento, e questo lo si evidenzia all'art. 5, dove si dice:
"Ai fini dell'assunzione di finanziamenti a medio e lungo termine
gli enti locali della Valle d'Aosta devono sentire la Regione in
ordine alla compatibilità del progetto o dell'intervento con il
programma regionale di sviluppo".
L'intervento finanziario della Regione, quindi, non è più
lasciato all'estemporaneità dell'Amministrazione regionale, ma deve
essere programmato ed inquadrato in un piano regionale di sviluppo
che, a sua volta, dovrà essere integrato dagli interventi
comunali.
Si avrà così la possibilità di osservare, non solo se certi
interventi sono compatibili sul piano strettamente finanziario, ma
anche se sono compatibili con gli obiettivi generali
dell'Amministrazione regionale. Mi sembra che questo sia un dato di
fatto estremamente importante.
Sotto certi aspetti, potrebbe anche sorgere il dubbio che
l'eliminazione del contatto diretto tra Comuni e Stato limiti la
stessa autonomia dei Comuni. È un dubbio legittimo che può essere
fugato solo se l'Amministrazione regionale assume quel ruolo al
quale facevo riferimento poc'anzi. Se invece le cose continueranno
a procedere come sono andate avanti per molti anni, si tratterebbe
solo di una asettica riaffermazione di maggiore autonomia, che in
realtà, sotto certi aspetti, minerebbe l'autonomia degli enti
locali minori e quindi dei Comuni e delle Comunità Montane.
Questo provvedimento ha un suo notevole peso specifico che noi
dobbiamo rimarcare perché credo che si tratti di una innovazione di
carattere sostanziale, con la quale lo Stato si spoglia delle sue
competenze a favore dell'ente Regione.
A questo punto è doveroso sottolineare l'abilità di coloro che
hanno condotto questa trattativa e che sono riusciti a strappare
norme di questo tipo, a fronte di un atteggiamento continuamente
accentratore e "centralistico" dello Stato, perchè la conquista di
queste norme torna ad onore di coloro che rappresentavano la nostra
Regione in seno alla Commissione Paritetica.
Io ho detto queste cose perché ne sono profondamente convinto e
perché credo che, auspicando che lo schema si traduca in breve
tempo in un provvedimento definitivo, dobbiamo meditare fin d'ora
sul ruolo che l'Amministrazione regionale deve giocare in questo
nuovo contesto. Sarebbe stato sciocco, quasi una battaglia di
retroguardia, rivendicare alla Regione Valle d'Aosta una maggiore
autonomia ed una maggiore competenza in materia finanziaria, per
poi usarla in modo distorto verso gli enti territoriali minori. Io
ritengo che l'equilibrio dei poteri deve essere dosato in modo
accurato e per far ciò occorre la collaborazione degli enti locali
e un atteggiamento sostanzialmente diverso e conseguente a queste
norme, da parte dell'Amministrazione regionale.
Se questo schema passa, l'autonomia regionale compie un notevole
passo in avanti, per il quale questo Consiglio non può non
esprimere la propria soddisfazione. Il Consiglio, però, deve anche
assumere la consapevolezza del fatto che, con questo provvedimento,
l'atteggiamento ed il comportamento del l'Amministrazione
regionale, nei confronti delle collettività minori, deve cambiare
in modo sostanziale e deve essere inquadrato in un mosaico molto
più composito, in cui la Regione inserisce le sue tessere e gli
enti minori le loro.
Per questo motivo io credo che sarebbe sciocco ed inopportuno
venire in questa sede a riconsiderare il problema in termini
diversi; riteniamo però che il Consiglio, proprio perché il momento
è importante e qualificante, debba anche assumere alcuni impegni
per il futuro e noi, come Gruppo Socialista, ci permettiamo di
sottoporre all'esame del Consiglio un ordine del giorno che così
recita:
"ORDINE DEL GIORNO
IL CONSIGLIO REGIONALE
- preso atto dello schema di decreto legislativo concernente
norme di attuazione dello Statuto in materia di finanze regionali e
comunali;
- considerato che tale schema conferisce alla Regione un nuovo
ruolo per quanto concerne i rapporti con i Comuni in materia di
finanze nonché ipotizza la predisposizione di un programma
regionale di sviluppo all'interno del quale siano compatibili i
progetti di intervento degli Enti locali;
- accertato che secondo il succitato schema la Regione viene ad
assumere una funzione di centralità nell'ambito dei delicati
rapporti finanziari con i Comuni che se da un lato esalta
l'Autonomia regionale attribuendole nuove competenze, prima
esercitate dallo Stato, dall'altro inserisce nuovi meccanismi che
in un certo senso possono condizionare lo stesso regime finanziario
degli Enti locali in un prospettato quadro di coordinamento tra
finanza regionale e finanza locale
IMPEGNA
la Giunta regionale, ad avvenuta approvazione di tali norme
attuative dello Statuto, a riconsiderare l'intera materia
disciplinante i rapporti fra finanza regionale e finanza locale in
sede di apposito dibattito consiliare".
PRESIDENTE:
Ha chiesto la parola il Vice Presidente
Consigliere Dolchi; ne ha facoltà.
DOLCHI (P.C.I.):
Signor Presidente e colleghi
Consiglieri, nel prendere la parola e nell'associarmi alle parole
del Presidente della Giunta, io ritengo doveroso esprimere il
ringraziamento più sincero e sentito ai tre componenti della
Commissione paritetica che sono stati designati dal Consiglio
regionale per difendere gli interessi della Valle d'Aosta e per
"combattere" per realizzare lo schema di decreto.
È certamente da condividere un provvedimento che trasferisce
alla Regione una funzione già esercitata dal Ministero
dell'Interno. Esprimiamo certamente quindi un ringraziamento per il
lavoro svolto, ma questo ringraziamento non ci può fare accettare
la tesi che sostiene il Presidente della Giunta: "Questi nostri tre
rappresentanti hanno operato bene. Questi nostri tre rappresentanti
hanno coinvolto e convinto i loro interlocutori. Ebbene: prendere o
lasciare! Questo è il testo: o lo accettiamo così com'è, oppure
cambiamo i nostri rappresentanti, perché viene a mancare la fiducia
nei loro confronti!" Io vorrei sgombrare il terreno da un
ragionamento di questo tipo. Noi manteniamo la piena fiducia nei
confronti dei nostri rappresentanti in seno alla Commissione
paritetica, ma, proprio come diceva il Consigliere Torrione,
siccome l'argomento è delicato ed importante, e siccome questa
Commissione ha lavorato su indicazione della Giunta e del suo
Presidente, che solamente in un tempo successivo ha riferito ai
Capigruppo che sono venuti a conoscenza del difficile e delicato
lavoro, ebbene, io credo che, nel momento in cui il Consiglio
regionale tira le somme, il Consiglio regionale abbia la
possibilità di pronunciarsi.
Io non vorrei neppure entrare nel merito del 2° comma dell'art.
4 e del 1° comma dell'art. 5. Già il Consigliere Torrione ha detto
che lo schema di decreto mette in luce diversa i rapporti
Comune-Stato e Comune-Regione; che il trasferimento di tutti i
versamenti attraverso la Regione pone delle incombenze diverse, sia
per i trasferimenti che per le deleghe; che tutto questo - si
sostiene a livello tecnico - è già scritto nello schema di
decreto.
Noi riteniamo invece che un maggior chiarimento del 2° comma
dell'art. 4 e del 1° comma dell'art. 5 eviterebbe eventuali
difficoltà di interpretazioni in seguito, anche se ci è stato
detto, sia in sede di Commissione, sia durante lunghi colloqui che
abbiamo avuto con i componenti della Commissione, che quanto noi
andiamo dicendo è già implicito nel testo presentato. Siccome però
"abundare" è sempre meglio che "deficere", noi ci permettiamo di
presentare due emendamenti od osservazioni a quel testo, perché
riteniamo che lo stesso, finché non è licenziato dal Consiglio
regionale, non possa essere un testo "tabù". Do lettura degli
emendamenti-osservazioni:
art. 4-2° comma: sostituire dopo "secondo criteri", con:
"informati all'obiettivo di assicurare ad ogni Comune la
certezza di mezzi finanziari necessari per esercitare le funzioni
proprie o delegate e per attuare i propri programmi, nonché la
disponibilità di ulteriori risorse che gli consentano di concorrere
alla attuazione del programma regionale di sviluppo".
art. 5-1° comma
: sostituire con:
"Gli enti locali della Valle d'Aosta comunicano alla Regione
i loro progetti ed interventi per i quali intendono assumere
finanziamenti a medio e lungo termine.
La
Regione può rivolgere all'ente locale
motivata
richiesta di riesaminare progetti ed interventi
che contrastino con gli indirizzi del programma regionale di
sviluppo".
Alle osservazioni del Presidente della Giunta io mi permetto di
obiettare: se è il Consiglio che esprime il parere, se è il
Consiglio che è sovrano, il Consiglio non può, anche se ha piena e
completa fiducia nei propri rappresentanti, accettare a scatola
chiusa, senza modificare una virgola, di decreto che viene
presentato. Si dirà: "Ma poi gli altri tre rappresentanti che hanno
accettato questo testo non sono più d'accordo e magari
si
ravvedono e mandano tutto per aria". Ma io ricordo che, quando sul
problema della scuola abbiamo discusso diverse posizioni e
differenti orientamenti, l'Assessore Viglino ha insistito affinché
tutte le proposte del Consiglio fossero raccolte ed inviate tutte
insieme all'esame successivo della Commissione ancora in funzione
perché fossero, comunque, una base per il decreto definitivo. Non
mi dilungo di più, ma sono convinto della tesi...
(.....INTERRUZIONE.....)
Ma io contesto che l'oggetto "Comunicazione..." sia un oggetto
giusto. Non può essere una comunicazione, perché se il Consiglio
deve pronunciarsi...
ROLLANDIN
(fuori microfono): "L'oggetto non l'ho scritto
io!"
DOLCHI (P.C.I.):
Ma l'oggetto non l'ho scritto neanch'io!
Come Consigliere regionale, però, posso contestare l'oggetto e
posso avanzare, come faccio, le due osservazioni od emendamenti dei
quali prima ho dato lettura, presentandole alla Presidenza del
Consiglio.
PRESIDENTE:
Signori Consiglieri, a questo punto si apre
una questione procedurale di non facile soluzione.
La Presidenza non può che prendere atto del fatto che si tratta
di un oggetto all'ordine del giorno che ha il titolo di
"Comunicazione...", sul quale il Consiglio deve esprimere una presa
d'atto, in quanto non c'è votazione, e per la quale appare non
possibile e assolutamente inaccettabile la presentazione di
emendamenti che richiedono votazioni su un oggetto che, invece, non
deve essere sottoposto a votazione. Diverso è invece se, come ha
fatto il Vice-Presidente Dolchi, si obietta la correttezza
dell'iscrizione di questo oggetto come comunicazione. In questo
caso, però, la Presidenza, in corso di seduta, non può modificare
un oggetto iscritto all'ordine del giorno sul quale, al massimo,
possono essere accettati degli ordini del giorno come quello
presentato dal Gruppo Socialista, che mi pare sia ammissibile,
anche perché non richiede modifiche all'oggetto presentato; mentre
io ritengo che non possa essere accettata la richiesta di
modifiche.
Tuttavia si può continuare la discussione. Vedremo poi nel
prosieguo del dibattito se sarà il caso o meno di sospendere la
seduta per cercare una soluzione corretta per il problema che è
stato sollevato.
Ha chiesto la parola il Presidente della Giunta Rollandin; ne ha
facoltà.
ROLLANDIN (U.V.):
Le vice-président Dolchi connaît
parfaitement le règlement, mais je crois que le bureau de la
Présidence, ou un autre, devait présenter cet objet d'une autre
façon, comme il en avait été discuté lors des séances de la
commission compétente. L'unique façon, avait on-dit, de mettre à la
disposition du Conseil les résultats du travail était de faire une
communication. En matière de règlement, je crois qu'il serait
impossible de proposer des amendements pour une communication: M.
Dolchi en conviendra, je crois. Je peux comprendre son attitude
lorsqu'il dit: "Vis-à-vis des résultats nous soulevons le problème,
nous présentons des amendements vis-à-vis des résultats; mais là,
c'est autre chose.
Alors, on revient sur le système de travail de la Commission: si
l'on veut un débat pour chaque point, les membres régionaux, au
moment de discuter avec leurs homologues, c'est-à-dire les
représentants du Ministère, doivent savoir au préalable la position
à soutenir. Je suis d'accord de discuter des résultats, mais si
l'on veut apporter des bouleversements, c'est le décret dans son
ensemble qui est remis en question. Cela pourrait se faire, lorsque
la commission travaille, à certains points du débat, d'insérer un
discours, si par hasard la position de la Junte n'est pas partagée
par l'ensemble du Conseil, mais comment le faire à l'issue du
travail? Cela serait également impossible pour la crédibilité des
représentants régionaux vis-à-vis des représentants ministériels.
Ou l'on fait confiance à nos représentants et l'on établit qu'à un
certain moment il y a encore des normes à discuter avec les organes
compétents, ou bien l'on prévoit un débat avant les conclusions. Il
est vrai que nous aurions pu le prévoir ce débat avant les
conclusions ou, en cas de discussion, au Conseil; à présent, je
souhaiterais que l'on accepte notre point de vue.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Più che di una questione di contenuti,
noi oggi
vorremmo parlare di una questione di metodo. Per
tre volte, nella Commissione dei Capigruppo, abbiamo discusso di
quest'oggetto e ricordo che nella prima seduta abbiamo sentito i
rappresentanti regionali nella Commissione paritetica, nella
seconda abbiamo fatto una serie di osservazioni, mentre nella terza
abbiamo presentato degli emendamenti. Oggi, invece, ci troviamo di
fronte ad una "comunicazione".
Io chiedo al Presidente della Giunta perché, in presenza di una
situazione, nella quale si conosceva l'intenzione di un Gruppo
(allora avevamo detto: "0 troviamo un accordo a livello di
Capigruppo, così non occorre neppure andare in Consiglio; oppure,
in mancanza di quest'accordo, noi vogliamo discuterne in
Consiglio"), ribadita più di una volta, oggi ci troviamo all'ordine
del giorno una "comunicazione" della quale, egli dice, è necessario
prendere atto.
Io voglio contestare una serie di cose ed innanzitutto il ruolo
del Consiglio rispetto alle norme di attuazione. In questo momento
queste norme di attuazione sono ancora incomplete, eppure è scaduta
la delega ed è in fase di definizione il suo rinnovo. Esse però non
prevedono in modo esplicito, come invece è previsto per esempio
dalle norme di attuazione per la Sardegna, come si può esercitare
il parere del Consiglio regionale sulle stesse norme.
Il ragionamento fatto dal Presidente della Giunta, poi corretto
nel suo secondo intervento, è il seguente: la Commissione, nella
quale tutti hanno fiducia (e noi rinnoviamo la fiducia nei nostri
rappresentanti), ha fatto un certo lavoro e l'ha concordato con i
rappresentanti del Governo; diventa difficile perciò mettere in
discussione il complesso equilibrio che è stato raggiunto. Noi
comprendiamo benissimo tutto questo e non vogliamo neanche essere
tra quelli che a tutti i costi vogliono rompere le uova nel
paniere. Però vogliamo sottolineare che il Consiglio, se è vero che
il lavoro della Commissione, una volta concordato con i
rappresentanti del Governo, non può più essere toccato, doveva
essere sentito prima dell'ultima seduta durante la quale, tra i
rappresentanti del Governo e quelli della Regione, è stato trovato
l'accordo su di un testo.
Ora, la Giunta è stata sentita, o almeno lo credo perché così ci
è stato detto, mentre il Consiglio non è stato sentito. Tutti
concordiamo sul fatto che si tratta di materia di grande interesse
per il futuro della Regione, e perciò noi riteniamo doveroso far
valere il ruolo del Consiglio. Non entriamo neanche nel merito di
quanto è scritto in queste norme, ma vogliamo entrare nel merito
della procedura. Ci sembra, infatti, ingiustificato che il
Consiglio regionale non abbia la possibilità di dire la sua sulle
norme di attuazione che riguardano la Valle d'Aosta.
La Regione Sardegna, per esempio, viene sentita in questo modo:
c'è un dibattito preventivo in Commissione e poi, una volta che la
Commissione ha stabilito come procedere, essa stessa dà alla
Commissione paritetica gli indirizzi che dovranno poi essere
seguiti.
Io non voglio dire che il lavoro tecnico sia in qualche modo
criticabile, però ribadisco che i tecnici debbono lavorare sugli
indirizzi che vengono forniti loro. Se la Giunta ha precisato
determinati indirizzi, è chiaro che il lavoro sarà stato fatto nel
migliore dei modi, sempre, però, nell'ambito di quegli indirizzi.
Se di questi indirizzi si fosse discusso prima anche in Consiglio,
probabilmente non ci sarebbero state osservazioni di alcun genere
anche da parte nostra. Io ne faccio una questione di principio e
non di merito.
Voglio anche contestare l'altra affermazione del Presidente
della Giunta, condivisa anche dal Vice-Presidente De Grandis che al
momento presiede l'assemblea: "Qui ci sono delle comunicazioni e
non possiamo modificarle". Devo dire che noi, come Consiglio
regionale, abbiamo dei regolamenti che sono un pò elastici.
Infatti, nel documentarmi su questa materia, mi è capitata sotto
mano una Comunicazione del Presidente della Giunta in merito al
disegno di legge statale concernente norme di attuazione dello
Statuto Speciale della Valle d'Aosta, relativa all'oggetto 220
presente nell'ordine del giorno del Consiglio del 15 giugno 1977,
nella quale leggo testualmente: "Il Consiglio delibera di approvare
i seguenti ulteriori emendamenti da proporre al testo del disegno
di legge di iniziativa governativa, comunicato dalla Presidenza del
Senato della Repubblica". In sede di "comunicazione", quindi,
abbiamo approvato...
ROLLANDIN
(fuori microfono): "Ma sono due fasi diverse,
sono due momenti diversi, perché quella era in funzione di
un....".
MAFRICA (P.C.I.):
Saranno due fasi diverse, comunque, a
mio giudizio, con questo atto si dimostra che in sede di
comunicazione, noi, come Consiglio, abbiamo approvato degli
emendamenti. Il Presidente della Giunta mi potrà replicare che
nella fase della comunicazione si può solo procedere ad una presa
d'atto, ma allora mi dovrebbe anche spiegare come si è fatto in
quel caso ad approvare degli emendamenti. Noi abbiamo fatto queste
osservazioni perchè riteniamo che le stesse, messe sotto forma di
emendamenti, dovrebbero essere accettate, perché aggiungono,
chiariscono e rientrano completamente nello spirito di queste
norme, e non hanno altri fini.
Non siamo invece d'accordo sul fatto che il Consiglio regionale
debba essere considerato una sorta di "tappeto di velluto" sul
quale la Giunta regionale può tranquillamente passare come e quando
vuole. Se non si vogliono avere questioni è bene che ci si consulti
prima. Sulle norme che riguardavano l'istruzione professionale,
siccome era sorta una questione di urgenza, abbiamo dato il parere
(forma stranissima) addirittura nell'assemblea dei Capigruppo e non
abbiamo neanche chiesto di venire in Consiglio.
In questo caso, invece, non si è voluto ascoltare quanto avevamo
da dire nella riunione dei Capigruppo, però si viene in Consiglio
con le "comunicazioni". Da questo fatto noi deduciamo la
considerazione politica che su questa materia la Giunta regionale
non ha voluto sentire il Consiglio né prima e né dopo.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
L'ordine del giorno trova una sua
motivazione anche nel fatto che ci rendiamo conto che, a questo
punto della discussione, sarebbe inopportuno mettere in luce poco
positiva il lavoro della Commissione. L'errore iniziale è stato
compiuto dal Consiglio che, nominando i propri rappresentanti,
avrebbe fatto meglio, probabilmente, ad indicare loro anche la
procedura da seguire. Forse i rappresentanti avevano l'abitudine
ormai consolidata di sentire il Governo regionale e così hanno
continuato a fare, anche se è chiaro che una materia di questa
portata non può non interessare il Consiglio, anzi, credo che la
discussione sulle norme di attuazione dello Statuto Speciale sia un
compito precipuo del Consiglio. Questo inconveniente deve essere
sanato. A mio avviso, però, visto come si è sviluppata la
discussione e, soprattutto, visto l'andamento dei lavori, sarebbe
auspicabile dare un certo assenso, anche se non è richiesto, a
queste norme di attuazione.
In questo senso, pertanto, io pregherei i compagni Comunisti di
riconsiderare la situazione. È chiaro però che le preoccupazioni
per il nuovo ruolo che la Regione viene ad assumere con questo
importante, anzi importantissimo, trasferimento di competenze, non
può essere ulteriormente sottratto ad una discussione consiliare.
Il nostro ordine del giorno vuole significare che, se ce ne fosse
stata data l'opportunità e la possibilità, avremmo potuto inserire
preliminarmente alcune puntualizzazioni nelle norme di
attuazione.
Concludo questo mio intervento dicendo che, dal punto di vista
autonomistico, le norme di attuazione conferiscono alla Regione una
potestà notevole in una materia che prima era di esclusiva
competenza dello Stato e per questo non possiamo non esprimere il
nostro compiacimento. Toccherà poi a noi, come Consiglio regionale,
stabilire (compito non certamente facile) un rapporto di assoluta
correttezza nei confronti degli enti locali il giorno in cui questo
schema diventerà operativo.
Noi ci siamo permessi di presentare l'ordine del giorno anche in
funzione del fatto che il ruolo della Regione si riempie di
contenuti sostanzialmente diversi rispetto al passato, pur
rimanendo però rispettoso delle prerogative dei Comuni e degli enti
locali minori. Grazie.
PRESIDENTE:
Ha chiesto la parola il Vice Presidente
Consigliere Dolchi; ne ha facoltà.
DOLCHI (P.C.I.):
Signor Presidente e colleghi
Consiglieri, come abbiamo detto prenderemo atto di questa proposta
di schema. Però, sulla scorta dei precedenti già avvenuti in questo
Consiglio, per cui delle comunicazioni hanno avuto dibattito e
votazioni, vorrei solamente precisare che non sono entrato nel
merito e non ho neanche illustrato quelle due osservazioni o quei
due emendamenti. Ribadisco ai Colleghi del Consiglio che non si
trattava e non si tratta di stravolgere l'argomento, ma di
precisare i rapporti tra Stato e Comuni e fra Comuni e Regioni,
soprattutto per i finanziamenti di opere di una certa rilevanza;
maggiori chiarimenti che, come avevo già detto prima, potrebbero
evitare interpretazioni dubbie o eventuali contenziosi e
conflitti.
Io non insisto perché ciò sia messo in votazione, anche se i
precedenti che sono stati presentati dal Collega Mafrica dimostrano
che il Consiglio, su un oggetto uguale, nel 1977 ha votato ed ha
votato anche a maggioranza, per cui la maggioranza era d'accordo ed
in quel caso si sono astenuti solo i Colleghi A.D.P.; chiedo però
che lo spirito, con cui abbiamo illustrato e chiarito il nostro
pensiero su quei due commi dell'art. 4 e dell'art. 5, rimanga come
elemento di maggior chiarimento per il prosieguo della
discussione.
Siccome, malgrado tutto l'ottimismo che possiamo avere, sappiamo
che questo schema di decreto non è ancora giunto in porto, se nel
corso dei lavori può essere ancora preso in considerazione lo
spirito del testo che noi abbiamo presentato sotto forma di
osservazioni od emendamenti, credo che ciò possa essere considerato
come il nostro contributo di oggi alla definizione di questo
documento.
Questo è lo spirito con cui abbiamo presentato e consegnato alla
Presidenza del Consiglio le due osservazioni, affinché esse
rimangano come documento scritto di quanto abbiamo detto e di
quanto volevamo illustrare. Ciò lo abbiamo fatto con quei due
emendamenti, con quelle due osservazioni, che, se volete, possono
anche essere considerati indirizzi ulteriori, nel caso ci fosse
necessità e possibilità di inserirli nel testo definitivo.
PRESIDENTE:
La Presidenza del Consiglio ringrazia il
Vice-Presidente Dolchi perché ha ritirato gli emendamenti in quanto
tali, lasciandoli però agli atti come indirizzo e suggerimento per
chi opera in questo settore.
Per quanto riguarda, invece, la procedura da seguire, mi pare
ormai accettato che, trattandosi di una comunicazione, si debba
procedere ad una presa d'atto, indipendentemente dal fatto che in
passato possano essere avvenute anche delle votazioni su delle
comunicazioni, ma certamente questo è avvenuto con l'assenso
globale del Consiglio che ha ritenuto di derogare a norme
regolamentari che abbiamo sempre seguito e che ci siamo date.
Vedendo poi l'art. 3 della legge 5 agosto 1981 n. 453, sembra
che non sia dubbio il fatto che la procedura seguita fino a questo
momento sia quella più corretta, in quanto l'art. 3 recita: "Le
norme delegate previste dai precedenti articoli sono emanate con
Decreto del Presidente della Repubblica, previa approvazione del
Consiglio dei Ministri, su proposta di una Commissione Paritetica
formata da tre rappresentanti del Governo designati dal Consiglio
dei Ministri e da tre rappresentanti della Regione eletti dal
Consiglio regionale, e sentita la Commissione parlamentare per le
questioni regionali". Non c'è quindi lo specifico riferimento
all'approvazione del Consiglio, ma piuttosto alla nomina dei
rappresentanti nella Commissione paritetica.
C'è ancora in discussione l'ordine del giorno presentato dal
Partito Socialista, che la Presidenza ritiene di ammettere e sul
quale, ovviamente, vi sarà votazione.
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Les conseillers ayant présenté cet
ordre du jour ont déjà, je crois, éclairci les raisons qui étaient
à la base de cet ordre. Il y aura, si l'arrêté est signé selon la
nouvelle disposition, une réflexion à faire sur l'ensemble. A
présent, l'Administration régionale a déjà prévu deux lois qui vont
dans le sens de ces "norme di attuazione", c'est-à-dire les lois
sur la décentralisation des fonds, tant pour les investissements
que pour la gestion normale des communes, et les lois arrivent à
expiration (la loi votée l'an dernier est valable pour 3 ans; la
loi sur les fonds doit être revue et présentée de nouveau).
Je crois que lorsque nous aurons la définition des possibilités
et que nous ferons une réflexion générale sur les possibilités
d'allouer aux Communes une série de fonds, on pourra même examiner
les différentes compétences et voir s'il y a des situations à
reprendre et à modifier des points non prévus par les lois
existantes, vu que certains financements sont directement alloués
par l'Etat. En principe, on ne peut qu'être d'accord en ce sens,
mais étant donné qu'il reste à voir si le décret est approuvé, et
partant, si cette programmation régionale est possible, l'ordre du
jour présenté peut être repris d'ici quelque temps lorsqu'on aura
prévu des lois de secteur.
Si da atto che alle ore 18,40 assume la Presidenza il Presidente
BONDAZ.
PRESIDENTE:
Do lettura dell'ordine del giorno presentato
dal Gruppo socialista:
IL CONSIGLIO REGIONALE
preso atto dello schema di decreto legislativo concernente norme
di attuazione dello Statuto in materia di finanze regionali e
comunali;
considerato che tale schema conferisce alla Regione un nuovo
ruolo per quanto concerne i rapporti con i Comuni in materia di
finanze nonchè ipotizza la predisposizione di un programma
regionale di sviluppo all'interno del quale siano compatibili i
progetti di intervento degli Enti locali;
accertato che secondo il succitato schema la Regione viene ad
assumere una funzione di centralità nell'ambito dei delicati
rapporti finanziari con i Comuni che se da un lato esalta
l'Autonomia regionale attribuendole nuove competenze, prima
esercitate dallo Stato, dall'altro inserisce nuovi meccanismi che
in un certo senso possono condizionare lo stesso regime finanziario
degli Enti locali in un prospettato quadro di coordinamento tra
finanza regionale e finanza locale
IMPEGNA
la Giunta regionale, ad avvenuta approvazione di tali norme
attuative dello Statuto, a riconsiderare l'intera materia
disciplinante i rapporti fra finanza regionale e finanza locale in
sede di apposito dibattito consiliare.
PRESIDENTE:
Se nessuno chiede la parola, pongo in
votazione l'ordine del giorno testé letto:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
IL CONSIGLIO
prende
atto
dello schema di decreto legislativo
concernente norme di attuazione dello Statuto in materia di finanze
regionali
e
comunali.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK