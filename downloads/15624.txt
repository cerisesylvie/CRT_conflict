Consiglio Regionale della Valle d'Aosta - Oggetto del Consiglio n. 1927 del 8 maggio 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
NOMINE E INCARICHI DI CONSULENZA E SPECIALI
Nomine
Precedente
Successivo
Resoconto integrale del dibattito dell'aula
Oggetto del Consiglio n. 1927 del 8 maggio 1996 - Resoconto
SEDUTA POMERIDIANA DELL'8 MAGGIO 1996
OGGETTO N. 1927/X Nomina dei rappresentanti della Regione in
seno al Consiglio di amministrazione della Banca della Valle
d'Aosta S.p.A.
Presidente Ha chiesto la parola il Consigliere Perron.
Perron (UV) Pour proposer, au nom de la majorité, MM. Ferretti,
Marguerettaz, Trussoni, Giornetti, Ossola.
Presidente Ha chiesto la parola il Consigliere Collé.
Collé (PpVA) Per proporre Garbi Adolfo e Patacchini Renato.
Presidente Ha chiesto la parola il Consigliere Chiarello.
Chiarello (RC) Dopo aver sentito i nomi proposti da Perron,
volevo sapere se Trussoni Corrado è la persona che è interessata
dalle sanzioni amministrative chieste dal decreto del Ministro del
tesoro, cioè se qui premiamo queste persone...
Presidente Non ho quel documento che ha lei, quindi non posso
risponderle né tanto meno confermare. Ricordo che siamo in sede di
votazione, avrebbe dovuto chiederlo prima, Consigliere Chiarello.
Agli atti è allegato il curriculum, rientra nei requisiti esaminati
dalla commissione, pertanto presumo che quello debba essere
ritenuto sufficiente.
Si procede alla votazione:
- Consiglieri presenti e votanti: 29
- Schede valide: 28
- Schede nulle: 1
Hanno riportato voti:
1° Votazione:
- Marguerettaz Aurelio: 25
- Ferretti Corrado: 22
- Giornetti Antonio: 22
- Ossola Giovanni: 18
- Trussoni Corrado: 17
- Garbi Adolfo: 14
- Patacchini Renato: 11
- Moret Riccardo: 3
2° Votazione:
- Garbi Adolfo: 22
- Patacchini Renato: 22
- Schede bianche: 5
Si dà atto che il Consigliere Chiarello non partecipa alle
votazioni.
Presidente In base all'esito delle votazioni risultano
designati, ai sensi dell'articolo 2458 del Codice civile, quali
rappresentanti della Regione in seno al Consiglio di
amministrazione della Banca della Valle d'Aosta S.p.A., per il
triennio 1996/1998 che scadrà il 31 dicembre 1998, i Signori
Ferretti Corrado, Garbi Adolfo, Giornetti Antonio, Marguerettaz
Aurelio, Ossola Giovanni, Patacchini Renato e Trussoni Corrado.
Deliberazioni Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 12 agosto 1987, n. 78 e successive
modificazioni è stata costituita la Banca della Valle d'Aosta
S.p.A.;
- l'articolo 14 dello Statuto della Banca della Valle d'Aosta
S.p.A. riserva alla Regione, ai sensi dell'articolo 2458 del Codice
civile, la nomina diretta di un numero di consiglieri proporzionato
alla propria partecipazione al capitale sociale;
- la legge regionale 24 agosto 1992, n. 56 stabilisce che i
membri nominati dalla Regione nel Consiglio di amministrazione
della Banca della Valle d'Aosta devono avere almeno uno dei
seguenti requisiti:
a) laurea in economia e commercio, giurisprudenza o scienze
politiche;
b) almeno tre anni di esperienza di amministrazione di società o
enti del settore creditizio, finanziario o assicurativo;
c) almeno tre anni di attività di insegnamento all'Università o
in scuola media superiore in materie giuridiche ed economiche;
- il succitato Consiglio di amministrazione è scaduto il 31
dicembre 1995 per compiuto triennio di carica;
Vista la determinazione della Commissione per le nomine che, a
seguito della pubblicazione nel Bollettino Ufficiale della Regione
n. 36 dell'8 agosto 1995 dell'elenco delle nomine in scadenza nel
secondo semestre dell'anno 1995, nella riunione del 27 dicembre
1995 si è espressa sulle seguenti candidature:
1) Aglietta Umberto, 2) Benzo Claudio, 3) Benzo René, 4) Bonjean
Mirta, 5) Bosonin Renzo, 6) Campane Antonia Luisa, 7) Carmassi
Franco, 8) Caveri Alberto, 9) Chuc Remo, 10) Cocchetti Gloria, 11)
Coslovich Roberto, 12) Distasi Carlo Nicola, 13) Dublanc Claudio,
14) Ferretti Corrado, 15) Formica Orlando, 16) Frand Genisot
Gianni, 17) Garbi Adolfo, 18) Genestrone Pierantonio, 19) Giornetti
Antonio, 20) Laurencet Silvio, 21) Leonardi Andrea, 22) Leveque
Piercarlo, 23) Marguerettaz Aurelio, 24) Montrosset Dario, 25)
Moret Riccardo, 26) Ossola Giovanni, 27) Patacchini Renato, 28)
Piaggio Giuseppe, 29) Pieropan Jean, 30) Ricci Emilio, 31) Saivetto
Marco, 32) Santi Pier Giorgio, 33) Scaletta Gasparino, 34) Sommo
Lorenzo, 35) Statti Maurizio, 36) Torrione Gianni, 37) Tousco
Franco Ernesto, 38) Trussoni Corrado.
Ritenuto necessario provvedere alla nomina di sette
rappresentanti della Regione in seno al Consiglio di
amministrazione della Banca della Valle d'Aosta per il triennio
1996/1998 che scadrà il 31 dicembre 1998;
Visto il parere favorevole di legittimità rilasciato dal
Dirigente del Servizio affari generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamate le leggi regionali 12 agosto 1987, n. 78 e successive
modificazioni, 27 marzo 1991, n. 12 e 24 agosto 1992, n. 56;
Delibera
1) di nominare, ai sensi dell'articolo 2458 del Codice civile,
quali rappresentanti della Regione in seno al Consiglio di
amministrazione della Banca della Valle d'Aosta S.p.A., per il
triennio 1996/1998 che scadrà il 31 dicembre 1998, i Signori
Ferretti Corrado, Garbi Adolfo, Giornetti Antonio, Marguerettaz
Aurelio, Ossola Giovanni, Patacchini Renato e Trussoni Corrado;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK