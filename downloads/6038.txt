Consiglio Regionale della Valle d'Aosta - Oggetto del Consiglio n. 461 del 5 aprile 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 461 del 5 aprile 1984 - Resoconto
OGGETTO N. 461/VIII - DATI RELATIVI ALL'ORGANIZZAZIONE ED
ALL'ATTIVITA' DEL SERVIZIO REGIONALE BIBLIOTECHE. (Interrogazione
con risposta scritta).
PRESIDENTE:
Do lettura dell'interrogazione con risposta
scritta presentata dal Consigliere Torrione:
INTERROGAZIONE CON RISPOSTA SCRITTA
La L.R. n. 10 del 20.9.1976 recante norme in materia di
biblioteche di enti locali o di interesse locale ipotizzava la
creazione di un sistema bibliotecario regionale le cui finalità e i
cui obiettivi sono rimasti parzialmente inattuati.
A distanza di circa otto anni si rende indispensabile, alla luce
anche delle esperienze acquisite, rivedere in termini globali il
citato provvedimento legislativo.
A tal fine ed anche per consentire un giudizio più ponderato,
basato oltretutto sull'analisi di dati specifici e quindi di
notevole rilevanza, il sottoscritto Consigliere regionale Gianni
Torrione
INTERROGA
l'Assessore competente al fine di conoscere per iscritto i
seguenti dati:
1. numero e data delle delibere, dei decreti, delle circolari e
degli ordini di servizio relativi ai compiti, alla organizzazione e
al funzionamento del Servizio Biblioteche;
2. i criteri seguiti per la gestione del materiale audiovisivo
(proiettori), registratori, pellicole, diapositive, dischi,
cassette;
3. le disposizioni che disciplinano la suddivisione dei fondi
tra le singole biblioteche per l'acquisto del materiale
librario;
4. i criteri seguiti nell'assegnazione dei contributi ai Comuni
per le attività culturali, delle biblioteche;
5. il numero complessivo dei volumi presi in carico dal Servizio
Biblioteche nel Registro Cronologico di Entrata (R.C.E.) dal 1976
al 31.12.1983.11 numero dei volumi presi in carico dal Servizio
Biblioteche sul R.C.E. dal 1976 al 31.12.1983 suddiviso anno per
anno;
6. il numero dei volumi in lingua francese presi in carico dal
Servizio Biblioteche sul R.C.E. dal 1976 al 31.12. 1983. Cifra
complessiva e suddivisione annuale della stessa;
7. il numero dei volumi in lingua italiana presi in carico dal
Servizio Biblioteche dal 1976 al 31.12.1983. Cifra complessiva e
suddivisione annuale della stessa;
8. il numero delle pellicole in italiano ed in francese
acquistate e prese in carico dal Servizio Biblioteche dal 1976 al
31.12.1983;
9. il numero dei dischi in italiano ed in francese acquistati e
presi in carico dal Servizio Biblioteche dal 1976 al
31.12.1983;
10. le biblioteche aperte sul territorio dal 1976 al 31.12.1983;
numero e data delle delibere di istituzione, approvazione del
regolamento e della convenzione. Data di apertura;
11. i sistemi bibliotecari comprensoriali istituiti e
funzionanti: data e numero delle delibere di istituzione,
approvazione del regolamento, delle convenzioni;
12.
le biblioteche di comprensorio istituite e
funzionanti: data e numero della delibera di istituzione,
approvazione del regolamento, della convenzione, data di
apertura;
13.
le biblioteche specializzate; numero
e data delle
delibere di istituzione, di approvazione del regolamento e della
convenzione tra Ente e Regione, data di apertura;
14. il numero complessivo dei volumi in lingua italiana ed in
lingua francese distribuiti alle singole biblioteche dal Servizio
Biblioteche dalla data di apertura delle stesse al 31.12.1983 (n.
risultante dai registri del Servizio Biblioteche) - Incremento
annuale del fondo librario delle singole biblioteche.
Esempio:
Biblioteca di .... Data di apertura ....
in italiano in italiano
Fondo iniziale.... incremento anno 19..
in francese in francese
15. numero dei volumi ordinati dalle singole biblioteche anno
per anno tramite il Servizio Biblioteche in italiano e in francese
dalla data di apertura delle medesime al 31.12.1983;
16. dati statistici relativi al numero dei prestiti effettuati
anno per anno dalle singole biblioteche dalla data di apertura al
31.12.1983;
- n. dei prestiti di libri in lingua italiana;
- n. dei prestiti di libri in lingua francese;
17. in considerazione della vacanza del posto di Capo Servizio
del Servizio Biblioteche, qual è il funzionario temporaneamente
delegato a svolgere tali funzioni (numero e data dell'atto
amministrativo concernente l'assegnazione dell'eventuale
incarico);
18.
numero e data delle delibere relative al progetto
di automazione del Servizio Biblioteche;
19. documentazione del lavoro svolto con l'elaboratore
acquistato dall'Amministrazione regionale per il Servizio
Biblioteche, dalla data di acquisto al 31.12.1983 (programmi
gestionali installati sul calcolatore e numero dei dati inseriti
nel medesimo);
20.
si richiede la seguente documentazione:
- numero e data delle delibere, dei decreti, dei regolamenti,
delle circolari relativi al funzionamento della Biblioteca
regionale di Aosta, a partire dal 1976 al 31.12.1983, alla luce dei
compiti previsti dalla L.R. del 30.7.1976, n. 30;
- il regolamento per la gestione del sistema urbano (biblioteche
di quartiere e biblioteca centrale per ragazzi) elaborato
dall'Amministrazione regionale e da quella comunale di Aosta (vedi
art. 8 della L.R. n. 30);
21. in considerazione della vacanza del posto di Bibliotecario
Direttore della Biblioteca regionale si chiede qual'e il
funzionario delegato temporaneamente a svolgere tali funzioni
(copia dell'eventuale atto amministrativo concernente
l'assegnazione dell'incarico).
PRESIDENTE:
E' in arrivo la risposta, Consigliere
Torrione. Si trattava di una risposta molto articolata con una mole
di documenti non indifferente.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK