Consiglio Regionale della Valle d'Aosta - Oggetto del Consiglio n. 874 del 14 novembre 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 874 del 14 novembre 1984 - Resoconto
OGGETTO N. 874/VIII - RITARDI NELLA COMUNICAZIONE DI DATI
SUGLI INCIDENTI STRADALI VERIFICATISI IN VALLE D'AOSTA NEGLI ANNI
1982 E 1983 E NEL PRIMO SEMESTRE 1984. (Interrogazione).
PRESIDENTE:
Do lettura dell'interrogazione presentata dal
Consigliere Riccarand:
INTERROGAZIONE
Non avendo finora ricevuto risposta all'interrogazione con
risposta scritta presentata il 7.8.1984 per avere alcuni dati sugli
incidenti verificatisi sulle strade valdostane nel 1982, 1983 e
primi sei mesi del 1984;
il sottoscritto Consigliere regionale di "Nuova Sinistra
della Valle d'Aosta"
INTERROGA
il Presidente della Giunta regionale per conoscere i criteri
che hanno finora impedito che fosse data la risposta ad una
interrogazione che richiedeva dati ed informazioni estremamente
semplici.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
J'avais déjà prévenu M. Riccarand du
retard, qui est dû au retard même avec lequel les organes
compétents m'ont donné la réponse; quand même je pense qu'il a
reçu, il y a quelques jours, la réponse.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND - (N.S.):
Ho ricevuto finalmente risposta
all'interrogazione, per cui vorrei cogliere l'occasione per un
rapidissimo commento sui dati che mi sono stati forniti.
Avevo insistito per avere questi dati perché in occasione della
discussione del progetto preliminare per l'autostrada
Aosta-Sarre-Courmayeur, Sarre-Tunnel del Monte Bianco, il
Presidente della Giunta aveva affermato che nel 1983 sul tratto da
Aosta al Tunnel del Monte Bianco c'erano stati 180 morti per
incidenti stradali. Siccome il dato era un po' abnorme,
evidentemente c'era stato un errore di interpretazione (di dati,
pertanto ho voluto avere dei dati precisi per riuscire a collocare
in una dimensione esatta l'indice di pericolosità di questa strada.
Credo sia opportuno a questo punto precisare che nel 1983 ci sono
stati in tutte le strade della Valle d'Aosta 31 incidenti con
morti, di cui cinque sull'autostrada Aosta-Pont-Saint-Martin e gli
altri 26 distribuiti fra tutte le strade regionali, comunali e
statali della Valle d'Aosta. Questo non significa affermare che
l'attuale superstrada non è pericolosa, non provoca incidenti
mortali, ma sicuramente il dato va notevolmente ridimensionato e va
tenuto presente che se in questa strada incidenti si verificano, e
mortali, per cui bisogna cercare di ovviare a questa situazione,
incidenti altrettanto gravi e mortali si verificano sul tratto
autostradale da Aosta a Pont-Saint-Martin.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK