Consiglio Regionale della Valle d'Aosta - Oggetto del Consiglio n. 1149 del 3 dicembre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ELEZIONI
ENTI LOCALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1149 del 3 dicembre 2019 - Resoconto
OGGETTO N. 1149/XV - P.L. n. 44: "Modificazioni alle leggi
regionali 9 febbraio 1995, n. 4 (Disposizioni in materia di
elezioni comunali), 7 dicembre 1998, n. 54 (Sistema delle autonomie
in Valle d'Aosta), 30 marzo 2015, n. 4 (Nuove disposizioni in
materia di indennità di funzione e gettoni di presenza degli
amministratori dei Comuni e delle Unités des Communes valdôtaines
della Valle d'Aosta) e ad altre leggi regionali in materia di enti
locali".
Rini (Presidente)
- Alla presenza di 31 colleghi possiamo
iniziare i lavori. Siamo al punto 52.01 all'ordine del giorno,
all'esame dell'articolato, all'articolo 1; vi è l'emendamento di
Bertin. Ovviamente analizziamo il nuovo testo della I Commissione.
Il collega Bertin vuole illustrarlo?
Bertin (RC-AC) -
Una breve illustrazione. Con questi
cinque emendamenti - sono conseguenti uno all'altro -- si voleva
introdurre nell'ordinamento valdostano una novità che andava nel
dare ai Comuni al di sotto dei 300 abitanti, attraverso un
referendum consultivo dei propri cittadini, la possibilità di
sostituire il Consiglio comunale con l'Assemblea dei cittadini.
Andare nella direzione di una maggiore partecipazione e un modo
diverso di amministrare, sperimentando nuove forme di democrazia,
nuove e vecchie forme di democrazia, perché in realtà le comunità
alpine, in particolare, hanno sempre utilizzato queste modalità
assembleari di gestire il bene comune. Questo era l'intento che si
voleva conseguire con questi cinque emendamenti, un approccio un
po' da vetero-federalista, ormai purtroppo un po' in disuso, ma che
certamente ha degli elementi innovativi che non vanno
sottovalutati. Abbiamo presentato in Commissione questa proposta
avvertendo che l'avrei poi ripresentata in Aula. Purtroppo i
firmatari della proposta di legge, anche in ragione del percorso
fatto finora, non sono particolarmente interessati al momento a
introdurre questa novità e quindi, nello spirito con il quale è
nata questa proposta di legge, pur con un certo dispiacere, ritiro
l'emendamento che verrà ripresentato a breve sotto altra forma.
Presidente -
Quindi gli emendamenti sono ritirati.
Passiamo ora alla votazione dell'articolo 1. La votazione è aperta.
La votazione è chiusa.
Presenti: 34
Votanti: 29
Favorevoli: 27
Contrari: 2
Astenuti: 5 (Minelli, Mossa, Nasso, Russo e Vesan)
Il Consiglio approva.
Apriamo la votazione all'articolo 2. La votazione è aperta. La
votazione è chiusa.
Presenti: 34
Votanti: 30
Favorevoli: 28
Contrari: 2
Astenuti: 4 (Mossa, Nasso, Russo e Vesan)
Il Consiglio approva.
Apriamo la votazione all'articolo 3. La votazione è aperta. La
votazione è chiusa.
Presenti: 34
Votanti: 30
Favorevoli: 28
Contrari: 2
Astenuti: 4 (Mossa, Nasso, Russo e Vesan)
Il Consiglio approva.
Stesso risultato per l'articolo 4? Stesso risultato. Articolo 5.
Stesso risultato. Articolo 6. Stesso risultato. Articolo 7. Stesso
risultato. Articolo 8. Stesso risultato. Articolo 9. Stesso
risultato. Articolo 10. Stesso risultato. Articolo 11. Stesso
risultato. Articolo 12. Stesso risultato. Articolo 13. Stesso
risultato. Mettiamo in votazione l'articolo 14. La votazione è
aperta. La votazione è chiusa.
Presenti: 34
Votanti: 30
Favorevoli: 21
Contrari: 9
Astenuti: 4 (Mossa, Nasso, Russo e Vesan)
Il Consiglio approva.
Mettiamo in votazione l'articolo 15. La votazione è aperta. La
votazione è chiusa.
Presenti: 34
Votanti: 29
Favorevoli: 27
Contrari: 2
Astenuti: 5 (Mossa, Nasso, Pulz, Russo e Vesan)
Il Consiglio approva.
Stesso risultato per l'articolo 16? Stesso risultato. Articolo
17. Stesso risultato. Articolo 18. Stesso risultato. Articolo 19.
Stesso risultato. Articolo 20. Stesso risultato. Articolo 21.
Stesso risultato. Articolo 22. Stesso risultato. Articolo 23.
Stesso risultato. Articolo 24. Stesso risultato. Articolo 25.
Stesso risultato. Articolo 26. Stesso risultato. Articolo 27.
Stesso risultato. Articolo 28. Stesso risultato. Articolo 29.
Stesso risultato. Articolo 30. Stesso risultato. Articolo 31.
Stesso risultato. Articolo 32. Stesso risultato. Articolo 33.
Stesso risultato. Articolo 34. Stesso risultato. Articolo 35.
Stesso risultato. Articolo 36. Stesso risultato. Articolo 37.
Stesso risultato.
All'articolo 38 c'è un emendamento di ADU VDA. Vuole illustrarlo
collega?
Pulz (ADU VDA) -
Tutti cerchiamo di favorire giornate
contro la violenza di genere, mettiamo panchine rosse, viola,
multicolori, partecipiamo a meravigliosi convegni, ma poi, troppo
spesso, non perseguiamo nei fatti l'uguaglianza. Perché? Perché la
mentalità è arretrata, anzi, c'è un ritorno al passato in atto -
penso che qualcuno se ne sia accorto - e una legge, come ho già
detto questa mattina, può, anzi, deve accelerare questo urgente
cambiamento. A seguito degli stimoli della consigliera Russo sono
andata a rivedere alcuni dati che vorrei riportarvi velocemente: il
20% degli Italiani e delle Italiane pensano che gli uomini siano
dirigenti e politici migliori delle donne; il 33% non ritiene
necessario aumentare il numero di donne che ricoprono cariche
pubbliche; per il 33% per l'uomo è più importante avere successo
nel lavoro rispetto alla donna; il 34% ritiene che una madre che
lavora non possa stabilire un buon rapporto con i figli; il 49%
ritiene che l'uomo debba provvedere alle necessità economiche della
famiglia e che gli uomini siano meno adatti a occuparsi delle
faccende domestiche. Diciamo che certi attributi non permettono
loro di avvicinarsi abbastanza al lavabo e per questo spaccano di
più i piatti. E in aggiunta a tutti questi meravigliosi stereotipi,
che sono anche condivisi dai giovani, purtroppo, la realtà qual è?
La realtà è che anche in Valle d'Aosta vogliamo rimanere in qualche
modo indietro. Le donne, senza parlare ipocritamente di genere,
restano sotto rappresentate, compresi gli enti locali dove tuttavia
la situazione è certamente migliore rispetto a quella del Consiglio
regionale, basta fare una panoramica, siamo 8 su 35 anche se alcune
colleghe sono molto contente. Il ritornello che abbiamo sentito
ripetere mille volte è: "ma non troviamo nei paesi donne per le
liste e per le giunte in particolare". Ecco, bisogna, come dicevo
stamattina a un collega, chiedersi il perché e trovare qualche
risposta.
Probabilmente, almeno è la risposta che diamo noi, alcune
tipologie di progetti politici e certi metodi maschili e
maschilisti sono respingenti per le donne; è stato detto dalla
collega Morelli: "abbiamo già fatto un passo avanti con questo
35%": sì, è un passo avanti ma un passo dello scricciolo, secondo
noi.
Noi proponiamo come ADU VDA semplicemente un adeguamento alla
previsione statale considerando le nostre peculiarità, perché
l'autonomia, l'abbiamo già detto tante volte, deve servire per fare
meglio e non peggio. Questa ci sembra un po' un'autonomia a
intermittenza. Se in tutta l'Italia queste quote hanno un senso,
perché non dobbiamo accettarle in Valle d'Aosta? Questo vorrebbe
dire riconoscere un'inferiorità locale, almeno dal punto di vista
culturale. La legge in discussione prevede sì un aumento della
quota femminile nelle liste ma di fatto una riduzione delle
presenze in Giunta.
Noi abbiamo presentato quest'emendamento che speriamo possa
trovare il vostro favore, in particolare ci piacerebbe trovasse il
favore dei colleghi che erano con noi in lista, una lista con il
60% di presenza femminile! Allora il nostro emendamento è questo:
"nel rispetto del principio di pari opportunità tra donne e uomini"
- noi proponiamo che - "nei Comuni con popolazione fino a 3 mila
abitanti" - quelli più piccoli - "all'interno della Giunta è
garantita la presenza di entrambi i generi, salvo il caso in cui
almeno uno appartenente al genere meno rappresentato sia stato
eletto alla carica di Sindaco o di vice Sindaco. Nei Comuni invece
con popolazione oltre i 3 mila abitanti all'interno della Giunta
nessuno dei due generi può essere rappresentato in misura inferiore
al 40% del numero di componenti della Giunta stessa, ivi compresi
il Sindaco e il vice Sindaco, con arrotondamento aritmetico".
Presidente -
Prego, la parola al collega Manfrin.
Manfrin (LEGA VDA) -
Non ricominciamo, però,
evidentemente, è necessario assolutamente affermare che in linea -
così come con quanto abbiamo già detto questa mattina - con quello
che è stato sempre il comportamento della Lega, che è assolutamente
contraria alle quote di genere ma è favorevole al merito, riteniamo
che il premiare una categoria o l'imporre più che premiare, il
violentare una legge per imporre che una categoria debba essere
assolutamente rappresentata, e soprattutto questa suddivisione del
mondo in categorie che devono l'una prevalere sull'altra o l'una
essere rappresentata quanto l'altra o più o meno perché l'una è
importante e l'altra è meno importante, o forse sono importanti
uguali, non fa parte della nostra visione. Riteniamo che gli
elettori abbiano il diritto di poter scegliere tra tutti i
candidati, che siano uomini, donne, giovani o meno giovani,
dopodiché la democrazia fa il suo lavoro e consegna ovviamente alle
Amministrazioni la rappresentanza secondo il volere dei cittadini.
Quindi non ci troviamo d'accordo con questo anche perché - anche
qui lo sappiamo benissimo, purtroppo sono state vissute, chi ha
fatto l'amministratore locale lo sa - già sono state viste delle
scene in cui ci si trova magari dopo le elezioni con questi eletti
e si dice: "bene chi dobbiamo mettere?". Non quali sono le persone
che magari hanno le competenze migliori, che hanno delle
inclinazioni verso una certa materia, che hanno magari ottenuto
anche maggior consenso, che è sempre stata una delle discriminanti
per quanto riguardava la carica all'interno della Giunta ma no, qui
chi ci mettiamo? Questo genere? Quell'altro genere? Quanti generi
siamo? Il 60%, il 25%, il 37%?!
Noi purtroppo in questo non ci riconosciamo e quindi ovviamente
siamo contrari.
Presidente -
La parola alla collega Morelli.
Morelli (AV) -
Intanto per fare una puntualizzazione a
livello personale, perché la collega Pulz ha detto che dal mio
punto di vista il 35% sarebbe un passo in avanti. Per quanto
riguarda me, le quote rosa non sono un passo in avanti, perché la
nostra visione invece contempla una parità di partenza. Quindi -
come diceva questa mattina la collega Certan - liste con alternati
un candidato uomo e una candidata donna, e poi scelgano i
cittadini. Però invece a nome della maggioranza vorrei dire che
apprezziamo il lavoro che fa la collega Pulz per portare
all'attenzione del Consiglio quelli che sono per ADU dei punti
importanti, però credo che dopo mesi di discussione in Commissione
ci sia stata la possibilità di esaminare a fondo le questioni e
pertanto la nostra sarà una posizione di astensione.
Presidente -
La parola al collega Bertin.
Bertin (RC-AC) -
Pur condividendo lo spirito con il quale
è presentato questo emendamento, che va nella direzione di
aumentare la quota di presenza in lista del genere meno
rappresentato, personalmente sarei per avere il 50% sia nelle liste
che in Giunta, ma prima o poi ci si arriverà. Per il momento, con
un passo avanti anche significativo, nella Commissione si è trovato
questo equilibrio e a questo equilibrio che mi auguro in
prospettiva cambi e si sposti ancora di più verso una maggiore
rappresentanza paritaria di entrambi i generi. Mi asterrò.
Presidente -
Grazie. Possiamo mettere in votazione
l'emendamento di ADU? Apriamo la votazione. Possiamo chiudere la
votazione.
Presenti: 35
Votanti: 11
Favorevoli: 2
Contrari: 9
Astenuti: 24 (Baccega, Barocco, Bertin, Bertschy, Bianchi,
Borrello, Certan, Chatrian, Daudry, Farcoz, Fosson Gerandin,
Marquis, Morelli, Mossa, Nasso, Nogara, Peinetti, Restano, Rini,
Russo, Testolin, Vesan e Viérin)
Il Consiglio non approva.
Mettiamo in votazione ora l'articolo 38. La votazione è aperta.
La votazione è chiusa.
Presenti: 35
Votanti: 30
Favorevoli: 20
Contrari: 10
Astenuti: 5 (Minelli, Mossa, Nasso, Russo e Vesan)
Il Consiglio approva.
Mettiamo in votazione ora l'articolo 39. La votazione è aperta.
La votazione è chiusa.
Presenti: 35
Votanti: 30
Favorevoli: 28
Contrari: 2
Astenuti: 5 (Mossa, Nasso, Pulz, Russo e Vesan)
Il Consiglio approva.
Stesso risultato per l'articolo 40? Stesso risultato. Articolo
41. Stesso risultato. Articolo 42. Stesso risultato. Articolo 43.
Stesso risultato. Articolo 44. Stesso risultato. Articolo 45.
Stesso risultato.
Mettiamo in votazione ora l'articolo 46. La votazione è aperta.
La votazione è chiusa.
Presenti: 35
Votanti: 29
Favorevoli: 27
Contrari: 2
Astenuti: 6 (Minelli, Mossa, Nasso, Pulz, Russo e Vesan)
Il Consiglio approva.
Mettiamo in votazione ora l'articolo 47. La votazione è aperta.
La votazione è chiusa.
Presenti: 35
Votanti: 30
Favorevoli: 28
Contrari: 2
Astenuti: 5 (Mossa, Nasso, Pulz, Russo e Vesan)
Il Consiglio approva.
Stesso risultato per l'articolo 48? Stesso risultato. Articolo
49. Stesso risultato. Articolo 50. Stesso risultato. Articolo 51.
Stesso risultato.
Mettiamo in votazione ora l'articolo 52. La votazione è aperta.
La votazione è chiusa.
Presenti: 35
Votanti: 30
Favorevoli: 30
Astenuti: 5 (Mossa, Nasso, Pulz, Russo e Vesan)
Il Consiglio approva.
Mettiamo in votazione ora l'articolo 53. Lo possiamo mettere in
votazione emendato dalla I Commissione e subemendato dal collega
Farcoz? Quindi è in votazione emendato. La votazione è aperta. La
votazione è chiusa.
Presenti: 35
Votanti: 31
Favorevoli: 29
Contrari: 2
Astenuti: 4 (Mossa, Nasso, Russo e Vesan)
Il Consiglio approva.
Stesso risultato per l'articolo 54? Stesso risultato. Articolo
55. Stesso risultato. Articolo 56 emendato dalla I Commissione.
Stesso risultato.
Apriamo ora la votazione della legge nel suo complesso. Chiedo
se ci sono delle dichiarazioni di voto. La parola al collega
Aggravi.
Aggravi (LEGA VDA) -
Semplicemente per esprimere alcune
piccole considerazioni finali e l'espressione di dichiarazione di
voto. Come in parte già qualche collega aveva detto, abbiamo
partecipato - ringrazio anch'io per il lavoro svolto i Commissari
della Prima Commissione - e voteremo, il testo di legge, seppure,
ripeto, con alcune precisazioni. Il collega Manfrin ha già espresso
la nostra contrarietà diciamo storica sulle cosiddette quote rosa,
quote Panda; non ci torno anche perché già questa mattina abbiamo
avuto occasione di discuterne ampiamente - anche, soprattutto le
addette ai lavori - e penso che ognuno abbia giustamente la sua
posizione.
Voglio anche precisare un qualcosa che è emerso forse più sui
giornali rispetto al dibattito in aula, ovvero la nostra posizione
sulla figura del vice sindaco. Quanto avevamo portato in
Commissione non era la volontà di allinearsi a nessuna volontà
centralista al di fuori della Valle d'Aosta, assolutamente, era una
proposta semplicemente pragmatica che cercava di unire da un lato
la problematica delle retribuzioni - e torno in una logica più di
budget complessivo di quella che è la retribuzione della Giunta - e
dall'altro lato consentire, una volta che ovviamente un sindaco
lasciava il suo posto, di ridare ai cittadini la propria
espressione di voto; era una possibilità, era un'opinione, è stata
messa in discussione sul tavolo della Commissione. Ciò non è
avvenuto, come avete visto ci siamo poi allineati comunque votando
gli articoli di riferimento perché ciò non cambiava... era un
contributo che avevamo portato all'attenzione dei Commissari.
Rivendichiamo, ed è stato anche detto dalla Presidente della
Prima Commissione e anche dal collega Vesan, l'apporto
sull'allargamento e l'utilizzo dello spoglio centralizzato: in
altre realtà crediamo che sia un metodo che abbia dato degli ottimi
risultati e che continuerà a darne, e quindi su questo punto
ovviamente ci trova a favore.
Per quanto riguarda le retribuzioni che sono un aspetto
sicuramente difficile e complesso, rispettando le posizioni di ogni
collega, qui un inciso lo devo fare perché quello che è avvenuto
ieri, come ricordava il collega Restano, è stato un momento molto
importante e tutte le leggi che dettano le regole del gioco e che
spesso sono frutto di una concertazione ovviamente non sono
l'ottimo per ognuno, però sono forse un meno peggio utile a
risolvere dei problemi. Sulle retribuzioni - personalmente, ma
anche il Gruppo - avevamo ragionato in termini di rischio, cioè si
dovrebbe valutare meglio la parametrizzazione delle retribuzioni in
base al rischio e alle incombenze che ha ogni sindaco. Si è parlato
di territorio, io parlerei anche di ampiezza del bilancio di un
comune, perché comunque sappiamo che ha una sua valenza di un certo
tipo. Non c'è stato, se vogliamo, il tempo, non c'è stata
l'occasione o l'approfondimento che forse in prospettiva ci sarà, e
sicuramente questa è una tematica su cui vorrei puntualizzare
l'attenzione e su cui sicuramente prima o poi bisognerà tornare e,
perché no, anche valutare bene, di concerto con altre autorità,
quelle che possono essere le caratteristiche, le specificità che ci
permetteranno di migliorare questa parametrizzazione. Ma ritengo
che chi è a rischio e chi deve lavorare debba essere retribuito.
Non voglio tornare sull'argomento, non voglio tornare sul discorso
dei livelli di retribuzione. Personalmente vengo da un mondo che
retribuisce anche il rischio, quindi è bene che ci sia
quest'aspetto, ricordando pure che la figura del sindaco non è una
figura ovviamente obbligatoria: chi lo fa, lo fa giustamente per
una missione e speriamo che ci siano tante persone che vogliano
contribuire alla buona amministrazione dei loro comuni.
Detto questo ribadisco che il voto finale da parte del Gruppo
Lega Vallée d'Aoste sarà favorevole, seppur con questi distinguo di
cui ritenevo opportuno mettere a conoscenza tutta l'Aula.
Presidente -
Per dichiarazione di voto la parola al
collega Restano.
Restano (GM) -
Due considerazioni finali anche da parte
mia, esprimeremo sicuramente un voto favorevole a questa norma,
siamo soddisfatti di come si sono svolti i lavori in commissione e
anche in aula. Anche noi alcune perplessità le avevamo e
continuiamo ad averle, soprattutto sulle quote rosa: noi andiamo in
senso opposto, il 35 per noi è una percentuale troppo elevata,
anche per le difficoltà a reclutare delle donne nei piccoli comuni,
avremmo messo una percentuale più bassa.
A riguardo delle indennità mi sono da sempre espresso
favorevolmente a un equo indennizzo, come è stato detto se non
altro per le importanti responsabilità che deve ricoprire un
sindaco, e anche un vice sindaco. È vero che la spesa aumenta
sempre di più ma per incidere sulla spesa si possono affrontare e
prevedere altre dinamiche, quali le funzioni delegate, e qui vorrei
arrivare invece alle fusioni, come qualcuno ha accennato prima:
nella proposta di legge 32 noi avevamo affrontato questo tema, da
parte nostra era pronto un ordine del giorno che andava a prevedere
le fusioni, naturalmente devono essere, a nostro modo di vedere,
volontarie, si deve arrivare a questo processo attraverso un
referendum ma anche attraverso incentivi e penalizzazioni, perché
chi non si sente di procedere alla fusione per gestire al meglio la
propria spesa, vuol dire che ha soldi a sufficienza, soprattutto
per svolgere le proprie mansioni. Non possiamo delegare ai comuni
ulteriori funzioni e conseguentemente dargli sempre più soldi.
Devono poter svolgere le giuste mansioni con il giusto denaro a
disposizione. Per quanto riguarda il vice sindaco, ritengo sia
corretto votarlo direttamente perché, in caso di sostituzione del
sindaco, deve essere legittimato a farlo e non è sufficiente una
delega da parte della giunta comunale. Per la preferenza unica,
come era stato proposto da alcuni colleghi, noi siamo da sempre
contrari: siamo favorevoli a più preferenze, anche per l'elezione
in Consiglio regionale, magari con i giusti contrappesi ma siamo
favorevoli da sempre a più preferenze. Comunque il nostro voto sarà
a favore di questa norma.
Presidente -
Ci sono altre richieste d'intervento? La
parola al collega Bertin.
Bertin (RC-AC) -
Come ho detto in precedenza
nell'intervento generale, pur con delle perplessità e dei dubbi
rispetto ad alcune disposizioni di questa legge, diversamente dal
collega Restano sono un sostenitore della preferenza unica e mi
rammarico che non si riesca a introdurla anche nei comuni,
fortunatamente a livello regionale con un certo impegno, e devo
dire con una lunga battaglia, almeno la preferenza unica è stata
introdotta. Detto questo, ci sono aspetti oggettivamente che
piacciono meno, come l'aumento, comprensibile, degli emolumenti ai
sindaci, che mi auguro sappiano autonomamente decidere il loro
giusto chiamiamolo fabbisogno per esercitare le funzioni di sindaco
e per quanto riguarda una rappresentazione delle minoranze non
certo favorevole.
Ma, come detto, nel complesso questa legge è comunque positiva
anche in ragione all'atteggiamento e allo spirito con cui è stata
costruita, pertanto il voto sarà favorevole.
Presidente -
Per dichiarazione di voto la parola al
collega Vesan.
Vesan (M5S) -
Su questa legge le nostre perplessità sono
già state espresse, il nostro voto sarà contrario, la nostra
posizione relativa all'elezione diretta del vice sindaco in modo da
garantire a una maggioranza di continuare a operare anche quando
non ha più la maggioranza del Comune - proprio perché il voto dei
cittadini è stato disatteso dalla mancanza sul territorio del
sindaco che hanno eletto - non ci sembra una soluzione valida, la
vantiamo come peculiarità regionale ma secondo noi mentre
l'elezione diretta del sindaco è dare voce ai cittadini, cioè sono
i cittadini che se lo scelgono, abbinargli il vice sindaco "di
riserva" per poter continuare a garantirsi il controllo del
territorio comunale anche nel momento in cui i voti non ci sono
più... abbiamo dei comuni dove la differenza fra chi vince e mette
sindaco e vice sindaco e chi non vince e ha un numero di
consiglieri irrisorio a causa di questa vostra proposta di legge è
di un solo voto, tutto questo non è stato minimamente considerato
in questa proposta di legge.
Quindi fingiamo di dare la voce ai cittadini e poi gliela
togliamo dandogli la possibilità di tornare al voto qualora il
sindaco scelto da loro decida altre strade o, per un qualunque
altro motivo purtroppo anche non dipendente dalla sua volontà,
debba abbandonare la carica; glielo togliamo ancora di più dal
momento che abbiamo detto tutti che in Valle d'Aosta ci sono ben 42
Comuni al di sotto dei mille abitanti, ebbene di questi nelle
ultime elezioni ben 20 avevano il listone unico, quindi la famosa
libertà di scelta dei cittadini nel momento in cui gli candidiamo
un sindaco solo è ridotta allo zero, ancora meno se gli diamo anche
il sindaco di riserva già preconfezionato. Sulla scorta di questo,
noi abbiamo cercato d'inserire, di spingere proposte che non
vanificassero la presenza di una minoranza e che promuovessero
l'avvicinamento dei cittadini alla partecipazione alle elezioni
comunali, sia come elettorato attivo che come elettorato passivo,
questo non ha avuto alcun tipo di riscontro e se avremmo potuto, in
una logica di compromesso e di dialettica con il resto della
Commissione, sopportare l'elezione del vice Sindaco, abbinata a
tutte le altre formulazioni espresse essa diventava per noi
assolutamente inaccettabile e quindi il nostro voto su questa sarà
sicuramente e convintamente contrario. Ci dispiace che con tutto il
tempo che si è lavorato, con l'impegno e il lavoro che abbiamo
chiesto anche agli uffici del Consiglio e della Giunta produciamo
un testo di legge che, non vorremmo essere facili profeti,
pronostichiamo come ridiscusso probabilmente alla vigilia delle
prossime elezioni comunali, come è già stato per quello precedente
e forse anche per quello precedente ancora. Ci piacerebbe come
legislatori legiferare con una prospettiva un po' più lontana e
invece ci rassegniamo alla visione unionista già evidenziata dal
collega Peinetti che dice: facciamola così e se non andrà bene
possiamo sempre cambiarla.
Ecco, quando mi siedo a un tavolo per proporre una legge
regionale non è mai questo il nostro pensiero.
Presidente -
La parola alla collega Pulz.
Pulz (ADU VDA) -
Alla luce dello scarsissimo successo del
nostro emendamento per una maggiore partecipazione politica
femminile, in particolare nelle giunte comunali, e malgrado la
nostra firma a sostegno di questa legge per consentirne al più
presto la discussione in aula, nella speranza che venissero accolte
le nostre istanze di uguaglianza sempre più necessarie e urgenti,
noi di Ambiente Diritti Uguaglianza Valle d'Aosta riteniamo a
questo punto che questa legge non abbia bisogno del nostro voto. Ci
sono già superdonne e superuomini che la sostengono, del tutto
soddisfatti del contesto culturale in cui vivono. Ci è stato detto
questa mattina che noi siamo dei poveri integralisti, in realtà ci
sentiamo più che integralisti degli idealisti, degli idealisti che
sognano una comunità valdostana all'avanguardia, proprio perché
avevamo capito che l'autonomia o serve per essere migliori e non
peggiori delle regioni ordinarie che sono al 40% o altrimenti
l'autonomia è puro e forse immeritato privilegio.
Siamo fermamente convinti, come ho già detto tante volte, che
una legge sia una grande occasione per stimolare l'apertura
culturale che è la vera emergenza della Valle d'Aosta, e noi ne
sentiamo tutta la responsabilità. Forse è su questo aspetto che
avremmo dovuto saperci confrontare di più nei lunghi mesi passati
ad analizzare tanti, tanti dettagli. E allora, dopo avervi invitati
tutte e tutti ad ascoltare Lidia Cirillo, autrice del libro "Se il
mondo torna uomo" - direi che il titolo già spiega un po' i
contenuti, questo succederà la sera del 19 dicembre presso il CSV -
noi dichiariamo quindi e con grande rammarico il nostro voto
contrario.
Presidente -
Per dichiarazione di voto la parola al
collega Barocco.
Barocco (UV) -
Moi je veux seulement apporter la
déclaration d'intention du groupe de l'Union Valdôtaine che a
differenza di qualcun altro voterà sicuramente e convintamente
favorevolmente a questa legge, perché crediamo che questa legge
abbia suscitato un ampio dibattito e soprattutto accolga delle
esigenze che vengono anche dai sindaci e dai nostri colleghi
amministratori locali. Io penso che non sia un indice negativo
modificare una legge perché una legge si adatti alle situazioni che
evolvono. Quindi se fra cinque anni la cambieremo, vorrà dire che
ci sono delle situazioni che evolvono e c'è necessità di porci
mano. Questo è il metodo unionista, essere vicino alla gente e
cercare di capirne le esigenze. Noi non pensiamo che il metodo
unionista sia un metodo di controllo ma tutt'altro, se ci sono
stati degli sbagli - ma adesso basta - stiamo cercando di lavorare
per migliorare. E poi, permettetemi, questo continuo non posso
definirlo attacco ma questo continuo rimarcare che in Valle d'Aosta
manchi cultura, io penso che siamo una piccola regione, non è
un'emergenza, stiamo con delle Università, con le nostre
istituzioni culturali cercando di migliorare la cultura di tutti
noi e prima di tutto guardiamoci allo specchio e cerchiamo di fare
qualcosa per a piccoli passi migliorarci.
Sulle quote di genere permettetemi solo di ricordare che in
quest'aula sono sedute e sono state nostre colleghe delle donne che
si chiamavano Viglino, che si chiamavano Siggia, che si chiamavano
Perruchon. Non hanno avuto bisogno di quote rosa e hanno avuto la
capacità di sedersi su questi banchi e di lavorare per la nostra
autonomia. Tre, quattro, cinque sono degli esempi, erano senz'altro
numerose per i tempi, poi io invito solo le Consigliere che adesso
eccepiscono sui numeri di dimostrare la qualità, come hanno
dimostrato la loro qualità queste donne. Non è una questione di
numeri, è una questione di qualità e di capacità che qualcuno
stamattina riceveva. Se continuiamo a ragionare sui numeri,
ragioneremo sempre su delle gabbie, su delle limitazioni. Adesso
c'è da fare uno sforzo culturale per cercare di dare la possibilità
a tutti di avvicinarsi a questa nostra assemblea. Io ho messo in
evidenza la mia esperienza personale; il fatto di avere indicato
delle quote ci ha permesso di migliorare la nostra qualità
culturale e di guardare anche al di là e di cercare di dare
l'opportunità a tutti di essere presenti nelle assise, ma non
voglio tornare nella polemica.
Io dico solo che questa è una buona legge che con tante
discussioni ha cercato di dare una risposta a un bisogno e il
gruppo dell'Union Valdôtaine contribuirà a votarla, come ho detto
prima, sicuramente e convintamente.
Presidente -
Per dichiarazione di voto la parola al
collega Peinetti.
Peinetti (UV) -
Collega Vesan, io sono ancora abbastanza
lucido per sapere cosa dico e ho detto che ho votato e voterò
questa legge convintamente  come ha detto adesso il collega
Barocco e ho detto che se questa legge alla prova dei fatti
dimostrerà che nel tempo dovrà essere in qualche modo modificata,
come credo tutte le leggi di questa Regione e di questo Paese, sarà
compito di questo Consiglio - nel quale probabilmente non siederò
più io ma forse neanche lei - di cercare di trovare il modo di
modificarla, di migliorarla se alla prove dei fatti ci saranno
delle cose da migliorare. Quindi questo ho detto e credo che
sarebbe buona responsabilità da parte di tutti quelli che fanno
questo mestiere, o che sono prestati alla politica, di occuparsi
anche di come evolvono le leggi nel tempo e di come evolve la
società. Tutto lì. Non ho detto che voto la legge tanto per
votarla, se poi sarà da cambiare la cambieremo. Non è mio costume
fare le cose in questo modo. Per cui noi voteremo, io voterò questa
legge convintamente perché credo che questo lavoro, il lavoro che è
stato fatto al di là degli omini Michelin in Commissione, è stato
un lavoro estremamente fatto bene e che ha arricchito tutti quanti
noi. Consegniamo alla comunità valdostana una buona legge che,
ripeto, se nel tempo dimostrerà di avere delle cose da modificare e
da migliorare, spero che quelli che verranno dopo di noi, dopo di
me e dopo di lei lo sappiano fare.
Presidente -
La parola per fatto personale al collega
Vesan.
Vesan (M5S) -
Per fatto personale perché sono stato
espressamente chiamato in causa relativamente a una mia
dichiarazione sull'incapacità di evolvere dell'Union Valdôtaine
come è stato dichiarato. No colleghi, non è questa la situazione,
in realtà con questa legge qui non stiamo evolvendo, stiamo
tornando indietro perché cinque anni fa abbiamo fatto, anche con
l'appoggio della vostra forza politica, una legge che diceva che
certi Comuni non dovevano avere l'elezione diretta del Sindaco e
altri sì. Abbiamo stabilito, non più tardi dell'ultima legislatura,
il fatto di ridurre le indennità dei sindaci, adesso siamo qui che
diciamo che gliela riaumentiamo di nuovo. A me non sembra tanto un
passo evolutivo quanto una sorta di tango con il quale facciamo un
passo avanti e un passo indietro e l'idea che fra cinque anni
saremo di nuovo a fare quello che probabilmente sarà un altro passo
indietro, mi spaventava ed è per questo che ho fatto questa
dichiarazione.
Presidente -
Si limiti al fatto personale sennò è una
seconda dichiarazione di voto, ne ha già fatta una. Ci sono altre
dichiarazioni di voto? La parola al collega Gerandin.
Gerandin (MOUV') -
Solo per ringraziare anch'io la
presidente Morelli perché questo testo che nasce chiaramente da
sensibilità anche diverse è la dimostrazione che quando si ha a
cuore un problema, quando si vuole arrivare a un testo di
Commissione, ce la possiamo fare. Non torno sulla problematica
riferita alla legge 6, ne ha parlato il collega Aggravi, ne ha
parlato il collega Restano, io in parte prima, ma se davvero
pensiamo che la prerogativa della Valle d'Aosta, vale a dire la
competenza primaria esclusiva in materia di enti locali, è una
prerogativa che può darci dei risultati, allora dobbiamo davvero
allargare i confini della singola forza politica per arrivare a dei
testi condivisi.
Anch'io ho alcune piccole osservazioni, l'ho già detto nel mio
primo intervento, sicuramente avrei voluto il riallineamento delle
scadenze per l'elezione dei Sindaci: è un problema che ci
trascineremo avanti se non avremo il coraggio di affrontarlo. Sulla
rappresentanza di genere per quanto mi riguarda sicuramente
preferiamo avere la possibilità o la quasi certezza di avere in
tutti i Comuni almeno due liste, noi pensiamo che sia quella la
vera rappresentanza e la vera democrazia. Concludo solo dicendo che
è palese che per quanto riguarda MOUV' ci sono delle posizioni a
titolo personale diverse, volevo solo ribadire che la posizione di
MOUV' è a favore di questa legge e rispettiamo anche all'interno di
MOUV' sensibilità o posizioni diverse, per cui i miei due colleghi
voteranno in maniera diversa.
Detto questo ci sono altre sfide che ci aspettano e la
raccomandazione che faccio è di avere una tempistica, in modo da
rispettare i tempi e dare ai nostri amministratori comunali,
amministratori locali del futuro, la possibilità di confrontarsi e
presentarsi conoscendo le regole del gioco prima del confronto e
delle elezioni, che presumibilmente saranno a maggio o verso quella
data. Per cui se ci sono ancora delle modifiche vanno fatte, non ci
spaventa in nessuna maniera parlare di quella che deve essere una
visione di prospettiva, vale a dire non imporre nulla ma creare i
presupposti perché i nostri comuni valdostani facciano un esame di
coscienza per capire se non è il momento di dare un segnale forte
che è quello della fusione di comuni.
Presidente -
Altri? La parola al collega Bianchi.
Bianchi (UV) -
Per dichiarazione di voto. Penso che sia
chiaro cosa vota il gruppo dell'Union Valdôtaine, ma in ogni caso
vorrei anche rispondere ad alcune dichiarazioni fatte in
dichiarazione di voto, dove si afferma che qui si fanno delle cose,
avevo già avuto modo di dirlo stamattina, e poi altrove se ne fanno
altre e leggo: "via libera ad aumento indennità minima ai sindaci
dei piccoli comuni. Arriva l'ok all'unanimità della Commissione
Finanze della Camera". Non c'è nessun deputato dell'Union
Valdôtaine nella Commissione Camera di Roma! Molto probabilmente ci
saranno dei colleghi dei 5 Stelle, quindi vuol dire che se siamo
andati in quella direzione come indennità, vuol dire che o bene o
male abbiamo compiuto una scelta per cui anche a livello nazionale-
si parla dei Comuni sotto i 3 mila - sono andati in quella
direzione. Non mi sembra che sia rappresentata l'Union Valdôtaine
nel Governo! Molto probabilmente avreste preferito che i sindaci
valdostani magari, invece di avere un'indennità, avrebbero dovuto
scegliere la strada di chiedere il reddito di cittadinanza. No,
abbiamo scelto un'altra strada noi!
Presidente -
La parola al collega Luboz.
Luboz (LEGA VDA) -
Ringrazio anch'io la Presidente della
I Commissione, la collega Morelli, per il lavoro svolto; due
considerazioni soltanto su argomenti che sono stati sfiorati ma su
cui probabilmente sarebbe interessante magari tornare, non so, se e
quando verrà rivista la legge oppure, come era stato suggerito dal
collega Gerandin, se si procederà a una riforma della legislazione
sugli enti locali, giungendo a un testo unico che raggruppi tutte
quante le varie norme che trattano questo argomento. Uno era il
panachage
che è un sistema che potrebbe essere gradito ai
nostri elettori, l'altro, perché no, la possibilità che era stata
in qualche modo suggerita tramite emendamento dal collega Bertin,
quella dell'assemblea dei cittadini laddove ci sia magari una
particolare difficoltà anche a formare le liste elettorali, perché
ritengo che nei nostri comuni spesso ci sia una crisi di dialogo,
di coesione e forse la politica dovrebbe interrogarsi anche sulla
motivazione di questa crisi di rappresentanza.
Presidente -
Altri? La parola alla collega Morelli.
Morelli (AV) -
Je crois que la variété et la richesse des
interventions qui ont été exprimées à propos de cette loi, les
différences profondes ou même seulement les nuances qui distinguent
les groupes les uns des autres expriment bien le débat qui s'est
tenu en commission. La démocratie c'est ça, de se confronter, de
discuter et puis d'essayer de trouver une synthèse. Les lois
électorales ne sont jamais parfaites, elles ne sont pas non plus
gravées sur la pierre, elles doivent répondre à des exigences et
donc elles peuvent être susceptibles de changement. En ce sens nous
avons essayé de répondre à des exigences précises et en ce sens
s'est développé le débat en commission et donc c'est avec une
certaine satisfaction que nous pouvons clore ce débat.
Presidente -
Altri? Se non ci sono altri, possiamo
mettere in votazione la legge nel suo complesso. La votazione è
aperta. La votazione è chiusa.
Presenti: 35
Votanti: 35
Favorevoli: 28
Contrari: 7
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK