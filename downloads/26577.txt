Consiglio Regionale della Valle d'Aosta - Oggetto del Consiglio n. 214 del 29 luglio 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 214 del 29 luglio 1972 - Resoconto
OGGETTO N. 214/72 - Modificazioni alle vigenti norme
riguardanti le prestazioni professionali di medici specialisti e
psicologi presso il Centro Regionale di Medicina
preventiva.
Benzo
(D.P.) -
Brevemente, un adeguamento della...
come ne avevamo già parlato un anno e mezzo fa, avevo già accennato
al Consiglio, un adeguamento alle tariffe per mettere i medici
nelle stesse conduzioni. Tutto lì.
Fosson
(U.V.) -
Certo che, andando aventi di
questo passo, abbiamo delle spiegazioni che sono esaurienti in
Consiglio regionale proprio sulla votazione delle leggi. Ma il
grave è che queste spiegazioni esaurienti non ci sono state neanche
nella Commissione affari generali. A me dispiace che non ci sia il
Presidente della Commissione affari generali però, personalmente
l'altro giorno quando mi ha detto che in poco tempo avevano passato
diversi oggetti alla Commissione affari generali, cioè ben sedici
oggetti, in poco tempo ho detto che disapprovavo appieno questo
comportamento. L'ho detto al nostro Capo Gruppo e Presidente della
Commissione e adesso lo dico qui più chiaramente anche alla Giunta,
perché questi erano tutti provvedimenti che sono stati portati al
Consiglio per la convocazione di questa riunione che sono stati
passati alla Commissione affari generali per avere il loro parere
e, così, c'è diversa roba che assolutamente la Commissione ha
detto: "prendiamo per buono", senza assolutamente entrare nei
particolari; e oggi noi siamo qui per andare avanti alla svelta ad
approvare le cose e accettare, come quello che dice in questo
momento l'Assessore Benzo, sono solo degli adeguamenti.
Ora, io vorrei un po' chiedere, ad esempio, su questo punto,
tanto per avere un po' le idee più chiare tutti noi, vorrei sapere
prima di tutto cosa percepiva il medico regionale, prima, per
questa sovrintendenza a questo servizio e praticamente, so adesso
quello che percepisce adesso. Desidererei anche chiedere quel è
attraverso il suo stipendio, questi aggeggi e gli altri aggeggi,
qual è in definitiva, la somma che percepisce il medico regionale
per questo. Io non ho niente assolutamente con il medico regionale
però, a un certo momento, bisogna che i Consiglieri lo sappiano un
po'. Un'altra cosa che forse è solo un chiarimento ed è, dovete
vedere, credo che ci sia uno sbaglio probabilmente ed è
all'articolo 3, perché qui si dice che il compenso forfettario è di
lire mille per ogni ora di effettivo servizio prestato e questo
sarebbe per i medici che sovraintendono. Mentre poi vediamo che per
un'ora alla, settimanalmente, c'è un compenso di venticinquemila.
Quindi, credo che ci sia un qualche cosa che non calza e,
eventualmente, mi darà la spiegazione. Questo è solo un dettaglio e
vorrei sapere un po' le altre cose.
Montesano (P.S.D.I.) -
Ci sono altri che vogliono
intervenire a fare domande? Consigliere Savioz.
Savioz
(P.C.I.) -
Non sto a ripetere perché voglio
fare le stesse osservazioni che ha fatto Fosson.
Montesano (P.S.D.I.) -
Allora ci sono altri che vogliono
fare delle domande? Risponde l'Assessore Benzo.
Benzo
(D.P.) -
Dunque, innanzitutto questo
provvedimento deliberativo era già nell'ordine del giorno del
precedente Consiglio, Consigliere Fosson. Poi, è bene precisare una
cosa; è qui presente il Presidente della Commissione della sanità,
la quale ha esaminato lungamente e nel merito tutti i provvedimenti
di legge che concernono l'Assessorato alla sanità ed assistenza
sociale mentre per ciò che concerne la Commissione consiliare
affari generali e finanze, dato che i provvedimenti avevano un loro
capitolo di spesa e, quindi, doveva vedere se c'erano. In questo
caso il competente per materia era la Commissione consiliare
perita, parlo del merito; mentre, per quanto concerneva solo
l'imputazione, solo per i capitoli di bilancio e, quindi, la
rispondenza delle spese.
Per quanto riguarda i dati, il confronto tra il precedente e
questo, la differenza per il medico regionale viene ad avere
mensilmente un compenso. Come lei vede, qui sono compensi mensili;
innanzitutto per questo mi permetto di farle notare che lei parlava
di compenso orario, sono due cose molto differenti; ai medici
specialisti i quali compiono sei, sette, otto, dieci ore, competono
le cifre che lei vede a fianco delle ore settimanali di effettivo
servizio prestato, questo per essere chiari. Solo ai medici
dirigenti il servizio viene dato mille lire in più all'ora, mi
comprende? Mille lire di più all'ora di effettivo servizio è un
compenso forfettario in più; mille lire solo mi spiego? Nel mese
faranno trenta ore, venticinque ore, trentasei ore e prendono
trentamila. Ecco, la differenza sta lì. Gli altri sono compensi
mensili lordi e al medico regionale venivano date dieci ore. Ora,
siccome sovrintende al servizio per tutto il mese, sono state
determinate quattordici ore di compenso mensile lordo,
quattordici.
Fosson
(U.V.) -
Ma io non so, non so se leggo male
ma mi sembra che si dica diversamente. Ora, l'Assessore Benzo mi ha
chiarito che a chi sovrintende, ai medici specialisti che
sovrintendono alle varie branche, oltre a quello che si dà qui sono
le mille lire in più. Pacifico. Io avevo paura che qui fosse un che
cosa di diverso e che le mille lire fosse stato sbagliato e che ci
fosse una cifra più forte da mettere e, quindi, lo sbaglio era in
difetto; quindi su questo niente da dire.
Però la dizione invece dell'articolo 5, che riguarda il medico
regionale sta in termini molto diversi da quelli che spiegati lei
in questo momento perché, o è detto male qui o io non capisco più
l'italiano, perché dice: "Al medico regionale dirigente del centro
sarà corrisposto un compenso mensile lordo rapportato alla
retribuzione per numero quattordici ore settimanali di prestazioni
specialistiche di cui sopra". E quando vado a vedere la tabella, le
ore, il compenso mensile lordo rapportato alle quattordici ore
settimanali, è questa cifra qui. Quindi, praticamente non sono
quattordici ore mensili come ha detto lei, sono rapportate a
quattordici ore settimanali.
Benzo
(D.P.) -
Sono rapportate nel mese, lui ha un
compenso... per sovrintendere a tutti questi servizi di quattordici
ore, quindi prende quell'importo ma quando...
Fosson
(U.V.) -
Mi dica quale importo?
Duecentosettanta mila duecento?
Benzo
(D.P.) -
...lordo, che fa
duecentotrenta...
Fosson
(U.V.) -
Duecentosettanta mila duecento,
quello che è qui.
Benzo
(D.P.) -
Certo!
Fosson
(U.V) -
Ecco, questo non è le quattordici,
scusi, perché io non voglio essere preso in giro. No, perché lei
dice una cosa diversa, lei sta dicendo, ha detto no che la
corresponsione di quattordici ore settimanali, al mese...
Benzo
(D.P.) -
Pari a quattordici ore settimanali,
forfettario! Mi pare che sia scritto chiaro! È la stessa dizione
dell'altra volta.
Fosson
(U.V.) -
Va bene, la stessa dizione
dell'altra volta; quindi, effettivamente sono duecento settanta
mila lire al mese ecco, per il corrispettivo di questa colonna di
quattordici ore settimanali...
Benzo
(D.P.) -
Rapportato.
Fosson
(U.V.) -
Rapportato alle quattordici ore
settimanali è chiaro? È chiaro, ecco, quindi non so, sarà stato un
lapsus. Lei mi aveva detto prima quattordici ore mensili, ecco, va
bene. Chiarito anche questo punto. Quindi desidererei sapere, una
volta chiarito questo punto, quali sono gli emolumenti e le
cose...
Benzo
(D.P.) -
Chieda all'Ufficio personale
perché, effettivamente Consigliere, non so i dati degli emolumenti
di tutti gli impiegati, abbiamo passato le tabelle organiche e la
sua memoria che è così buona e migliore della mia le ricorderà
meglio di me.
Fosson
(U.V.) -
Ma io mi stupisco che lei che è
Assessore alla sanità non sappia quali sono gli emolumenti che ha
il medico regionale.
Benzo
(D.P.) -
È un A2 come tutti gli altri A2; in
questo momento non lo so ecco, si può far dare questi dati...
Fosson
(U.V.) -
Poi saprà se ci sono altri
addentellati di altro genere, oltre questi, perché mi sembra che
abbia delle altre... Quindi...
Montesano (P.S.D.I.) -
Ci sono altri interventi? Allora
questa non è una legge, è una delibera, chi è favorevole alzi la
mano...Vuol fare dichiarazioni? No.
Fosson
(U.V.) -
Io ripeto solo una cosa, che a un
certo momento mi sembra che c'è il Presidente del Consiglio a
tutela del buon nome del Consiglio, dovrebbe anche pretendere e
essere in appoggio alle richieste dei Consiglieri che riguardano
delle cose specifiche di cui si sta discutendo. Ora, che né
l'Assessore né il Presidente della Giunta sentano il dovere di
chiarire con precisione quello che uno fa e ci dica: "passiamo ai
voti perché abbiamo la maggioranza e buonanotte", mi sembra che
questo non sia il modo di comportarsi! Perché se io facessi delle
questioni di altro genere, ma faccio delle richieste precise su
delle cose che possono essere documentate, non me lo si può dare in
questo momento, me lo si dia al pomeriggio, noi andiamo avanti nei
nostri lavori, delibereremo nel pomeriggio questo argomento. Mi si
dia però questa soddisfazione di avere almeno una risposta a quello
che io chiedo, questo io dico perché altrimenti...
Montesano (P.S.D.I.) -
Vice Presidente Fosson, le è
capitato già altre volte quando gli Assessori non rispondevano,
oppure quando rispondevano un pochino così senza molta chiarezza,
si rivolgevano al Presidente del Consiglio? Va bene, ma il
Presidente del Consiglio mi sembra che non abbia l'autorità di
imporre a chi deve rispondere in un modo o il fatto di dover
rispondere. Lei naturalmente ha un'arma molto, ogni Consigliere ha
un'arma abbastanza efficace che quella dell'interrogazione; lei fa
l'interrogazione, lo sa meglio di me, fa un'interrogazione, può
pretendere una risposta scritta e allora nessuno che viene
richiesto di questa informazione può eludere la sua richiesta. Ma
il Presidente del Consiglio, francamente, si trova un po' a disagio
a dover dire a un Assessore: "risponda al Consigliere!". Come
faccio io a dire una cosa del genere, eh?
Va beh, allora lei si riserverà, io credo che l'Assessore Benzo
le darà tutte...
Benzo
(D.P.) -
Se vuole vado io all'Ufficio
personale al posto suo, perché non riguarda l'oggetto lo stipendio
del medico; adesso non lo so io...
Montesano (P.S.D.I.) -
Beh, ad ogni modo la vedrete fra
voi questa questione qui e, nel caso, farà un'interrogazione.
Allora, altri interventi non ci sono. Caro Chantel, aspetta un
momentino, bisogna che io domandi se ci sono altri interventi. Tu
hai fretta, sì, ma il Consiglio deve... Allora, dunque, altre
interrogazioni non ci sono; allora si passa ai voti: chi approva la
delibera alzi la mano... non è legge... chi approva la delibera
alzi la mano: contrari, astenuti, il Consiglio approva.
Oggetto n. 29.
Manganoni
(P.C.I.) -
È l'una passata no?
Montesano (P.S.D.I.) -
Io sono a vostra disposizione di
andare avanti ancora...come dico nel pomeriggio, per ragioni non
dipendenti da me, e io mi farò sostituire dalla Vice Presidente
Siggia...
Manganoni
(P.C.I.) -
Se lei permette,
innanzitutto, è inutile che continuiamo a strozzare la discussione
perché noi sappiamo che, quando si vuole, tiriamo avanti; tiriamo
avanti e poi le discussioni non si fanno e si strozzano e a questo
io mi oppongo nel modo più assoluto.
Montesano (P.S.D.I.) -
Allora, proposte.
Manganoni
(P.C.I.) -
Proposte: è l'una, ci lasci
andare a pranzare. Abbiamo ancora sedici, diciassette punti
all'ordine del giorno, non ce li vuole mica far digerire tutti
adesso no?
Montesano (P.S.D.I.) -
Ma io non costringo nessuno.
Manganoni
(P.C.I.) -
No, è una domanda che io
pongo. Allora, ci lasci andare a pranzare, ritorniamo dopo pranzo e
si discutono i diciotto punti all'ordine del giorno. Ma che, volete
discutere i diciotto punti all'ordine del giorno? Va bene.
Sappiate, però che io non accetto che si strozzi la discussione e,
allora, salteremo pranzo e andremo a casa alle otto lo
stesso...
Montesano (P.S.D.I.) -
Rendetevi conto, però...
(Voci)
...
Oggetto n. 29.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK