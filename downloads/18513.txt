Consiglio Regionale della Valle d'Aosta - Oggetto del Consiglio n. 1620 del 15 novembre 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SPORT E TEMPO LIBERO
Sport invernali
Precedente
Successivo
Resoconto integrale del dibattito dell'aula
Oggetto del Consiglio n. 1620 del 15 novembre 2000 - Resoconto
OGGETTO N. 1620/XI Sicurezza della pista di discesa Plan
Checrouit-Courmayeur. (Interrogazione)
Interrogazione Visto che tra le cause
dell’alluvione che ha devastato la nostra regione si
sono registrati anche fenomeni franosi e che, pertanto,
l’attenzione su possibili e futuri eventi franosi va
rafforzata e monitorata con attenzione;
Atteso che la pista di discesa di Plan Checrouit-Courmayeur vede
in questi giorni la presenza di molti mezzi in movimento nella zona
in cui è stato realizzato un sistema di sostegno "a secco" della
pista;
Avendo constatato che l’intera pista, pensata
come pista di evacuazione, è stata notevolmente allargata ed è
stata così di fatto trasformata in una pista di rientro;
la sottoscritta Consigliera regionale
Interroga
l’Assessore competente per conoscere:
1) se, per quanto di sua conoscenza, la pista presenta una
larghezza superiore a quella consentita;
2) se è vero che tale pista è interessata da movimenti franosi e
se è informato di cosa si sta facendo per rendere sicura la
pista.
F.to: Squarzino Secondina
Président
La parole à l'Assesseur au territoire, à
l'environnement et aux ouvrages publics, Vallet.
Vallet (UV)
Per quanto riguarda la prima domanda, non
risultano segnalazioni da parte degli organi competenti rispetto
all'ipotesi formulata nella domanda.
Sulla base delle informazioni pervenute al Servizio difesa del
suolo in data 16 ottobre veniva segnalato l'innescarsi di
destabilizzazioni sul pendio a valle di Plan Checrouit, sulla
sinistra orografica del torrente Golette. L'inizio di
destabilizzazione è da attribuire allo scalzamento al piede di un
settore per l'azione di acque di infiltrazione che hanno
notevolmente incrementato la portata di una risorgiva presente alla
base della coltre detritica. Il movimento ampio, circa 80 metri, ha
coinvolto anche il settore della pista che in quel tratto era
sostenuta da un ordine di muri cellulari in legno.
Lo scivolamento innescatosi ha determinato un abbassamento del
piano della pista e delle fondazioni di circa 2 metri.
A titolo precauzionale, durante la fase attiva di
destabilizzazione, la società proprietaria ha provveduto allo
smantellamento delle strutture cellulari al fine di evitare in caso
di collasso la mobilizzazione di materiale che potesse creare
problemi di intasamento sui torrenti Golette e Dolonne.
La riduzione delle cause innescanti, cioè acque meteoriche ed
infiltrazione, determinerà la progressiva stabilizzazione del
fenomeno.
Il delicato equilibrio idrogeologico, preesistente alla
realizzazione della pista e riconducibile a condizioni geologiche e
morfologiche difficili, dovrà comportare un intervento di
ripristino delle opere di sostegno adeguate alle dinamiche
gravitative verificatesi in coincidenza dell'evento alluvionale che
ha generato inoltre puntuali e localizzati fenomeni di
ruscellamento concentrato, erosione superficiale e danneggiamento
della rete di scolo superficiale delle acque lungo la pista di sci
e sulla strada interpoderale.
Président
La parole à la Conseillère Squarzino
Secondina.
Squarzino (PVA-cU)
Chiederei all'Assessore di fare
eventualmente delle verifiche perché a quanto mi risulta la pista
ha una larghezza superiore a quella consentita, nel senso che la
pista può essere non più larga di 12 metri, in realtà in molti
tratti anche su in alto raggiunge i 15 metri. Ricordo che questa
pista è stata autorizzata solo perché era necessario un tracciato
di trasferimento di rientro ed era necessario garantire la
possibilità per gli sciatori di scendere a valle in caso di
impossibilità di utilizzare la funivia.
Questa pista è stata autorizzata soltanto in funzione di
garantire situazioni di emergenza, è stata pensata e autorizzata
come pista di sicurezza e non come pista di discesa.
Sarebbe interessante verificare anche se quel movimento franoso
che lei ha descritto, Assessore, e che è in atto, non sia
antecedente allo stesso evento alluvionale; la pregherei di fare
questa verifica, di verificare se ci sono già segnalazioni
preesistenti all'alluvione perché lei capisce benissimo che, anche
in questo caso, se fosse vera l'informazione che le ho dato in
questa sede, i fondi destinati alla ricostruzione post-alluvionale
non potrebbero in nessun modo essere utilizzati in questo tipo di
opera.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK