Consiglio Regionale della Valle d'Aosta - Oggetto del Consiglio n. 1057 del 15 dicembre 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ENTI LOCALI
Comuni
FINANZA REGIONALE E LOCALE
Programmazione
Precedente
Successivo
Resoconto integrale del dibattito dell'aula
Oggetto del Consiglio n. 1057 del 15 dicembre 1999 - Resoconto
OGGETTO N. 1057/XI Approvazione di "Modifiche ed integrazioni
al piano decennale di interventi per la riqualificazione di
Aosta".
Deliberazione Il Consiglio
a. vista la legge regionale 2 marzo 1992, n. 3, concernente
"Interventi per la riqualificazione di Aosta quale moderno
capoluogo regionale", che dispone l’erogazione di
finanziamenti regionali al Comune di Aosta per la progettazione e
la realizzazione di interventi diretti a qualificare servizi e
infrastrutture della città e, in particolare:
a.1 all’art. 1, individua gli obiettivi da
perseguire e le tipologie degli interventi di riqualificazione;
a.2 all’art. 4, autorizza la Giunta regionale a
contrarre, per l’erogazione dei finanziamenti, mutui
passivi per l’importo complessivo di lire 150
miliardi;
a.3 all’art. 2, definisce i principi generali del
processo pianificatorio delle azioni di riqualificazione,
prevedendo che:
a.3.1 il consiglio comunale di Aosta adotti il programma degli
interventi e lo trasmetta alla Giunta regionale, affinché questa
proceda all’armonizzazione delle proposte acquisite
e adotti il programma medesimo, trasmettendolo al Consiglio
regionale per l’approvazione ed il relativo
finanziamento;
a.3.2 le modifiche e le integrazioni al programma o la
presentazione di successivi programmi seguano le procedure di cui
in a.3.1;
b. richiamata la deliberazione della Giunta regionale n. 12535
del 31 dicembre 1992 – ratificata dal Consiglio
regionale con deliberazione n. 4142/IX del 27 gennaio 1993
– con la quale anche ai fini
dell’armonizzazione di cui all’art.
2, comma 3 della citata l.r. 3/1992 – è stato
stabilito che il documento di piano in a.3.1 contenesse almeno i
seguenti elementi essenziali in considerazione delle finalità,
della durata e della rilevanza finanziaria degli investimenti:
b.1 scenario socio-economico ed urbanistico di riferimento,
obiettivi principali del processo di riqualificazione e strategia
individuata per il perseguimento degli obiettivi medesimi;
b.2 progetti – intesi quali insiemi organici di
interventi finalizzati al conseguimento degli obiettivi sopra
menzionati – in cui si articola la strategia di cui
in b.1, con indicazione delle tipologie di opere previste (studi,
investimenti?) e della loro disaggregazione temporale nel periodo
di applicazione della legge;
b.3 interventi facenti parte di ciascun progetto, con
indicazione – riferita a programmi triennali
"scorrevoli" per opportuna analogia con i bilanci regionale e
comunale – dei principali connotati tecnici e di
costo, della tempistica e delle modalità di attuazione, della
compatibilità con gli strumenti urbanistici e con gli altri
interventi previsti, dei risultati attesi;
c. richiamata la delibera del Consiglio regionale n. 2206/X del
24 ottobre 1996 concernente la "Approvazione del piano decennale di
interventi per la riqualificazione di Aosta" ai sensi
dell’art. 2, comma 3, della legge regionale 2 marzo
1992, n. 3;
d. dato atto che il Comune di Aosta ha ritenuto opportuno
rivedere alcuni aspetti del piano decennale in ordine alla
necessità:
d.1 di ridurre gli elementi di rigidità riscontrati in alcune
delle procedure di attuazione del Piano;
d.2 di affinare la strategia d’intervento
completando il quadro dei progetti e degli interventi sulla base
dell’esperienza maturata
dall’evolversi dei programmi operativi 1992/93 e
1996/98;
d.3 di rivedere, parzialmente, le competenze dei soggetti
coinvolti;
e. vista la deliberazione del Consiglio comunale di Aosta n. 224
del 26 ottobre 1999, trasmessa alla Regione con lettera prot. n.
27931 dell’8 novembre 1999 con la quale è stato
approvato il documento "Modifiche ed integrazioni al Piano
decennale di interventi per la riqualificazione di Aosta";
f. considerato che il documento di cui in e. possiede i
requisiti richiesti dalla deliberazione n. 12535/92 della Giunta
regionale, in quanto:
f.1 mantiene invariati sia lo scenario socio-economico ed
urbanistico di riferimento che gli obiettivi di cui in b.1,
individuati all’atto della predisposizione del piano
decennale;
f.2 affina la strategia di intervento completandone il quadro
dei progetti e degli interventi, in coerenza con quanto stabilito
rispettivamente in b.2 e in b.3;
f.3 articola la pianificazione del residuo periodo di attuazione
del piano riferendola ai seguenti programmi operativi, che
rappresentano lo strumento di saldatura al piano medesimo:
- programma triennale 2000/2002;
- programma biennale 2003/2004;
g. preso atto che le modifiche e le integrazioni al piano
concernono sostanzialmente:
g.1 un più ampio numero di progetti e di interventi finalizzato
ad incrementare la flessibilità operativa e
l’integrazione di risorse tra il Piano stesso e il
bilancio ordinario del comune di Aosta, fermo restando che, per
l’attuazione del Piano, non varia
l’impegno finanziario complessivo di lire 150
miliardi approvato con la deliberazione del Consiglio regionale di
cui in c.1;
g.2 una revisione parziale delle competenze dei soggetti
coinvolti in particolare per quanto attiene quelle delle Giunte
regionale e comunale e del Comitato di sorveglianza, prevedendo
quanto segue:
- le rispettive Giunte saranno autorizzate a riallocare risorse
finanziarie in misura pari al 20% del totale degli investimenti
previsti dal piano (a fronte del precedente limite del 10%) e a
concedere proroghe per l’effettuazione degli impegni
e l’ultimazione dei pagamenti fino a due anni dai
termini del Piano (attualmente tale limite è fissato in un
anno);
- il Comitato di sorveglianza, oltre alle funzioni di controllo
e monitoraggio, potrà operare riallocazioni in misura contenuta non
superiore al 10% del totale delle risorse finanziarie di ciascun
programma operativo;
g.3 alcune modifiche in ordine ai rapporti tra i soggetti
coinvolti in particolare per quanto attiene alle modalità di
impegno e di erogazione dei fondi regionali, nonché di gestione di
quelli già assegnati;
h. ritenuto, per quanto sopra esposto, che il documento
"Modifiche ed integrazioni al Piano decennale di interventi per la
riqualificazione di Aosta" possa formare oggetto di approvazione
definitiva da parte di questo Consiglio regionale;
i. acquisito, ai sensi dell’articolo 5 della l.r.
23 novembre 1994, n. 70, il parere della Consulta Regionale
dell’Economia e del Lavoro (C.R.E.L.) sulla presente
deliberazione, in data 3 dicembre 1999;
j. richiamata la deliberazione della Giunta regionale n. 2 in
data 11 gennaio 1999 concernente l’approvazione del
bilancio di gestione per l’anno 1999 e per il
triennio 1999/2001, con attribuzione alle strutture dirigenziali di
quote di bilancio e degli obiettivi gestionali correlati e di
disposizioni applicative, nonché la circolare n. 4 in data 29
gennaio 1999 (prot. n. 252/5/SGT);
k. precisato che la presente deliberazione è correlata
all’obiettivo n. 041001 "Programmazione,
coordinamento e finanziamento di speciali programmi regionali di
investimento a favore di Enti locali";
l. visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto a controllo;
m. visto il parere favorevole rilasciato dal Direttore della
Direzione programmazione e valutazione investimenti del
Dipartimento pianificazione investimenti e politiche strutturali
della Presidenza della Giunta regionale, ai sensi del combinato
disposto degli articoli 13, comma 1, lettera e) e 59, comma 2 della
legge regionale 23 ottobre 1995, n. 45, sulla legittimità della
presente deliberazione;
Visto il parere della III Commissione consiliare permanente;
Delibera
1) di approvare, ai sensi dell’art. 2, comma 3,
della legge regionale 2 marzo 1992, n. 3, il documento "Modifiche
ed integrazioni al Piano decennale di interventi per la
riqualificazione di Aosta" allegato alla presente deliberazione di
cui forma parte integrante;
2) di rinviare a successivi atti amministrativi, di competenza
della Giunta regionale, l’approvazione dei seguenti
programmi operativi pluriennali, da predisporsi da parte del Comune
di Aosta, in coerenza con il Piano decennale (approvato dal
Consiglio regionale con deliberazione n. 2206/X del 24 ottobre
1996), così come modificato dal documento di cui al punto 1.:
- programma triennale 2000/2002
- programma biennale 2003/2004.
Allegato
(Omissis)
Président
Au sujet de cet acte la III
ème
Commission a exprimé à la majorité son avis favorable et la
Consulta regionale per l'economia e il lavoro a également exprimé
son avis favorable.
La parole au Président du Gouvernement, Viérin Dino.
Viérin D. (UV)
Les modifications qui ont été apportées au
plan décennal pour la rénovation de la ville d'Aoste ont
essentiellement pour but d'assouplir certaines des procédures
actuelles et de mieux définir les actions à mettre en ?uvre grâce à
une révision partielle de leur organisation et de leur répartition
entre les différents axes d'intervention.
Les trois premiers chapitres du plan décennal, à savoir le
déroulement des interventions, les objectifs généraux, les atouts
et les points faibles ne subissent par conséquent aucune
modification. En revanche il s'est avéré indispensable d'affiner et
de renforcer la partie du plan consacré aux stratégies
d'intervention compte tenu essentiellement de l'expérience
pluriannuelle acquise du fait de l'évolution du programme
opérationnel 1992-1993 et 1996-1998.
Ce sont donc les modifications que nous soumettons à votre
attention, ces mêmes modifications ont déjà été votées par le
Conseil municipal d'Aoste.
Président
La discussion générale est ouverte.
La parole au Conseiller Frassy.
Frassy (FI)
Preliminarmente vorrei soltanto evidenziare
come le preoccupazioni e le riflessioni che erano state espresse in
mattinata in apertura dei lavori di questo Consiglio non siano
soltanto preoccupazioni dei Consiglieri dei gruppi di minoranza, ma
il CREL ha sì espresso un parere, ma chiedendo in maniera molto
chiara di avere tempo per poter esaminare i documenti. Questo per
rispondere ad alcuni dei Presidenti di commissione che stamani
sostenevano che le tempistiche erano tali da non creare problemi
all'esame dei vari provvedimenti.
Per quanto riguarda il provvedimento in quanto tale, alcune
brevi riflessioni che sono dettate dall'esperienza avuta nel
Consiglio comunale di Aosta per quanto riguarda l'applicazione di
questa legge decennale per Aosta.
È una legge sicuramente importante per la città di Aosta perché
prevede dei finanziamenti particolari e specifici per una serie di
grandi opere d'infrastrutturazione. Questo almeno avrebbe dovuto
essere un intendimento all'epoca in cui la legge venne approvata
dal Consiglio regionale.
Successivamente purtroppo abbiamo visto che questa legge è poi
stata gestita anche per altre opere che nulla avevano a che fare
con la grande infrastrutturazione, pensiamo agli ascensori del
quartiere Cogne o pensiamo alle strade dell'estrema collina della
città di Aosta, altro che grandi progetti per Aosta capoluogo! E su
queste cose forse qualche riflessione la potrebbe fare chi ha avuto
un ruolo di primo piano all'interno del Comune di Aosta avendo
responsabilità di gestione dell'amministrazione comunale, ma questo
attiene a una semplice constatazione che nulla incide sul
provvedimento che andiamo a votare.
La perplessità invece è un'altra. Se non sbaglio, questa non è
la prima modifica all'impianto della legge decennale, la legge n.
3/92, nel senso che a più riprese dal fronte comunale era stata
sollevata la difficoltà di poter attingere a questi finanziamenti
per la complessità delle procedure che l'Amministrazione regionale
aveva previsto o perlomeno alla complicazione delle procedure che
l'Amministrazione regionale aveva interpretato nel leggere le norme
della legge n. 3/92.
Se la memoria non mi inganna, il comitato di sorveglianza, che
qui è nuovamente leggermente modificato e comunque richiamato, era
già una di quelle innovazioni successive che erano state attuate
per portare per mano l'amministrazione comunale nella definizione
dell'iter complesso della fase progettuale. Oggi ci troviamo a
dover esprimere il parere sull'ennesimo assestamento di questa
legge n. 3/92, la sensazione che esprimiamo è che, nonostante gli
aggiustamenti, probabilmente saranno necessari altri aggiustamenti
per arrivare a spendere sino in fondo queste risorse e allora
sarebbe stato auspicabile prevedere una maggiore "deregulation" sul
fronte delle procedure di tipo amministrativo.
Ho letto con attenzione le tante pagine che compongono in
allegato questa delibera - sono 31-32 pagine - non mi vergogno di
dire che obiettivamente c'è un gran "fumus". Da lì poi a dire se
queste siano 32 pagine di concretezza o meno, saranno i fatti che
ce lo diranno, però queste 32 pagine, Presidente, che sono il
frutto immagino dell'accordo fra il Comune di Aosta e
l'Amministrazione regionale o meglio che sono il frutto soprattutto
dell'argomentazione della parte più che politica tecnica del Comune
di Aosta, sono pagine dove diventa difficile seguire il filo, cioè
si arriva alla fine con la voglia di ripartire dall'inizio per
cercare di capire ciò che si è letto.
Noi ci auguriamo che si concretizzino interventi, alcuni dei
quali ci vedono favorevoli e altri meno. La nostra sensazione, e
queste 32 pagine ci sembrano confermarlo, è che ci sia una
grossissima difficoltà a far partire questi progetti.
Abbiamo leggi regionali importanti che gestiscono risorse
significative con numerosi articoli, pensiamo alla n. 56, che
potranno essere scritti bene, potranno essere scritti male, ma
hanno un filo logico. Qui abbiamo 32 pagine che sono filosofia
applicata all'urbanistica. Già la filosofia è una materia ostica,
l'urbanistica ancor di più, l'applicazione dell'una all'altra
sicuramente rischia di dare risultati poco concreti.
Con questa preoccupazione esprimeremo un voto di astensione su
questa modifica al piano.
Président
Je soumets au vote la délibération n° 31.1:
Conseillers présents: 30
Votants: 25
Pour: 25
Abstentions: 5 (Frassy, Lanièce, Lattanzi, Marguerettaz,
Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK