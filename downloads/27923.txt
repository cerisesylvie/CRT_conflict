Consiglio Regionale della Valle d'Aosta - Oggetto del Consiglio n. 319 del 14 dicembre 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 319 del 14 dicembre 1970 - Resoconto
OBJET N° 319/70 - Interventions de l'Administration régionale
en faveur de l'agriculture valdôtaine de montagne et de haute
montagne. (Interrogation)
Maquignaz (D.P.)
- Quando si parla di problemi agricoli,
secondo me, non bisogna dimenticare una realtà attuale e cioè la
Comunità Economica Europea. I regolamenti che vengono approvati
dagli Stati membri hanno validità di legge e purtroppo si verifica
che non sempre i provvedimenti dell'Amministrazione regionale
collimino con gli schemi della CEE. Questa è stata la nostra prima
preoccupazione perché l'Amministrazione regionale può nominare
tutte le Commissioni che vuole, può prendere tutti i provvedimenti,
se però questi provvedimenti non vengono poi approvati,
evidentemente, è tutto un lavoro sprecato. Mi sembrava, quindi, che
il primo lavoro, il primo impegno e il primo dovere
dell'Assessorato fossero quelli di esaminare questa questione.
D'accordo con le altre Regioni a Statuto Speciale dell'arco
alpino: Trentino-Alto Adige e Friuli Venezia Giulia, nonché con
tutte le Amministrazioni provinciali dell'arco alpino, si è tenuto
a Trento un Convegno per esaminare i problemi dell'agricoltura di
montagna inerenti al memorandum Mansholt; in quella occasione
l'Assessorato ha presentato una relazione in cui non si è
accontentato di complimentarsi con il memorandum, che nelle sue
linee generali poteva trovare anche il nostro consenso, ma ha
evidenziato le nostre preoccupazioni, i nostri timori, per
l'applicazione pratica di queste direttive in un territorio di
montagna.
Questa relazione è stata anche un po' criticata però, dopo il
Convegno, con il Prof. Krapt (?) che era il Capo Ufficio delle
Strutture Agricole della CEE, collaboratore del Prof. Mansholt,
abbiamo deciso di approfondire questo problema e lui ci aveva
promesso una visita in Valle d'Aosta. Abbiamo tenuto i contatti e
questa visita è avvenuta ultimamente, il Prof. Krapt si è
intrattenuto con la Giunta regionale, in tale sede abbiamo
illustrato un po' le nostre preoccupazioni. Successivamente si è
intrattenuto con l'Assessorato all'Agricoltura e abbiamo
approfittato per fargli fare un piccolo giretto nella Valle per
rendersi conto della nostra situazione agricola. Quindi, mi sembra
che questo sia un problema che interessa, come ordine di proprietà,
mantenere questi contatti con la CEE in quanto che - il Professore
ci diceva che lui pensa che l'agricoltura troverà delle nuove
soluzioni proprio con le Regioni e insisteva su questo particolare,
cioè che era facile questo discorso con le Regioni - in quanto che
più a conoscenza delle singole zone. Noi cercheremo di mantenere
questi contatti e, quando avremo un programma completo degli
interventi per l'agricoltura, sentiremo preventivamente la CEE in
modo da illustrare preventivamente queste nostre direttive, queste
nostre necessità. Questo per quanto riguarda il primo punto
dell'interpellanza.
Per quanto concerne la nomina della Commissione, direi che noi,
in Consiglio regionale, abbiamo approvato una legge, con cui si è
dato l'incarico di approfondire, di aggiornare tutti gli studi per
la programmazione economica della Regione. Mi risulta che, per
quanto riguarda l'agricoltura, siano ormai giunti alle conclusioni
e, tra breve, avremo questi risultati, queste proposte su cui si
dovrà pronunciare il Consiglio regionale. Quindi, io penso che,
prima di portare poi queste decisioni al Consiglio regionale, sarà,
in quella sede, opportuno nominare quella Commissione oppure
servirsi della Commissione Agricoltura, allargata ai Sindaci dei
Comuni montani e a tutti i rappresentanti della categoria, perché
allora si potrà discutere di qualche cosa di concreto.
Mi sembra che la nomina di una Commissione, in questo momento,
sia un po' anticipata, cioè dovremmo avere del materiale su cui
discutere e noi sappiamo che lo avremo tra breve tempo.
Chamonin (M.A.V.)
- Je remercie l'Assesseur Maquignaz
pour la réponse qu'il m'a donnée. Je pense que l'important est de
sensibiliser toujours sur ce problème; je vois que la Junte y est
sensible et je pense que, effectivement, il est peut-être
inopportun, actuellement de nommer, de promouvoir immédiatement la
formation de cette Commission d'étude. Justement Monsieur
l'Assesseur nous a dit que la programmation est en train d'arriver
à des conclusions, dès que nous aurons les conclusions de la
programmation il sera quand même nécessaire de voir, d'intégrer la
Commission de l'Agriculture avec des Syndics de Communes de haute
montagne, de manière que les problèmes plus spécifiquement sociaux
ou économiques soient aussi portés à la connaissance de la Junte et
des Conseillers régionaux.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK