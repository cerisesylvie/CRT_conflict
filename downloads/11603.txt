Consiglio Regionale della Valle d'Aosta - Oggetto del Consiglio n. 4152 del 27 gennaio 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4152 del 27 gennaio 1993 - Resoconto
OGGETTO N. 4152/IX Approvazione di perizia suppletiva e di
variante e di nuovi prezzi relativi ai lavori di ristrutturazione
ed ampliamento della scuola e del municipio di Etroubles.
Presidente Do lettura del testo della
delibera:
Deliberazione Il Consiglio regionale
Richiamata la deliberazione di Giunta n. 11813 in data 23
dicembre 1989, con la quale in esecuzione della deliberazione di
Giunta n. 8284 ln data 08 settembre 1989, si aggiudicava
l'esecuzione dei lavori di ristrutturazione ed ampliamento della
scuola e del municipio di Etroubles, all'Impresa A. & D. con
sede in St. Vincent per un importo di spesa di lire 1.367.343.750
al netto del ribasso d'asta del 6.25 percento.
Richiamata la deliberazione di Giunta n. 6351 in data 05 luglio
1991, con la quale si prendeva atto del conferimento della Società
A. & D. di St. Vincent nella Società Astrid s.r.l. con sede in
Montjovet e la deliberazione di Giunta n. 109Z7 in data 22 novembre
1991, con la quale si prendeva atto della variazione sociale
dell'Impresa Astrid in Gima Costruzioni Generali s.r.l.
Richiamata altresì la deliberazione di Giunta n. 63338 in data
27 luglio 1990 con la quale si approvava una perizia di variante
per un importo di lire 35.700.000 i.v.a compresa e la deliberazione
di Giunta n. 6891 in data 31 luglio 1992, con la quale si impegnava
la citata somma di lire 35.700.000.
Atteso che in corso d'opera si è reso necessario provvedere,
senza indugi, ad alcuni lavori la cui esecuzione era indifferibile
ed indispensabile per la salvaguardia delle strutture esistenti per
consentire l'esecuzione degli impianti tecnologici.
Tali lavori sono consistiti in:
- rinforzo di tutti i solai esistenti per adeguare il
sovraccarico a 350 kg/mq. con sostituzione di laterizi rotti;
- rincocciatura di vecchie murature per regolarizzare le pareti
fatiscenti e fuori piombo;
- adeguamento del locale sottotetto chiesto dal sindaco di
Etroubles, per la realizzazione di un archivio leggero di deposito,
in modo da ricavare una sala riunione per la commissione edilizia
nel locale previsto in progetto come archivio;
- inserimento di una fermata supplementare dell'ascensore per
migliorare l'accesso al fabbricato ai portatori di handicap;
- rivestimenti murali delle pareti delle aule della scuola
elementare e dell'asilo.
Per il completamento dell'opera, si rendono necessari, altresì,
i seguenti lavori:
- revisione caldaia esistente e sostituzione del bruciatore in
quanto quello esistente non e più riparabile;
- fornitura e posa di apparecchiatura antifumo ed antincendio
nei locali destinati ad archivio e ufficio anagrafe;
- realizzazione di controsoffitto praticabile nell'ufficio del
Sindaco;
- spostamento di tubazioni esterne per modifica chiesta
dall'Enel dell'allacciamento elettrico del fabbricato;
- opere accessorie varie interne ed esterne.
Dato atto che le sopracitate opere, tecnicamente non
distinguibili dall'appalto principale ovvero necessarie per il suo
completamento, non erano previste nel progetto inizialmente
approvato, redatto nell'anno 1987 e sono state determinate da
circostanze imprevedibili o da nuove sopravvenute esigenze
dell'Amministrazione comunale.
Vista la perizia di variante e suppletiva redatta dal competente
Ufficio tecnico dell'Assessorato dei Lavori Pubblici ammontante a
nette lire 276.080.000 oltre all'i.v.a 19 percento pari a lire
52.455.200 per un totale di lire 328.535.200, di cui lire
108.475.640 relativi al ribasso d'asta praticato dall'Impresa e
lire 64.385.000 alla somma a disposizione, con un supero quindi,
rispetto alla spesa di lire 191.374.263.
Visto l'atto di sottomissione con il quale l'Impresa
aggiudicataria dei lavori si obbliga ad eseguire i maggiori e nuovi
lavori alle stesse condizioni e patti dei lavori principali.
- visto il parere della III Commissione consiliare
permanente;
Delibera
1) di approvare l'allegata perizia di variante e suppletiva.
(allegato A) a parziale sanatoria relativamente alle opere
indifferibili già eseguite, inerente i lavori di ristrutturazione
ed ampliamento della scuola e del municipio di Etroubles per un
importo di lire 276.080.000 oltre all'i.v.a l9 percento lire
52.455.200 per un totale complessivo di lire 328.535.200.
2) di approvare gli allegati nuovi prezzi (allegato B).
3) di affidare l'esecuzione dei lavori previsti nella perizia
stessa all'Impresa Gima Costruzioni con sede in Montjovet,
aggiudicataria ed esecutrice dei lavori principali, con una proroga
di giorni 160 (centosessanta) naturali e consecutivi del termine
per l'ultimazione dei lavori.
4) di delegare alla Giunta regionale gli atti afferenti il
finanziamento della spesa nonché l'adozione di ogni provvedimento
relativo alla prosecuzione ed ultimazione dei lavori di costruzione
della scuola e del municipio di Etroubles.
Presidente
Ha chiesto di parlare l'Assessore ai Lavori
Pubblici, Vallet.
Vallet (UV)
Per illustrare brevemente l'oggetto e per
dire che questa perizia suppletiva è stata proposta come atto al
Consiglio, in quanto è arrivata in Giunta nel momento in cui si
stava discutendo circa la interpretazione delle norme e circa le
problematiche che ho illustrato prima, discutendo dell'altra
perizia suppletiva; tenuto conto del fatto che comunque questo
provvedimento prevede un aumento rispetto alla spesa prevista, la
Giunta aveva ritenuto opportuno di proporre l'atto al
Consiglio.
Devo anche proporre un emendamento aggiuntivo, da inserire nel
testo della deliberazione, per dare maggior chiarezza alle premesse
e quindi per motivare ulteriormente la necessità di questa perizia
suppletiva.
Presidente
L'emendamento va inserito nella parte
descrittiva: prima di "Vista la perizia di variante eccetera ", ne
do lettura:
Dato atto che le sopracitate opere, tecnicamente non
distinguibili dall'appalto principale ovvero necessarie per il suo
completamento, non erano previste nel progetto inizialmente
approvato, redatto nell'anno 1987 e sono state determinate da
circostanze imprevedibili o da nuove sopravvenute esigenze
dell'Am-ministrazione comunale.
Dichiaro aperta la discussione generale. Nessuno chiede la
parola?
Se non vi sono obiezioni, pongo in votazione la delibera nel
testo emendato.
Esito della votazione:
Presenti: 24
Votanti: 18
Favorevoli: 18
Astenuti: 6 (Chiofalo, Lanièce, Pascale, Riccarand, Ricco e
Trione)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK