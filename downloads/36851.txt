Consiglio Regionale della Valle d'Aosta - Oggetto del Consiglio n. 767 del 10 ottobre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Disabili
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 767 del 10 ottobre 2014 - Resoconto
OGGETTO N. 767/XIV - Interpellanza: "Criteri e modalità per
la fruizione del servizio trasporto disabili".
Président
- Pour l'illustration la parole au Conseiller
Guichardaz.
Guichardaz (PD-SIN.VDA)
- Grazie Presidente.
Questa interpellanza non richiede grandi spiegazioni, neppure
premesse particolarmente articolate. Semplicemente vuole portare
all'attenzione del Consiglio regionale, con la speranza che si
trovi una rapida soluzione, un problema che attiene il servizio di
trasporto per persone disabili. Questo servizio è organizzato
dall'Assessorato al turismo e in particolare dall'Ufficio trasporto
disabili ed è rivolto a persone residenti in Valle, che rientrano
in alcune categorie, tipo: l'invalido con totale permanente
inabilità al lavoro e con impossibilità di deambulare senza
accompagnatore; l'invalido con necessità di assistenza continua,
perché non può compiere, evidentemente, gli atti quotidiani della
vita; le persone con invalidità e disabilità gravi. Problemi che di
fatto non permettono l'uso dei mezzi pubblici. Chi fosse
interessato, tra l'altro, trova la casistica sul sito dell'Ufficio,
che è una casistica piuttosto complessa. Tale servizio è
strettamente legato ad esigenze sanitarie, visite e cicli di cure,
di studi e lavoro, di frequenza di centri a carattere diurno,
collegate a progetti di presa in carico presentate di tipo socio
sanitari e per esigenze personali. Vi è una regolamentazione
dettagliata delle modalità di fruizione del servizio, del numero
della tipologia dei viaggi, sul sito del Servizio trasporto
disabili.
L'interpellanza segnala un problema interpretativo, che qui
vogliamo cercare di sbrogliare nell'esclusivo interesse della
persona disabile, cioè, si propone di capire, se la società che
fornisce il trasporto sia o meno tenuta a fornire il medesimo
servizio anche alle persone che accompagnano l'invalido. La
delibera che stabilisce i criteri e le modalità per la fruizione
del servizio del trasporto disabili, è la n. 785 del 27 marzo 2009,
tratta l'argomento al punto 3.4. Il titolo è accompagnamento:
"Per quanto concerne gli utenti minorenni
,
"
dice che
devono, proprio devono,
"viaggiare accompagnati dai genitori o
da soggetti delegati,"
mentre, per le persone maggiorenni è
detto nel regolamento, che
"viaggiano di norma da soli. Li
stessi possono essere accompagnati da un massimo di 2 persone da
loro individuate, purché le stesse svolgano una reale attività si
supporto a beneficio dell'utente e la presenza non crei difficoltà
nell'organizzazione dei servizi".
Questa particolare dicitura
non è chiara, tant'è, che mi riferisce un parente di una persona
disabile che l'addetto dell'Ufficio gli avrebbe fatto presente che,
adesso vi leggo una parte della delibera:
"Un funzionario"
,
no della mail:
"Un funzionario mi presenta la procedura
perfetta, trenta giorni per avere la risposta, una quota annuale da
pagare in funzione del reddito, non è un servizio gratuito"
e
commenta
"cosa più che giusta, ci sono dei limiti a 40 viaggi
all'anno per motivi personali, non ci sono limiti per visite o
terapie mediche, ma che per gli adulti non è previsto che durante i
trasporti venga accompagnato, lo è previsto solo per i minorenni.
Io preciso che mio papà ha l'accompagnamento e quindi non è in
grado di gestirsi in autonomia una volta che il trasportatore l'ha
lasciato a destinazione. Il funzionario mi fa presente che è
discrezione della società caricare qualcuno o meno, secondo la
disponibilità dei posti e che fino al momento di caricarlo, a volte
qualche ora prima, non si può sapere se mio papà può essere
accompagnato oppure no"
.
Questa è una mail di un parente che si è recato presso
l'Ufficio. Ora, non voglio far polemiche ne criticare il
funzionario che dà le indicazioni, sia chiaro, il quale,
evidentemente, si basa sul regolamento un po' ambiguo, ma credo che
le regole debbano essere interpretate, non solo da un punto di
vista letterale, ma seguendo la ratio che sottende alla regola
stessa. Per altro, come è stato scritto sulla mail, questo è un
servizio che viene in parte, anche, compensato economicamente in
base al reddito, quindi non è un regalo che la Regione fa alle
persone disabili. Dicevo, se il servizio trasporto disabili è
previsto per persone che necessitano di accompagnamento e di
assistenza continui, è naturale che l'accompagnatore sia al fianco
del disabile, se questo lo richiede. Tra l'altro la regola prevede
proprio che l'invalido, il disabile maggiorenne, possa essere
accompagnato da persone che svolgano una reale attività a beneficio
dell'utente. Il termine possa, credo non dia adito ad
interpretazioni circa una presunta discrezionalità da parte del
trasportatore. Mi si potrà dice che la dicitura:
"purché la loro
presenza non crei difficoltà nell'organizzazione dei servizi"
,
significa che prevalgono le esigenze organizzative del
trasportatore su quelle del trasportato. Che so, per comodità o per
qualche altro motivo, l'automezzo deve fare il giro caricando più
di un disabile contemporaneamente, magari non c'è più posto per
l'accompagnatore e quindi questo si deve sbrogliare con mezzi
propri, magari arrivando all'ospedale un po' prima, poi
immaginatevi, si deve cercare il parcheggio, deve correre, deve
fare tutta una serie di cose. Immaginatevi da un punto di vista
logistico che cosa significhi questo.
Beh, io credo che al di là di quello che sta scritto sul
regolamento, un servizio per persone disabili debba essere
costruito intorno agli utenti e non sulle esigenze del
trasportatore. Se no, tanto vale. Può essere che vi siano
inderogabili motivi legati a punte di attività o a urgenze non
programmabili, ad esempio una sovrapposizione di utenti nella
medesima giornata, nella medesima tratta. Ma queste eccezioni non
devono diventare la norma, cioè, dev'essere normale che
l'accompagnatore sia al fianco della persona disabile, qualora la
persona disabile necessiti di assistenza continua e di
accompagnamento. Il servizio disabili non deve essere organizzato,
Assessore, come un servizio pubblico, cioè, chi c'è c'è, se il
servizio è pieno aspettiamo il passaggio successivo, ma deve essere
organizzato su misura e in misura delle esigenze dell'utente.
Per concludere, qui si parla di persone, come nel caso
dell'interpellanza precedente sugli ausili aggiuntivi per disabili,
del tutto dipendenti dai propri accompagnatori, di servizi
finalizzati non alla ricreazione dell'utente disabile e soprattutto
del suo accompagnatore. Normalmente il trasporto avviene per motivi
di studio, di cura e via dicendo e se non vi sono indicazioni
contrarie credo sia doveroso fare il possibile affinché i disagi,
che sono già pane quotidiano per le famiglie e per queste persone,
non aumentino ulteriormente. Grazie.
Président
- Pour la réponse la parole à l'Assesseur
Marguerettaz.
Marguerettaz (UV)
- Il Consigliere Guichardaz nella sua
presentazione ha già avuto modo di spiegare molto nel dettaglio i
riferimenti normativi. Mi permetto solo di dire che
l'organizzazione di questo servizio purtroppo, nell'ultimo
decennio, è stata oggetto di un incremento notevole, perché con
l'allungamento della vita, aumentano anche i disabili e non a caso,
la mail che il Consigliere Guichardaz ha citato, riguarda un
anziano. Quindi noi abbiamo una situazione in cui aumentano molto
gli anziani e gli anziani non auto sufficienti e quindi i livelli
di spesa aumentano vertiginosamente, con un bilancio che
diminuisce. Ed ecco perché è stato avviato anche un percorso con i
colleghi alla sanità e all'istruzione, perché là vi sono tutta una
serie di intrecci che riguardano i trattamenti sanitari da un lato,
le attività nelle scuole dall'altro e quindi si cerca di dare un
servizio che viene riconosciuto, a livello italiano come
eccellenza. Non credo che ci sia nessun'altra regione che assicura
questo servizio. Abbiamo i disabili che vengono presi a casa,
vengono portati a scuola, vengono portati al lavoro. Lei ovviamente
non l'ha messo in evidenza, perché il tema era un altro, ma
approfitto di queste occasioni per dire che, credo si debba
riconoscere, non è stato istituito con il sottoscritto, ma
l'Amministrazione regionale ha un'attenzione veramente molto, molto
elevata per questi casi. Ora, nella gestione si cerca di evitare il
raddoppio dei servizi e quindi è chiaro che, se il mezzo ha delle
disponibilità non credo e nessuno ha mai messo in discussione il
fatto che possa esserci l'accompagnatore del maggiorenne. È vero
che posso anche convenire che questo tema potrebbe essere bene
affrontarlo all'interno di una Consulta e, quindi, se nel caso
possa essere interessante fare una riunione per capire
effettivamente ed uscire da una descrizione regolamentare che
potrebbe essere troppo generica, ma dobbiamo comunque considerare
che l'accompagnatore del maggiorenne deve essere ricondotta ad una
necessità inderogabile. Cioè, io posso anche capire che fa piacere
accompagnare un proprio parente, un proprio genitore, però non è
tanto un problema del gestore del servizio, il problema è un
problema nostro, perché se al gestore del servizio aumentiamo le
corse, poi siamo noi che paghiamo. Quindi, anzi, mi verrebbe da
dire che il gestore del servizio è persino contento di fare più
corse, perché gliele paghiamo noi. Quindi dobbiamo ricondurre
questa tipologia dell'accompagnamento ad una necessità inderogabile
e, ovviamente, lasciare alla sfera della discrezionalità, dove ci
può essere anche una risposta negativa ai casi dove
l'accompagnamento non è strettamente necessario.
Per cui, ad oggi, devo dirle collega Guichardaz che, da parte
della Consulta, da parte dei parenti dei disabili e dei disabili
stessi, non abbiamo avuto delle segnalazioni. Sicuramente lei ha
ricevuto questa segnalazione, sarà nostra cura introdurre questo
tipo di ragionamento all'interno della Consulta e verificare se
possiamo migliorare o addirittura intervenire in una migliore
definizione regolamentare.
Presidente
- Per la replica la parola al Consigliere
Guichardaz.
Guichardaz (PD-SIN.VDA)
- Grazie Presidente.
Grazie Assessore per la risposta pacata e, secondo me, anche per
l'impegno, insomma, assunto, nel cercare di risolvere problematiche
anche circoscritte. Il regolamento stesso prevede che non debba
essere di intralcio, l'accompagnatore debba essere funzionale anche
alle modalità del trasporto. Ci sono delle situazioni, come il caso
che è stato segnalato, di una persona che necessita assolutamente
di essere accompagnata per motivi di salute, cioè, non è una
persona che può essere messa su una sedia e trasportata.
L'accompagnatore evita, per altro, anche che la società,
l'organizzazione presupponga la presenza costante di un assistente
che si prenda carico, magari, di questi malati che sono messi nella
condizione di non poter neanche muoversi o che ne so, malati
oncologici o altre questioni. Quindi, è bene che la questione venga
valutata caso per caso e che ci siano però delle eccezioni che, se
eccezioni devono essere, non vengano valutate direttamente dal
trasportatore, ma che esista una relazione, una commissione che
dica se eventuali discrezionalità in ordine alla richiesta
dell'accompagnamento sono lecite o non lecite. Questo non deve
essere il trasportatore che si occupa di decidere se è opportuno
che l'accompagnatore ci sia o meno, perché, ovviamente, non è
compito loro.
Quindi io colgo con favore anche il fatto che ci si proponga di
modificare, magari, anche il regolamento, cercando anche di
chiarirlo maggiormente, perché poi i funzionari, poveretti, quando
devono applicare le regole, si ritrovano con delle cose scritte,
magari, in piena buona fede, ma che lasciano adito a delle
interpretazioni e poi, creano, magari, anche dei problemi e delle
insoddisfazioni. In questa mail, tra l'altro è scritto che poi la
persona se n'è andata di malo modo, estremamente arrabbiata, quindi
immagino che il funzionario, poveretto si sia preso pure la
strigliata. Grazie.
Presidente -
Punto 28 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK