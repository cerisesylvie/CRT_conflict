Consiglio Regionale della Valle d'Aosta - Oggetto del Consiglio n. 2372 del 5 ottobre 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSETTO DEL TERRITORIO
Urbanistica e pianificazione territoriale
INFORMAZIONE
Sistema informativo
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2372 del 5 ottobre 2016 - Resoconto
OGGETTO N. 2372/XIV - Interpellanza: "Completamento dello
sviluppo del software riguardante la gestione dei procedimenti
urbanistici".
Rosset (Presidente) -
Punto n. 10 all'ordine del giorno.
Ha chiesto la parola il consigliere Cognetta, ne ha facoltà.
Cognetta (M5S) -
Parliamo di un
software,
fatto da
Inva per l'Assessorato territorio e ambiente, relativo ai
procedimenti urbanistici,
composto di più parti che
permettono la gestione del Prg, piuttosto che degli abusi edilizi,
oppure della segnalazione e della gestione di tutto quello che
riguarda le pratiche relative all'edilizia.
Io con un 116 ho chiesto all'Assessorato di avere un quadro
economico e temporale dell'intervento fatto su questo software e la
stessa richiesta è stata inoltrata a Inva. Pertanto ho chiesto sia
all'Assessorato che a Inva di dirmi quanto è stato speso, a che
punto era lo sviluppo e così via. Mi è arrivata una risposta sia
dall'ente che dalla società, in cui si dice che lo sviluppo di
questo software è iniziato all'incirca nel 2010  e a oggi è in
fase di completamento, perché ci sono ancora delle parti da
definire. C'è stata una spesa di 334 mila euro e spiccioli, ma non
si sa ancora quanto dovrà essere investito per terminare il
software. Quindi questa interpellanza è per sapere quanto ancora
verrà speso e in quanto tempo verrà terminato.
C'è una aggiunta, però, che vorrei fare - mi rivolgo in
particolare non tanto all'Assessore quanto alla Presidenza del
Consiglio, al presidente Rosset - rispetto alle notizie che mi sono
giunte da Inva, la quale nella risposta cita, concordemente con
quanto riferito dall'Assessorato, che dal 2010 è cominciato il
carteggio rispetto a questo software e indica anche qual è
l'offerta che è stata fatta. Si cita in particolare l'offerta n.
2540 del 2010, mentre io qui da Inva ho invece un'altra offerta che
è la n. 989 del 2006, che riguarda lo stesso identico software, che
si chiama "Gestione procedimenti urbanistici" e che dava nel 2006
come importo per fare questo software due soluzioni: la prima di 35
mila euro e la seconda, più evoluta, di 156 mila euro. Io non so, a
questo punto, perché si è poi arrivati a spendere 334 mila euro, se
l'offerta originale era quella del 2006. L'altra cosa che vorrei
far notare al Presidente Rosset, è il fatto che io ho un documento
che attesta chiaramente che la risposta di Inva non è corretta,
perché quest'ultima doveva darmi la documentazione a cominciare dal
2006 e non dal 2010 in avanti. Forse bisognerebbe anche entrare nel
merito delle risposte e non soltanto valutare se la risposta
formalmente è corretta oppure no.
Presidente, mi rivolgo a lei perché più avanti ne parleremo:
darmi una risposta non completa, equivale a dare una risposta
sbagliata, per non dire in altro modo. Questo
software
ha
cominciato a essere implementato effettivamente nel 2006, quindi
sono dieci anni che va avanti. A questo punto non so quanto è stato
speso, perché sinceramente non lo so: posso sapere più o meno
quanto ha speso quell'Assessorato, ma non so quanto è stato speso
prima.
(Voce fuori microfono)
È questo più quello? È solo quello? Vede, lei non lo sa,
Assessore: facciamo rispondere a Inva quando sarà il momento. Non
so se sono questi 156 mila euro, se sono 334 mila euro o quanto è
stato speso. Una cosa è certa: lo sviluppo di questo software va
avanti da dieci anni e non siamo ancora arrivati alla fine.
Speriamo che Inva prima o poi ci arrivi alla fine, perché dieci
anni di sviluppo software non sono mica pochi, e soprattutto
speriamo che poi alla fine questo software funzioni.
In aggiunta, chiedo anche di poter avere delle risposte chiare e
complete alle mie domande: sarebbe molto meglio, anziché dover
venire poi in aula e fare questi giochini. Inva non ha risposto in
maniera corretta, non so l'Assessorato. Mi premurerò di vedere se
magari anche in Assessorato avevate altra documentazione rispetto a
quella che mi avete inviato. Spero di no. Quindi per favore,
Assessore, se mi vuole rispondere almeno a queste domande, poi
magari più avanti parleremo della questione Inva.
Presidente -
Ha chiesto la parola l'assessore Bianchi, ne
ha facoltà.
Bianchi (UV) -
Come ha riepilogato lei, collega Cognetta,
il
software
"Gestione procedimenti urbanistici" oggetto
dell'interpellanza è un programma che consente la gestione
on
line
dei procedimenti in capo alla struttura Pianificazione
territoriale per la parte relativa alla materia urbanistica, il cui
sviluppo è iniziato a partire dalla fine dell'anno 2010.
Precedentemente i procedimenti erano organizzati sulla base di un
programma ormai tecnologicamente obsoleto, che non consentiva un
grado di controllo e di interazione confrontabile con quello
attualmente in uso, oggetto dell'interpellanza.
Il software messo a punto da Inva si compone di tre moduli. Il
primo, la gestione procedimenti vera e propria, che ha implicato il
50 percento dell'investimento. Quando qui parlo di investimenti, mi
riferisco alla cifra che ha visto nella risposta al 116.
Il secondo, la gestione dei dati riguardanti i piani regolatori
comunali, prodotti dagli enti locali nella fase di predisposizione
della variante sostanziale generale dei piani regolatori generali,
che ha implicato il 37 percento dei costi del progetto. Il terzo,
la segnalazione mensile degli abusi edilizi effettuata dai Comuni
in ottemperanza all'articolo 75 comma 3 della legge n. 11 del 1998,
che ha implicato una spesa pari al 9 percento dell'importo
complessivo.
Il restante 4 percento riguarda il servizio di supporto e
assistenza all'avviamento.
Questo programma è stato predisposto a seguito di quanto
previsto nel piano operativo annuale 2010, con la delibera della
Giunta regionale n. 303 del 2010, nella quale la scheda "Spese di
realizzazione del SIT" prevedeva la revisione e l'integrazione
progettuale del sistema per la gestione dei procedimenti
urbanistici, da adeguare alla luce delle nuove norme in materia.
Tutto il percorso della realizzazione del nuovo software è stato
seguito dalla struttura Pianificazione territoriale, per gli
aspetti funzionali di competenza, e dalla struttura Sistemi
informativi e tecnologici, proprio per l'iter amministrativo in
senso stretto.
Il programma Gestione procedimenti urbanistici nella sua fase di
predisposizione ha anticipato il complesso iter di semplificazione
in corso nella pubblica amministrazione, che ha tra i suoi
obiettivi principali la normalizzazione dei processi in una visione
unitaria e di sempre maggiore trasparenza e interattività tra gli
utenti coinvolti. Il programma infatti consente la completa
gestione dei procedimenti in materia di urbanistica, instaurando un
dialogo informatico tra Regione e Comuni. Il programma si pone
pertanto un obiettivo ambizioso che ha richiesto la progettazione e
l'implementazione di un'architettura piuttosto complessa. Le tre
parti che compongono il programma, sono state concluse secondo
quanto definito nella proposta tecnico-economica dell'ordinativo di
fornitura correlato. Durante la fase di sviluppo è emersa
l'opportunità di collegare in modo dinamico tale programma con il
sistema di conoscenze territoriali e di rafforzare il livello di
condivisione con le amministrazioni comunali. In particolare, il
confronto con gli enti locali ha fatto emergere la necessità di
ampliare il servizio legato alla comunicazione degli abusi edilizi,
in modo che possa essere utilizzato più efficacemente dai Comuni
per le informative alla Procura della Repubblica, nonché per
rispondere in modo più completo alle esigenze statistiche. Tale
circostanza ha poi portato a decidere di sospendere la messa in
linea di questa parte del programma di gestione dei procedimenti,
in attesa di perfezionare la valenza con l'integrazione di
informazioni che all'origine non erano previste. Sui tempi
necessari per la definitiva attivazione, questi sono da definire
sul tavolo aperto con gli enti locali.
Per quanto riguarda i costi ancora da sostenere per
l'ampliamento del programma abusi, risulta al momento difficile
prevederli, non essendo ancora perfezionati i requisiti richiesti
dagli enti locali. Tuttavia, considerato che l'impostazione
generale è già data, essi non potranno che essere marginali
rispetto all'investimento a oggi effettuato per lo sviluppo del
programma, trattandosi di manutenzione evolutiva di funzioni
esistenti o di modeste implementazioni che fanno in ogni caso parte
del normale ciclo di vita di un sistema informatico.
Presidente -
Ha chiesto la parola il consigliere
Cognetta, ne ha facoltà.
Cognetta (M5S) -
Assessore, capisco che è difficile
prevedere costi e tempi, però mi rendo anche conto che, avendo
fatto per anni questo lavoro, sono stime che si possono fare. Se
non vengono fatte, è perché probabilmente chi le sta facendo non ha
tutta la competenza necessaria per riuscire a farle. Non parliamo
di un
software
complicatissimo: non stiamo parlando di
lanciare un razzo sulla Luna o cose di questo tipo. È un semplice
database
con degli accessi condivisi, non c'è niente di
strano.
Purtroppo, se un software viene fatto in maniera poco facile da
usare, il software stesso non viene utilizzato, cosa che succede
nel suo assessorato rispetto a questa procedura. Il punto è che
quando facciamo degli investimenti, che durano anni come in questo
caso, ma alla fine non otteniamo un prodotto che ci serve,
l'investimento è assolutamente inutile ed è quello che è accaduto
con questo software. Forse dovremmo cominciare a superare un po'
questo problema, dopo dieci anni di sviluppo e dopo tutti i soldi
spesi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK