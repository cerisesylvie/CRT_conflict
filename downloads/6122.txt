Consiglio Regionale della Valle d'Aosta - Oggetto del Consiglio n. 565 del 14 maggio 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 565 del 14 maggio 1984 - Resoconto
OGGETTO N. 565/VIII - DISEGNO DI LEGGE CONCERNENTE:
"RIFINANZIAMENTO DELLE LEGGI REGIONALI 16.6.1978, NN. 23, 24 E 25,
CONCERNENTI L'ADESIONE DELLA REGIONE AI CONSORZI GARANZIA FIDI FRA
GLI ARTIGIANI, GLI INDUSTRIALI E I COMMERCIANTI DELLA VALLE
D'AOSTA".
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti Pollicini, ne ha
facoltà.
POLLICINI - (Féd. DP-UVP
): Si tratta del rifinanziamento
della legge sulla Confidi, che giunge in ritardo, in quanto una
Confidi non aveva prodotto il consuntivo come previsto dalle norme,
per permetterci di calcolare l'impegno di spesa proiettato nel
1984.
Quindi il ritardo non è da imputare alla Giunta regionale, ma
alla mancanza di documentazione, che la Confidi di un settore non
ha inviato.
In effetti, proprio per evitare il rischio di dover mettere in
attività una legge a metà anno, questo D.L. prevede di fissare il
contributo regionale per le tre Confidi per gli anni 1984-85 e 86,
eventualmente aggiornabili nel corso dell'anno. Per cui abbiamo una
situazione che può essere raggruppata in pochi dati sintetici. La
Confidi industriali ha 179 soci, ha un affidamento di 20 miliardi,
ha un fondo rischi di 960 milioni, ha utilizzato circa il 70% del
fondo nel corso del 1983, ha ottenuto con le banche un tasso del
17,50%, l'abbattimento è di 3,5 punti, quindi il tasso è ridotto al
14%, accantonando al fondo rischi, visto che l'attività industriale
presenta un maggior coefficiente di rischio, 2,5 punti; ha uno
scoperto di conto di 75 milioni e un castelletto (cioè
un'anticipazione sulle fatture) di 250 milioni.
I soci fra gli artigiani sono 665, con un affidamento di 8
miliardi, un fondo rischi di 259, un utilizzo all'incirca del 50%
della cifra di affidamento, un abbattimento di 4 punti, un tasso
del 16,50% un punto al fondo rischi, uno scoperto di 15 milioni, un
castelletto di 20 milioni.
I soci fra i commercianti sono 855, affidamento 10 miliardi,
fondo rischi 311, utilizzo 50%, stesso trattamento che riguarda gli
artigiani, cioè il 16,50%, fondo rischio un punto, lo scoperto 15
milioni e il castelletto 20 milioni rispettivamente.
In effetti la novità è solo la possibilità di riutilizzare
nell'anno successivo le somme non utilizzate. Gli stessi
industriali, che hanno avuto un non utilizzo di 151 milioni nel
corso del 1983, nella proiezione del 1984 prevedono di aumentare
l'utilizzo del 15%, che coprirebbe fra contributo e residuo del
1983.
PRESIDENTE
: Ha chiesto di parlare il Consigliere Millet,
ne ha facoltà.
MILLET - (P.C.I.):
Siamo d'accordo sul D.L. volevamo solo
sollevare una questione. L'Assessore, in Commissione, aveva detto
che avrebbe rivisto la questione del castelletto: ci interessava
sapere se questa intenzione verrà portata avanti in futuro, per
dare maggiori possibilità a chi vuole, con le garanzie
relative.
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti Pollicini, ne ha
facoltà.
POLLICINI - (Féd. DP-UVP):
Ho affrontato con le banche il
problema del castelletto: le banche sono disponibili, dobbiamo
definire l'entità del castelletto, che non fa parte del discorso
che riguarda la legge di oggi.
PRESIDENTE
: Si passa all'esame dell'articolato. Do
lettura dell'art. 1:
Art. 1
La Giunta regionale è autorizzata a concedere, per gli
esercizi finanziari dal 1984 al 1986, contributi per l'abbattimento
del tasso di interesse fissato fra gli Istituti di Credito e i
Consorzi sotto elencati, fino ad un ammontare massimo di spesa di
L. 1.300.000.000.- annue, così ripartito:
1 - L. 200 milioni al consorzio garanzia fidi fra gli
artigiani della Valle d'Aosta, di cui alla L.R. 16.6.1978, n.
23;
2 - L. 800 milioni al Consorzio garanzia fidi fra gli
industriali della Valle d'Aosta, di cui alla L.R. 16.6.1978 n.
24;
3 - L. 300 milioni al Consorzio garanzia fidi fra i
commercianti della Valle d'Aosta, di cui alla L.R. 16.6.1978, n.
25.
PRESIDENTE
: Metto in approvazione l'art. 1:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE
: Do lettura dell'art. 2:
Art. 2
Le somme eventualmente non utilizzate dai predetti Consorzi
saranno riutilizzate negli anni successivi, per lo stesso fine
indicato al precedente art. 1.
PRESIDENTE
: Metto in approvazione l'art. 2
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE
: Do lettura dell'art. 3:
Art. 3
L'onere derivante dall'applicazione della presente legge,
previsto in annue L. 1.300 milioni sino al 1986 a carico della
regione per la applicazione della presente legge graverà sui
capitoli 36600, 35750, 36900 della parte spesa del bilancio
preventivo della Regione per il corrente esercizio e sui
corrispondenti capitoli nei futuri bilanci.
Alla copertura dell'onere di cui al comma precedente si
provvede:
-
per l'anno 1984 mediante riduzione di pari importo dello
stanziamento iscritto al cap 50050 "Fondo globale per il
finanziamento di spese per l'adempimento di funzioni
normali"
-
spese di investimento (all. n. 8 - settore II - sviluppo
economico) del bilancio per l'esercizio in corso;
-
per gli anni 1985 e 1986 mediante utilizzo delle risorse
disponibili scritte ai programmi 2.2.2.09 "Interventi promozionali
per l'industria, per L. 1.600.000.000"; 2.2.2.11 "Interventi
promozionali per il commercio per L. 600.000.000" e 3.2 - "Altri
oneri non ripartibili" per L. 400.000.000 del bilancio pluriennale
1984-1986.
PRESIDENTE
- Metto in approvazione l'art. 3;
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE
: Do lettura dell'art. 4:
Art. 4
Al bilancio di previsione della Regione per l'anno
finanziario 1984 sono apportate le seguenti variazioni:
PARTE SPESA
-
variazione in diminuzione
cap. 50050 - Fondo globale per il finanziamento di spese per
l'adempimento di funzioni normali (spese di investimento)
L. 1.300.000.000
-
variazioni in aumento
cap. 35750 - Contributo al consorzio garanzia fidi fra gli
industriali della Valle d'Aosta L.R. 16.6.1978, n. 24
L. 800.000.000
cap. 36600 (la cui denominazione è così modificata)
- Contributo al consorzio garanzia fidi fra gli artigiani
della Valle d'Aosta L.R. 16.6.1978, n. 23
L. 200.000.000
Cap. 36900 - Contributo al consorzio garanzia fidi fra i
commercianti della Valle d'Aosta L.R. 16.6.1978, n. 25
L. 300. 000. 000
Totale in aumento 1.300.000.000
PRESIDENTE
: Metto in approvazione l'art. 4:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE
: Do lettura dell'art. 5:
Art. 5
La presente legge è dichiarata urgente ai sensi del 3° comma
dell'art. 31 dello Statuto speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Metto in approvazione l'art. 5:
ESITO DELLA VOTAZIONE
Presenti 26
Votanti 26
Maggioranza 18
Favorevoli 26
Il Consiglio approva all'unanimità
PRESIDENTE
: Metto in approvazione la legge nel suo
complesso per votazione a scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti 29
Votanti 29
Favorevoli 29
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK