Consiglio Regionale della Valle d'Aosta - Oggetto del Consiglio n. 1077 del 1° dicembre 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Sport invernali
TRASPORTI E VIABILITÀ
Impianti a fune
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1077 del 1° dicembre 2021 - Resoconto
OGGETTO N. 1077/XVI - Interrogazione: "Possibilità di
apertura degli impianti di risalita anche in zona arancione e
rossa".
Bertin (Presidente) -
Punto n. 15.
Risponde
l'assessore Bertschy.
Bertschy (AV-VdA Unie) -
L'interrogazione pone tre
quesiti: "se corrisponde al vero che gli impianti di risalita
possono rimanere aperti anche in zona arancione e rossa; se i
turisti risultati positivi mentre sono in vacanza nella nostra
Regione vengono conteggiati per il rispetto dei parametri previsti
dalle norme in vigore e se esista un protocollo per la gestione dei
casi positivi non residenti con la previsione di Covid Hotel o
delle Covid-zone dislocate sul territorio".
Rispetto al primo quesito: "se corrisponde al vero che gli
impianti di risalita possono rimanere aperti anche in zona
arancione e rossa", potranno, nel senso che il protocollo è stato
approvato da parte della Conferenza Regioni e anche del CTS prima
di arrivarci il 18 novembre e siamo in attesa dell'espressione
finale da parte del Ministro. Potranno nel senso che è previsto per
le zone arancioni e rosse il contingentamento, una riduzione dei
numeri e la gestione attraverso le aziende locali di tutta
l'organizzazione dei servizi. Ad oggi è in vigore il DL n. 52/2021,
l'articolo 6bis che prevede invece ancora la vecchia norma, quindi
stiamo sollecitando, lo sta facendo il Presidente nella Conferenza
Regioni con tutti gli altri Presidenti e lo stiamo facendo come
Assessori... la conclusione dell'iter proprio per dare certezze,
oltre a tutto il resto del quadro normativo che è ancora da
chiarire in questi ultimi giorni. È ovvio che, al di là del
rimanere aperti, la speranza da parte di tutti per la nostra
Regione come per le altre è che la condizione sanitaria non vada in
questa direzione perché in una condizione sanitaria di difficoltà
anche la volontà poi di utilizzare le attrezzature sportive, gli
impianti sportivi come quelli dello sci, ovviamente verrà
condizionata.
Secondo quesito: "sei i turisti risultati positivi mentre sono
in vacanza nella nostra Regione vengano conteggiati per il rispetto
dei parametri previsti dalle norme in vigore", sì, la Regione Valle
d'Aosta era riuscita a far approvare in Comitato delle Regioni un
emendamento in sede di conversione del DL n. 105/2021 che prevedeva
il conteggio dell'incidenza solo sui casi dei residenti, ma tale
emendamento non ha avuto seguito in sede parlamentare, per cui sì,
ad oggi vengono conteggiati.
Terza questione: "se esista un protocollo per la gestione dei
casi positivi non residenti con la previsione di Covid Hotel o
delle Covid-zone dislocate su tutto il territorio", sì, esiste la
procedura per la gestione di tali casi ed è stato attivato un Covid
Hotel ad Aosta con trenta posti.
Le risposte ovviamente sono state organizzate con l'aiuto
dell'Assessorato della sanità e anche della Presidenza, colgo
l'occasione per sollecitare anche dai banchi del Governo e a nome
un po' del Consiglio regionale un'espressione definitiva sulle
regole che dovranno accompagnare l'avvio della stagione, che per
noi, seppur ha ritardato di qualche giorno vista l'assenza della
neve per tutti i comprensori, inizierà a fine settimana. Sotto
questo profilo, quindi anche in queste ore stiamo sollecitando
perché dobbiamo avere la chiarezza necessaria, anche se le
difficoltà sono tante per averla, per poter regolare i rapporti con
le associazioni ma soprattutto con i nostri ospiti e con i turisti.
In questo momento queste sono solo le condizioni sperando che si
completi l'iter nel più breve tempo possibile e che ci si possa
organizzare di conseguenza. Rimane ancora tutto il tema dei
controlli a campione che anche sotto questo aspetto, ancora in
questi giorni, abbiamo cercato di sollecitare perché, come sapete,
impianti aperti, impianti chiusi sono regolati in maniera
differente e l'ultima questione legata al
green pass
determinato solo attraverso il vaccino, ne parleremo
nell'interpellanza dopo, ha bisogno anche questa di un'indicazione
chiara per le società perché sappiamo bene che noi come in
Trentino, come da altre parti abbiamo più punti di entrata dei
comprensori e tutto questo ovviamente in una situazione poi di
piena stagione creerà difficoltà nei controlli.
Presidente -
Per la replica, ha chiesto la parola il
consigliere Carrel.
Carrel (PA) -
La poca chiarezza è sicuramente un elemento
da cui dobbiamo partire anche perché stiamo tutti aspettando anche
le FAQ del Governo per poter comprendere meglio come funziona il
green pass
rafforzato e quindi come poterci organizzare per
le varie attività. La nostra interrogazione aveva l'obiettivo di
comprendere se vi erano state delle interlocuzioni e ci ha ben
spiegato che, come Regione, abbiamo provato a emendare la legge n.
105/2021, che poi però l'emendamento non è stato preso in
considerazione dal Parlamento. Credo che questo elemento sia
sicuramente un elemento preoccupante per la nostra Regione perché
capiamo bene che, quando arriveranno i turisti, basterà veramente
poco per sfalsare i numeri e tornare, ahimè, in zone gialle, rosse
o arancioni che siano, e questo credo che ci metta un'altra volta
in una posizione di enorme debolezza.
Come terzo quesito la nostra era più una proposta che una
domanda, sappiamo che c'è un solo Covid Hotel in Aosta, crediamo
però sia opportuno prevedere delle zone almeno dislocate nelle
località turistiche in quanto se succederà che vi saranno dei
positivi che risiedono magari in alcuni alberghi perché sono in
ferie, non possiamo isolare l'intero albergo e dobbiamo trovare dei
"polmoni" dove poter ospitare questa gente perché in caso contrario
rischiamo veramente di mandare in blocco l'intero sistema turistico
e l'intera Regione, perché va bene il green pass rafforzato ma i
casi positivi ci sono e ci saranno, lo abbiamo capito anche dai
dati e da come stanno evolvendo i dati, quindi dobbiamo prepararci
per affrontare questa situazione. Di questo siamo veramente molto
preoccupati perché siamo sempre 120 mila abitanti e ospitiamo
tantissimi turisti e, nel momento in cui questi turisti arrivano e
risulteranno positivi, crediamo che qua ci sarà un serio problema.
Vi invitiamo quindi a prevedere delle Covid zone, noi le abbiamo
definite così, dislocate su tutto il territorio o almeno una per
Vallata in modo da non gravare sugli alberghi che poi ospitano
questi turisti, che potenzialmente potrebbero poi essere dei casi
positivi perché questa è un'analisi che dobbiamo fare.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK