Consiglio Regionale della Valle d'Aosta - Oggetto del Consiglio n. 1464 del 4 luglio 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1464 del 4 luglio 1985 - Resoconto
OGGETTO N. 1464/VIII - AFFIDAMENTO IN VIA PROVVISORIA DELLA
GESTIONE DEI GIOCHI AMERICANI PRESSO LA CASA DA GIOCO DI
SAINT-VINCENT - (Reiezione di ordini del giorno).
PRESIDENTE
: Do lettura della delibera in oggetto:
IL CONSIGLIO
Vista la Convenzione in data 4 agosto 1981, rep. n. 5917,
stipulata tra la Regione Autonoma Valle d'Aosta, la S.I.T.A.V.
S.p.A. e la S.A.I.S.E.T. S.p.A., con la quale viene regolato il
rapporto tra le parti e disciplinata la gestione dei giochi
americani ad opera della S.A.I.S.E.T. S.p.A.;
Visto l'ordine del giorno del Consiglio regionale approvato con
provvedimento n. 1386 in data 5 giugno 1985 con il quale, tra
l'altro, si dà mandato al Presidente della Giunta regionale di
predisporre gli atti necessari per sottoporre all'approvazione del
Consiglio regionale la revoca della concessione, in capo alla
S.A.I.S.E.T. S.p.A., per la gestione dei giochi americani e si dà
mandato alla Giunta regionale di ricercare, sulla base delle
indicazioni propositive della Commissione Affari Generali,
allargata ai Capi Gruppo, altre forme di gestione dei giochi
americani, anche in forma provvisoria, onde assicurare la
continuità dei giochi e salvaguardare il posto di lavoro di tutte
le persone attualmente in servizio presso la S.A.I.S.E.T.
S.p.A.;
Vista la deliberazione del Consiglio regionale n. 1411 in data
26 giugno 1985 con la quale si revoca alla S.A.I.S.E.T. la
concessione dei giochi americani nella Casa da Gioco di
Saint-Vincent a partire dall'8 luglio 1985;
Vista la nota della Commissione Affari Generali e Capi Gruppo in
data 25 giugno 1985, prot. n. 188/C, concernente due ipotesi di
soluzione, a carattere provvisorio, per la gestione dei giochi
americani presso la Casa da Gioco di Saint-Vincent, delle quali la
prima prevede l'intervento diretto della Regione mediante
commissariamento della gestione e la seconda prevede invece
l'affidamento diretto della gestione al la Società S.I.T.A.V.
,rimettendo al Consiglio regionale la scelta della soluzione
provvisoria da adottare;
Visto che la S.I.T.A.V. dispone già dell'organizzazione
tecnico-amministrativa per far fronte immediatamente alla gestione
dei giochi americani;
Vista la nota della S.I.T.A.V. in data 19 giugno 1985, prot. n.
1284, con la quale la stessa, quale concessionaria dell'esercizio
di giochi nella Casa da Gioco di Saint-Vincent, dichiara il proprio
diritto e disponibilità a provvedere alla prosecuzione della
gestione dei cosi detti giochi americani senza soluzione di
continuità;
Ritenuto di dover fissare in sei me si, a decorrere dall'8
luglio 1985, il periodo per la gestione provvisoria dei giochi
americani da parte della S.I.T.A.V. e per essa la S.I.S.E.R., di
Saint-Vincent, ferme restando, per detto periodo, la quota di
spettanza della Regione e la quota di spettanza della S.I.T.A.V.
previste dalla Convenzione 4.8.1981 rep. n. 5917 e successivamente
modificazione del 14.2.1985 rep. n. 7030;
Rilevata l'esigenza che la percentuale di spettanza
ex-S.A.I.S.E.T. vada a costituire un apposito conto corrente
bancario con l'indicazione "Proventi di quote ex-S.A.I.S.E.T" da
cui poter prelevare unicamente le spese documentate di gestione
ordinaria dei giochi americani per il personale, imposte e simili,
e ciò allo scopo di garantire la Regione da eventuali risarcimenti
di danno alla S.A.I.S.E.T. o per fatto del la S.A.I.S.E.T;
Visti gli artt. 15 e 20 del contratto 16.2.1978, rep. 5099, in
merito alla disponibilità della consistenza patrimoniale di
proprietà ed alla facoltà di rilevare l'arredamento della Casa da
Gioco, materiale da gioco compreso, e ritenuto di avvalersi di
detta facoltà;
Ritenuto che il periodo di gestione provvisoria sia congruo ed
indispensabile per la definizione di eventuali ricorsi di
giurisdizione amministrativa al riguardo;
DELIBERA
1°) di affidare, a decorrere dell'8 luglio 1985 e così per un
periodo di mesi sei, alla S.I.T.A.V. S.p.A. e per essa, di comune
accordo, alla S.I.S.E.R. di Saint-Vincent, il cui Amministratore
Unico è il dr. Alessandro Manusardi, e il cui capitale sociale di
£.200.000.000 è totalmente detenuto dalla S.I.T.A.V. stessa, la
gestione provvisoria dei giochi americani presso la Casa da gioco
di Saint-Vincent, oggetto della revoca alla S.A.I.S.E.T. S.p.A. di
cui alla deliberazione consiliare n. 1411/VIII del 26 giugno
1985;
2°) di stabilire che la gestione avvenga con le stesse
modalità di cui alla convenzione 4.8. 1981, rep. N. 5917, e
successiva modificazione del 14 febbraio 1985, rep. n. 7030, ferme
restando le percentuali spettanti alla Regione e alla S.I.T.A.V. e
fermo restando che la percentuale degli introiti già devoluta a
favore della S.A.I.S.E.T. S.p.A. vada a costituire un apposito
conto corrente bancario onde coprire la Regione dal rischio di
eventuali richieste di danno da par te della S.A.I.S.E.T. o per il
fatto della S.A.I.S.E.T.;
3°) di stabilire che le spese attinenti la gestione ordinaria,
già a carico della S.A.I.S.E.T., dei citati giochi americani
vengano imputate, previa documentazione, al suddetto conto
bancario, mentre le spese che la S.I.S.E.R. dovrà affrontare per la
gestione societaria o per eventuale nuovo personale saranno a
totale carico della S.I.T.A.V.;
4°) di stabilire che l'Amministrazione regionale eserciti la
facoltà di cui all'ultimo comma dell'art. 20 della convenzione
16.2.1978, rep. n. 5099, rilevando l'arredamento della Casa da
Gioco, materiale da gioco compreso, per la parte di proprietà della
S.A.I.S.E.T., concedendone quindi l'uso alla S.I.S.E.R. S.p.A.;
5°) di stabilire che l'accordo con la S.I.S.E.R. sia subordinato
alla conduzione risolutiva che il T.A.R. per la Valle d'Aosta o
altro Organo giurisdizionale, eventualmente aditi, possano
rilasciare un provvedimento soprassessorio tale da impedire gli
effetti della revoca regionale, e o del presente provvedimento;
6°) di dichiarare la presente deliberazione immediatamente
esecutiva, per specifiche ragioni d'urgenza - (art. 63 legge 16
maggio 1978, n. 196).
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
A propos de ce dont on a déjà discuté
hier et pour éclaircir le problème que quelqu'un a soulevé, je
voudrais seulement ajouter que si on vérifie le procès verbal de
l'assemblée qui s'était tenue à midi toujours de la même journée,
on peut constater que l'Administrateur unique est justement
Monsieur Manusardi et non pas Monsieur Giudici. On peut voir aussi
que la question des livres des actionnaires relèvent entièrement de
la SITAV: les deux cent millions des actions de la société sont
entièrement de propriété de la SITAV s.p.a.. Je crois que ceux-ci
sont les éclaircissements que plusieurs d'entre vous voulaient
avoir hier à propos de la société SISER.
En même temps, je tiens à souligner qu'il serait nécessaire de
prévoir des amendements au point un; au premier alinéa après les
mots "di affidare a decorrere dall'8 luglio '85" il faudrait
ajouter: "a decorrere dalle ore 14". Il faut mettre l'heure car la
journée du 7 termine le matin du jour 8 juillet; et si on considère
uniquement le jour un problème se pose pour les 14 heures qui vont
de minuit du 7 juillet à 14 heures du 8, quand recommencent les
jeux pour la journée suivante. En même temps, toujours au point 1,
à la fin du alinéa où on dit: "di cui alla deliberazione
consigliare n. 1411/VIII", il faudrait ajouter: "revoca che ha
decorrenza a chiusura dei borderò relativi ai risultati dei giochi
del giorno 7 luglio 1985". En outre au point 5, où il est
écrit:
"Possono rilasciare un provvedimento soprassessorio tale da
impedire gli effetti della revoca regionale", il faudrait insérer
après: "un provvedimento soprassessorio", "o comunque esecutivo
tale da impedire"; Enfin quelqu'un avait crainte qu'il y ait des
problèmes au moment de l'augmentation du capital de la société, vu
que dans un procès-verbal on dit qu'on passerait de deux cent
millions à un milliard, pour être sûr, on est en train de rédiger
un alinéa pour l'insérer toujours dans la convention là où on dit
qu'on ne pourra pas augmenter le capital sans en donner
communication à l'Administration régionale, afin qu'on sache qui va
être le propriétaire des actions qui sont à la base de cette
augmentation.
J'ai entendu hier quelqu'un qui disait: "mais ici on est à
nouveau dans l'année '81 là où on parle d'un société qu'on ne
connait", "on fait un choix à la dernière minute" etc. Là c'est à
peu près le discours qu'on faisait, il y a quelques temps, avec la
SAISET, mais avec un différence qui à mon avis est remarquable:
cette société, qui pourrait s'appeler avec n'importe quelle dé
nomination, a le seul but d'être une instrument de gestion, car
elle n'a aucun revenu. La SISER ne va rien gagner de cette
opération, même pas une lire, car elle n'a que le devoir de gérer,
pendant une période qui peut au maximum durer 6 mois aux frais de
la SITAV. Les revenus sont là et personne peut prédisposer une
répartition différente de l'argent qui est dû aux jeux américains.
Je crois que là c'est une garantie en plus pour l'Administration
régionale et c'est la raison pour laquelle, vu qu'il n'y avait
aucun autre moyen pour insérer le personnel, il fallait quand même
utiliser une société qui existait déjà. Il y a aussi une raison de
plus: si on n'utilise pas cette société ou une autre toujours de
propriété de la SITAV, on doit ouvrir un autre chapitre vis-à-vis
de la SITAV, car cette dernière dit clairement, et selon nos légaux
a raison de le dire, qu'elle a quand même le droit d'exercer les
jeux à l'intérieur de la maison de Saint-Vincent.
Voilà donc les raisons qui sont très simples: la SISER, qui
pouvait être n'importe quelle autre société, n'est que l'instrument
matériel pour exercer les jeux à l'intérieur du Casino, selon les
règles qui existaient jusqu'à présent. Alors je crois qu'on ne peut
pas avoir des doutes et se demander qui peut se cacher derrière la
SISER, qu'on est dans la même situation du 1981. Ce sont des
problèmes qui, à présent, ne se posent pas, pour la simple raison
que la SISER n'a aucun revenu de cette opération.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Il Presidente, rispondendo alle domande
che erano state poste ieri, ha fornito alcuni chiarimenti in merito
all'Amministratore unico e alla proprietà delle azioni SISER, però
non ci ha chiarito come funziona il conto bancario intestato alla
sigla ex SAISET. Nella delibera c'è scritto, inoltre, che quel
conto è una specie di riserva che consente di verificare dopo sei
mesi come sono andate le cose. Ma chi è il proprietario di quel
conto, la SISER o la Regione?
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Je croyais que les explications étaient
claires et que, quand même, les données de la délibération
pouvaient éclaircir ce problème.
La SISER n'a accès à ce compte que pour les frais obligatoires,
c'est-à-dire les salaires et tout ce qui est de la gestion même. Le
résultat du compte, comme je l'avais dit, est là, et personne ne
peut l'utiliser pour le moment; après la Région en discutera avec
la SITAV, car à présent on ne peut pas savoir s'il y aura un
recours. En ce cas le problème ne pourra être résolu que d'ici une
année, à la fin d'un procès. On ne peut pas discuter préalablement
de la subdivision du pourcentage entre Région et SITAV, car si la
"revoca" devient définitive d'après le 8 du mois de juillet
naturellement la SAISET n'a plus aucune possibilité de prétendre
des revenus des jeux américains.
La SISER ne peut et ne pourra jamais prendre de l'argent de ce
pourcentage fixé SAISET; ce sera la Région qui devra discuter à
nouveau avec la SITAV le problème de la subdivision de cette côte
part. A' présent on ne peut pas mettre ce compte au nom de
l'Administration régionale, car le problème n'est pas encore
résolu. Un compte bancaire est là, fixé, et au moment où se
résoudra le problème, l'Administration régionale et la SITAV en
discuteront et à la fin décideront du pourcentage de "tot" millions
à subdiviser entre Région, Administration régionale et SITAV, car
ni la SAISET ni la SISER, si la révocation deviendra définitive,
auront la possibilité de prendre l'argent.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Io avevo accettato di buon grado
e anche votato l'invito del Consigliere Mafrica a rinviare a questa
mattina la discussione sulla fantomatica SISER, su questa società
partorita dalla SAISET. Ma evidentemente a questa maggioranza non
servono certi inviti della minoranza ad una maggiore riflessione
per arrivare ad un chiarimento onde non creare confusione e non
trarre conclusioni affrettate. Questa mattina il Presidente della
Giunta, con argomentazioni elementari che però non sono convincenti
- ed io mi auguro che non riescano a convincere nemmeno i
Consiglieri della maggioranza - ci parla del libro dei soci della
società SISER, questo ulteriore oggetto misterioso, e ci dice che
questa società è di proprietà della SITAV.
Per costituire una società occorrono due elementi: almeno due
persone che vogliano costituirla. Qui invece ci troviamo di fronte
ad un solo soggetto, la SITAV, che costituisce questa società.
Allora il Presidente mi deve spiegare questo meccanismo: se per
costituire una società ci vogliono almeno due persone che si
mettono insieme, a questo scopo, in questo caso l'elemento
giuridico viene a mancare perché ci è stato detto (ed è stato
confermato anche dal Presidente) che la sola SITAV è proprietaria
di tutti i 200 milioni di capitale azionario.
Vorrei anche richiamare l'attenzione su un altro fatto e cioè
sul verbale d'assemblea, repertorio n. 6088 al punto 6, dove si
parla di elevare il capitale sociale da 200 milioni ad un miliardo,
per ricordare che i soci della società hanno la facoltà di bloccare
eventualmente questa azione oppure di cedere le quote di capitale
sociale a terzi. Ma qui sta la confusione: a chi saranno cedute
queste azioni derivanti dall'aumento di capitale sociale da 200
milioni ad un miliardo? Questo è un altro punto interrogativo e
questa è dell'altra confusione che si vuol creare.
Io ribadisco il mio giudizio negativo su questa operazione: non
si vuol chiarire e non si vuole assolutamente creare quel clima di
fiducia che la gente aspetta. Mi interrogo su un altro aspetto
importante (il mio intervento l'ho fatto ieri e oggi ne tratto solo
brevemente): come fa un Ente pubblico, che ha l'obbligo di
appaltare, a sottrarsi a quest'obbligo e ad affidare i giochi
americani ad una società, la SISER, che dal 1982 ad oggi è riuscita
solo ad acquistare un capannone? Confusione nella confusione!
La Giunta e la maggioranza vogliono portare avanti con arroganza
questo provvedimento, ma io annuncio fin da ora che al momento
della votazione non vorrà essere presente a questo nuovo scandalo,
uscirò dall'aula e chiederò al Presidente del Consiglio di
verbalizzare la mia uscita al momento della votazione.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
La nostra impostazione su questo
argomento è sempre stata abbastanza chiara, anche perché noi non
abbiamo mai chiesto gestioni di tipo strano o rivendicato la
possibilità che la Regione gestisca direttamente i giochi.
Quest'ultima è una soluzione che ci ha sempre visti molto critici
e, d'altronde, le mie dichiarazioni sono state regolarmente
pubblicate dalla stampa.
Noi abbiamo sempre individuato in una soluzione di tipo
privatistico la gestione del personale che è addetto ai giochi.
Dico questo perché noi riteniamo che un'eventuale gestione diretta
da parte della Regione avrebbe provocato ulteriori conseguenze, sia
nei confronti del personale, per il rapporto che si sarebbe venuto
ad instaurare e per le complicazioni che ne sarebbero derivate
verso il restante personale regionale e sia, a nostro modesto
giudizio, per l'Amministrazione regionale. Quindi, fatto salvo il
dato occupazionale, che ci sembra preminente proprio perché la
situazione dell'occupazione nella nostra Regione è difficile,
abbiamo sempre detto che una gestione che non ci vedesse impegnati
come Amministrazione regionale in prima persona avrebbe ottenuto il
nostro assenso di massima.
Io mi rendo conto che la posizione emersa è forse anche frutto
di una scelta affrettata, ma la costituzione o la ripresa di questa
società può essere un mezzo per uscire dall'impasse. Se questa
soluzione ha il carattere della provvisorietà (come è) e se in
effetti non lascia impregiudicate lo stato delle cose, perché
l'interlocutore resta pur sempre la SITAV in quanto la SISER è una
emanazione della SITAV, ebbene io credo che, tutto sommato, il
voler mantenere in termini accettabili la gestione del personale ci
trova parzialmente consenzienti.
Stamattina il Presidente ci ha chiarito anche il problema di chi
avrebbe potuto eventualmente sottoscrivere l'au mento del capitale
perché, così come era stato presentato nel nuove testo del verbale
dell'Assemblea straordinaria della Società SISER, suscitava in noi
qualche preoccupazione e perplessità anche perché, pur garantendo
il diritto di opzione agli azionisti SITAV, dava anche a terzi la
possibilità di sottoscrivere l'aumento del capitale.
(.... INTERRUZIONE ....)
Mi sembra che il Presidente, dicendo che chi sottoscriverà il
capitale dovrà darne in precedenza comunicazione
all'Amministrazione, abbia indicato una soluzione che va incontro
alla necessità di trasparenza dell'azionariato ed è una garanzia
che ci permette di conosce re chi sono i soci della società.
La soluzione proposta, che ha il carattere della provvisorietà,
non ci trova totalmente consenzienti, però, ripeto, salvaguarda
alcuni aspetti e alcuni dati occupazionali e per questi motivi il
nostro Gruppo si asterrà su questo argomento specifico.
PRESIDENTE
: Ha chiesto la parola il Consigliere Aloisi;
ne ha facoltà.
ALOISI (M.S.I.):
Espongo brevemente la posizione del
Movimento Sociale Italiano in merito a questa delibera.
Nel passato, nei vari interventi e nelle varie discussioni avute
su queste società e sul Casinò di Saint-Vincent, avevo sollevato
più volte il problema del coinvolgimento della società SITAV nella
SAISET e viceversa e quindi della corresponsabilità da parte della
SITAV nel discorso della revoca che ha coinvolto la SAISET. Per
quale motivo? Non voglio creare del fumo o dire inesattezze e mi
limito a proporre alla vostra attenzione esclusivamente i documenti
ufficiali, proprio per allontanare ogni ombra di dubbio o di
speculazione, anche se sovente qualcuno dice che qui vogliamo
creare soltanto fumo e poco arrosto, mentre la realtà è molto
diversa. Vorrei brevemente ricordarvi allora quello che dice per
esempio la convenzione firmata tra Regione-SITAV e SAISET. Al punto
8 essa dice che la SAISET dovrà versare ogni 10 giorni all'ufficio
Amministrazione SITAV gli introiti, realizzati dai giochi di cui al
punto a) art. 2. "Tali introiti, depurati dalla predetta
percentuale, verranno versati dalla SITAV all'Amministrazione
regionale". Questo è il primo aspetto (alla fine vi spiegherò
perché dico questo). Al punto 13 essa dice: "La Regione e la SITAV
provvederanno a controllare giornalmente nei modi meglio visti gli
introiti gestiti dalla SAISET". Al punto 16 la convenzione dice:
"Per quanto non previsto, si applicheranno in quanto applicabili e
con gli opportuni adattamenti, gli articoli 7, 8, 9, 10, 11, 14..."
e così via.
E vediamo allora il punto 10 della convenzione con la SITAV.
Esso dice: "La SITAV continuerà ad assicurare con il più severo
controllo la regolarità dei giochi e degli incassi relativi".
Poiché il contratto tra Regione-SITAV e SAISET fa espresso
riferimento alla convenzione con la SITAV, deve essere applicato
l'art. 10. Ma non è finito. L'Amministrazione regionale, con la
richiesta della revoca nei confronti della SAISET, dice
testualmente al punto 1: "Si ritengono accertati gli elementi che
integrano gli estremi di sottrazione e di occultazione degli
incassi dei proventi dei giochi americani". Più avanti dice: "Visto
il verbale di constatazione redatto dalla Polizia Tributaria di
Torino, 5° Gruppo, 3^ Sezione, in data 22/3/1985, relativo a
violazioni del D.P.R. n. 640 del 1972, dal quale risulta constato,
ai fini del l'imposta sugli spettacoli, che la SAISET ha operato
una sistematica sottrazione..." .... quindi si fa riferimento ai
verbali della Guardia di Finanza.
Allora, anche per allontanare da noi ogni ombra di dubbio,
sentiamo quello che dice la Guardia di Finanza (questo per
dimostrare il coinvolgimento della SITAV in tutto questo
marchingegno e per dimostrare la nostra posizione, che è quella
della inconciliabilità di accettare e dare quindi la possibilità
alla SITAV di gestire ulteriormente i giochi americani). Dice la
Guardia di Finanza questo è secondo verbale, per ché alcuni giorni
dopo è stato ricevuto un terzo verbale che conferma per filo e per
segno tutto quello che è stato annunciato nel secondo verbale: "Il
giorno 7 maggio 1984 è stata iniziata una verifica generale nei
confronti della SAISET, in rubrica meglio identificata, al fine di
controllare l'adempimento delle disposizioni relative
all'applicazione della norma fiscale. Analogo concomitante
intervento operativo è stato effettuato anche nei confronti della
SITAV, in rubrica meglio specificata, alla quale, in forza del
contratto di concessione della Regione Autonoma della Valle d'Aosta
del 4/8/ 1981, repert. 5917 registrato in Aosta il 12 agosto 1981,
incombe l'obbligo di controllo della gestione dei giochi cosiddetti
all'americana affidati alla SAISET con il predetto contratto". E
non è finito perché dice ancora: "... che, con il citato contratto
di concessione, alla SITAV è stato fatto carico di provvedere anche
ad un adeguato controllo nei confronti della SAISET al fine di
assicurare un corretto svolgimento dei giochi affidati a
quest'ultima. Infatti le distinte giornaliere degli introiti
vengono sottoscritte, oltre che da un controllore regionale e dal
responsabile della SAISET, anche da controllori o altri incaricati
della SITAV". La Guardia di Finanza conclude: "Nei confronti della
SITAV, quale responsabile solidale per effetto dell'art. 11 della
legge 7/1/29 n. 4, in quanto, obbligata per contratto al controllo
dell'esercizio dei giochi americani gestiti dalla SAISET, ha
sottoscritto a mezzo dei propri rappresentanti, in virtù degli
obblighi contrattuali più sopra richiamati, le distinte degli
introiti di gioco previste dall'art. 12 del D.P.R. 640 del
1972".
Tutto questo per arrivare al semplice risultato, e questo è il
mio punto di vista e per questo motivo io mi asterrò dalla
votazione perché non sono d'accordo, di affidare alla SISER, che
ormai tutti sappiamo che è un'espressione della SITAV se non è la
stessa SITAV, la gestione dei giochi americani!
Quindi, secondo quello che ho illustrato, secondo i verbali
della Guardia di Finanza e anche secondo la stessa citazione della
Giunta regionale che fa espresso riferimento ai verbali della
Guardia di Finanza, è assolutamente inaccettabile affidare alla
SITAV la gestione dei giochi americani, proprio perché essa è
corresponsabile.
A questo punto c'è un altro piccolo aspetto e cioè che questa
società SISER, come precedentemente qualcuno ha detto, ha adesso un
capitale sociale di 200 milioni e si impegna ad aumentarlo in
seguito fino ad un miliardo. Anche qui, secondo me, c'è qualcosa
che non va bene e un domani potrebbe accadere qualche cosa di cui
noi dovremmo poi pentirci.
Queste sono le motivazioni per le quali il Movimento Sociale
Italiano si astiene dal votare questa delibera e mette in guardia,
comunque, i Consiglieri e la Giunta stessa perché tutta
l'illustrazione fatta è documentata, fa riferimento a documenti
ufficiali e quindi non è fumo ma è sostanzialmente arrosto.
Cerchiamo di fare attenzione e di non incorrere nuovamente in certi
errori che nel futuro potrebbero costarci cari.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Certamente il passaggio della gestione
dei giochi americani alla SITAV, pur con tutte le difficoltà
burocratiche che si possono immaginare e con tutte le invenzioni
che gli avvocati sono in grado di escogitare quando hanno un po' di
carta tra le mani, rappresenta comunque la via più semplice per
risolvere il problema in via transitoria, anche se questa soluzione
non può trovarci concordi.
La nostra posizione circa l'esistenza di una casa da gioco nella
nostra Regione è chiara da tempo e da tempo denunciamo la presenza
inquinante, per tutta la realtà politica e sociale della nostra
Regione, di questo elemento. La SITAV nel corso degli anni si è
costruita un impero nel Comune di Saint-Vincent e, praticamente, si
è legata mani e piedi con l'Amministrazione regionale nel senso che
quest'ultima, per quello che riguarda la gestione della Casa da
Gioco di Saint-Vincent, è praticamente nell'impossibilità di
liberarsene. Noi avremmo preferito una soluzione diversa.
Intanto, e faccio una piccola digressione dalla scelta fatta,
non capiamo perché non sia stata costituita una nuova società che
avrebbe certamente spazzato via tutte quelle inutili polemiche
intorno al nome della società o alla sua somiglianza con altre.
Tutti questi sospetti non possono essere segno di buon auspicio per
l'intera Amministrazione regionale nel suo complesso e noi
critichiamo la posizione assunta dalla Giunta in questa trattativa
perché, secondo noi, essa è dipesa da scelte operate all'esterno di
questo palazzo. Noi pensiamo cioè che ancora una volta le scelte
siano state fatte fuori e che solo in un secondo tempo siano state
proposte dalla SITAV alla Giunta. Per poter gestire le varie
iniziative nel modo migliore bisognerebbe perlomeno invertire
questo metodo.
Durante la campagna delle ultime elezioni regionali noi
dicevamo: "Guerra al Casinò e alla SITAV!". Ben prima quindi che
scoppiasse quel pandemonio di cui tutti siamo stati testimoni noi
avevamo intravisto e capito quello che sarebbe potuto accadere! Non
abbiamo la presunzione di essere dei maghi e quindi non
immaginavamo che le vicende sarebbero state così tragiche: siamo
stati superati dalla realtà! Tuttavia vorrei ricordare qualche
nostro scritto pubblicato durante la campagna elettorale delle
ultime regionali, prima che succedesse quello che poi a più riprese
è stato argomento di discussione in quest'aula e sui vari mezzi di
informazione della nostra Regione e anche oltre i suoi confini. "Il
Casinò di Saint - Vincent con i suoi lauti proventi, i numerosi
dipendenti ed i suoi fondi neri costituisce un formidabile centro
di potere e di corruzione che sta incidendo tragicamente
sull'economia, la cultura e sull'assetto politico dell'intera Valle
d'Aosta. Il processo Gheis-Torrione prima ed il processo
Andrione-Pedrini poi hanno fatto emergere sol tanto la punta di un
mastodontico iceberg di illegalità, ricatti, massicce evasioni
fiscali, ecc. E' una responsabilità grande di chi ha amministrato
la Valle d'Aosta nei primi decenni del dopoguerra l'aver voluto e
permesso la nascita e soprattutto il consolidamento del Casinò. E'
responsabilità grave degli attuali amministratori regionali e degli
attuali partiti politici aver voluto un ulteriore ampliamento del
Casinò, respingendo le proposte alternative di Nuova Sinistra. La
cultura della scommessa, dell'azzardo e del saccheggio che si
esprime nella bisca di Saint-Vincent è fonte di un grave
inquinamento e di un'intossicazione che invano si cerca di coprire
con la cortina fumogena del Centro Congressi. Occorre quindi
impedire un'ulteriore espansione del Casinò, diminuirne
progressivamente l'incidenza economica, finanziaria ed
occupazionale, individua re strumenti di sviluppo e di occupazione
alternativa per tutta la zona di St. Vincent e Châtillon muovendosi
con tutte le precauzioni necessarie per cose di dimensioni tanto
grandi rispetto alle dimensioni della nostra Regione".
Per motivi di scelta generale sull'esistenza del Casinò nella
nostra Regione noi non siamo favorevoli alle scelte che vengono
fatte dalla Giunta e ci permettiamo anche noi di fare una proposta
che esplicitiamo con un ordine del giorno che vorrei leggere, tanto
più che non è molto lungo:
ORDINE DEL GIORNO
"EVIDENZIATO che il Casinò di Saint-Vincent si è rivelato essere
una fonte di grave inquinamento per la società valdostana, come
dimostrato dalle vicende giudiziarie che ne hanno costante mente
accompagnato lo sviluppo;
RILEVATO CHE una effettiva autonomia finanziaria non può neppure
parzialmente fondarsi su entrate aleatorie e di rapina, come quelle
del gioco d'azzardo;
CONSTATATO CHE l'ampliamento della Casa da Gioco ha avuto un
effetto moltiplicatorio dei fenomeni di degenerazione e di
inquinamento già precedentemente emersi;
SOTTOLINEATA l'opportunità di procedere ad un rapido
ridimensionamento della Casa da Gioco di Saint-Vincent Il Consiglio
regionale della Valle d'Aosta
DELIBERA
1) di interrompere il funzionamento del le attività delle
slot-machines presso la Casa da Gioco di Saint-Vincent."
Poiché ciò non dà grossi problemi dal punto di vista
occupazionale, noi chiediamo di sospendere il funzionamento
dell'attività delle slot-machines nella Casa da Gioco.
Il secondo punto del deliberato chiede:
"2) di procedere ad una gestione commissariale per 6 mesi
degli altri giochi americani con lo scopo di arrivare, dopo tale
periodo, ad una gestione unica che escluda sia la SAISET che la
SITAV;"
Per la SAISET abbiamo già provveduto alla revoca e, anche nel
caso essa potesse rientrare n qualche modo, questo Consiglio
dovrebbe comunque replica re fermamente contro qualsivoglia
posizione di qualsiasi organo dello Stato e naturalmente anche
della SITAV, perché anche noi riteniamo che la SITAV abbia delle
grosse responsabilità, a parte l'aspetto azionario già di per sé
gravissimo e sottolineato da tutti, per ché la SITAV era preposta
al controllo di quanto faceva la SAISET. Questo controllo però non
c'è stato o se c'è stato esso si è rivelato assolutamente carente
per via di tutti i soldi che sono stati nascosti, anzi praticamente
rubati, all'Amministrazione regionale e, di conseguenza, di tutta
l'evasione fiscale che ne è seguita.
Il terzo punto del deliberato chiede:
3)
"di dare mandato alla Giunta di presentare entro
90
giorni un piano di ridimensionamento della Casa da Gioco, al
fine di ridurre progressivamente l'incidenza sul piano finanziario
ed occupazionale."
Siamo comunque disposti ad accettare una modifica del tempo a
disposizione della Giunta perché ci rendiamo conto che 90 giorni
non sono molti per poter provvedere in merito.
Tuttavia noi vogliamo sottolineare d'aver sempre mantenuto una
posizione chiara rispetto al problema della Casa da Gioco e non
abbiamo aspettato che si verificassero i vergognosi casi che sono
poi accaduti. Abbiamo sempre detto che per la Valle d'Aosta quella
che sembrava una realtà positiva, perché faceva affluire del denaro
nelle Casse regionali, modificava gravemente e pesantemente la vita
di un piccolo Comune e poi anche la vita di tutta la nostra
Regione, perché i massimi livelli della nostra Regione sono sempre
stati più a contatto con questa entità che non è certamente frutto
della tradizione, degli ideali e della realtà della nostra Regione
così come si è configurata nel corso dei secoli.
Il Casinò de la Vallée non ha niente a che fare con l'essere
valdostano, per cui anche da questo punto di vista, a nostro
avviso, non ci sono i motivi reali per mantenere questo tipo di
insediamento nella nostra Regione. Noi ci auguriamo che questa
Giunta voglia cambiare direzione andando verso una Valle d'Aosta
diversa. Noi non vogliamo una Valle d'Aosta simile ad una Las
Vegas,
anche se ciò, per una parte della popolazione, può voler
significare una migliore situazione economica ed una maggiore
disponibilità di denaro.
Già altre volte avevo ripetuto questo piccolo proverbio, ma lo
ricordo ancora: "La farina del diavolo va a finire tutta in
crusca". Sempre più di frequente vediamo infatti che giovani della
nostra Regione, anziché mantenersi legati ai valori fondamentali,
altrove magari già scomparsi, mentre qui da noi hanno ancora una
loro forza, sembrano quasi inseriti in una di quelle realtà
post-industriali piene dei difetti più gravi.
Secondo noi la presenza del Casinò è uno degli elementi peggiori
e più pericolosi tra quelli che producono appunto questi effetti di
inquinamento a livello politico e soprattutto morale per la
popolazione della nostra Regione. A poco serve impedire ai
valdostani di andare a giocare al Casinò, anche se si tratta di un
piccolo e modesto freno che in altri tempi può aver prodotto
qualche risultato positivo, ma oggi il freno da porre è quello di
chiudere l'attività del Casinò nei tempi e nei modi che non possano
danneggiare eccessivamente la nostra realtà.
Comunque, lo ripeto, noi non voglia mo che la Valle d'Aosta si
trasformi in una Las Vegas, vogliamo che la Valle d'Aosta possa
conservarsi ancora integra anche nel 2000 e possa procedere verso
una società migliore, senza presenze vergognose ed inquinanti come
il Casinò di Saint-Vincent.
PRESIDENTE
: Ha chiesto la parola il Consigliere Pedrini;
ne ha facoltà.
PEDRINI (P.L.I.):
Dopo aver sentito quello che ha detto
il rappresentante di Nuova Sinistra, e non è la prima volta che
parla in questa maniera, io concludo esclamando: "Povera Francia
con i suoi 180 Casinò! I francesi sono tutti colpiti dalla
maledizione del gioco e sono rovinati tutti quanti! Povera Austria!
Povera Venezia che vive con il suo turismo ed in parte anche con il
suo Casinò!"
Se una proposta del genere fosse presentata dal Consigliere di
Nuova Sinistra ai 120 dipendenti del Casinò che lavorano alla
SAISET, farebbe loro tanto piacere! Gliene possiamo chiedere
senz'altro una copia con la firma autentica, perché vorrei sapere
che cosa ne pensano le 120 famiglie di quest'ordine del giorno, che
cosa ne pensano i loro parenti ed eventualmente anche i cittadini
valdostani! Se fosse fatto un referendum, e mi domando a questo
punto perché Nuova Sinistra non se ne fa promotrice, sarei proprio
curioso di vedere la risposta della popolazione valdostana.
A parte questo, io volevo fare soltanto una puntualizzazione.
Siccome "repetita iuvant", ma non in questo caso, io respingo
l'insinuazione del Consigliere Viberti, perché si da il caso che ci
siano agli atti dei documenti firmati e dichiarazioni rese al
Tribunale di Bologna da parte dell'onorevole Torrione su come
stanno in realtà le cose, dai quali risulta che il sottoscritto,
Ennio Pedrini, non c'entra assolutamente per niente. Questo tanto
per essere chiari e quindi mi pare che ciò sia già stato detto. A
suo tempo, per primo, e prima ancora che iniziasse tutta la vicenda
giudiziaria, mi ero messo a disposizione del Tribunale di Milano,
che aveva intrapreso l'azione; questo lo dico ancora una volta,
sperando che sia l'ultima perché c'è sempre della gente che vuole
soltanto speculare con cattiveria, con malanimo e con insinuazioni
che non mi toccano; così come non toccano altre persone che sono
state citate e che sono state regolarmente assolte.
Questo è un cattivo modo di fare politica, questo non è tendere
la mano per una collaborazione che ci può comunque essere al di
sopra e al di fuori delle divisioni politiche e delle idee
politiche! Questo modo di agire vuol soltanto creare del malanimo
negli stessi cittadini valdostani continuamente incitati a non
farsi toccare dal male, a non lasciarsi tentare dal lavoro perché
devono seguire determinati principi di rigore che sono esclusiva
funzione e patrimonio del Consigliere Viberti e del suo
Partito!
Ritorno soltanto per un momento su questo ordine del giorno.
Stiamo attraversando un brutto periodo, che in campo nazionale è
peggiore ancora di quanto non lo sia nel nostro ambito locale. Non
riesco a capire come si possa proporre la chiusura della Casa da
Gioco quando, proprio con i suoi introiti ci è più possibile
difendere e potenziare la nostra cultura, le nostre tradizioni e la
nostra realtà valdostana, così come auspica del resto anche il
Consigliere Viberti. Io ripeto che senza il Casinò non si sarebbero
potute intraprendere quelle iniziative e svolgere quelle
manifestazioni che hanno toccato da vicino la nostra essenza
valdostana e l'animo della nostra gente, come le Grolle d'oro ed
altre manifestazioni simili, e questo indipendentemente dalla
presenza o meno di attori famosi o di altri personaggi noti.
Mi pare quindi strano che ancora si voglia condurre una simile
battaglia e, ripeto, consiglio vivamente al Consigliere Viberti di
farsi promotore di un referendum al fine di sapere in realtà che
cosa ne pensa in merito la popolazione valdostana.
Solo allora ed in presenza di un voto negativo da parte della
popolazione della Valle d'Aosta io potrò dirgli: "Avevi ragione".
In caso contrario, anche se mi dispiace, sarebbe lui a trovarsi
lungo una strada sbagliata.
PRESIDENTE
: Ha chiesto la parola il Consigliere
Beneforti; ne ha facoltà.
BENEFORTI (D.C.):
Prendo la parola per esprimere il
parere del Gruppo della Democrazia Cristiana.
I colleghi Consiglieri sanno che, nella Commissione Affari
Generali che si è occupata di questa indagine e degli accertamenti
amministrativi sulla Casa da Gioco, abbiamo preso in esame le
future possibilità di gestione dei giochi americani, qualora si
fosse giunti alla revoca nei confronti della SAI-SET. Alla fine,
dopo ampie discussioni, sono emerse le due posizioni che, più o
meno marcate, ritornano a galla in questa riunione del Consiglio
regionale.
La prima ipotesi era quella di un Commissariamento e
praticamente di una gestione diretta della Regione, mentre la
seconda era quella di una gestione dei giochi americani in
affidamento alla SITAV. Come Commissione avevamo detto che queste
indicazioni erano provvisorie e che avremmo dovuto continuare il
confronto, sempre a livello di Commissione, in attesa di trovare
una soluzione migliore da proporre alla Giunta e al Consiglio
regionale. Quindi la Commissione di per se stessa si impegna va a
continuare i suoi lavori e rimetteva alla Giunta e al Consiglio
regionale la facoltà di scelta dell'una o dell'altra soluzione.
Questo è il tenore della lettera che era stata concordata in
Commissione e che io, a nome della Commissione, ho rimesso al
Presidente della Giunta.
La Giunta ha proposto la seconda ipotesi e anche la maggioranza
di cui faccio parte ha indicato questa soluzione. La questione del
non dare direttamente alla SITAV la gestione dei giochi americani,
così come suggerito da una delle proposte della Commissione, è
sorta dal problema del personale. Sappiamo tutti che il problema
"personale" c'è nella gestione diretta dell'Amministrazione e
rimane un problema anche nella gestione SITAV. Questo è un nodo che
dovremo sciogliere in tutte le maniere mentre esistono queste
soluzioni provvisorie, anzi avremmo dovuto scioglierlo già noi come
Commissione.
Da una parte è chiaro che la gestione diretta avrebbe comportato
l'assunzione da parte della Regione dei dipendenti SAISET, ma la
Regione non ha il compito istituzionale di gestire i giochi
d'azzardo o di avere alle sue dipendenze del personale avente
questa funzione. Dall'altra parte, se la soluzione finale (questa
non è finale!) è quella della gestione del personale da parte della
SITAV, non si può nemmeno pensare che la SITAV assuma il personale
SAISET o che il personale stesso rivendichi di passare alle
dipendenze del la SITAV, che applica perché esiste un contratto
certamente più vantaggioso rispetto al trattamento economico
SAI-SET!
Per questo motivo la soluzione consisteva nel trovare una via di
mezzo mediante questa società che, stando alle dichiarazioni del
Presidente della Giunta, a quelle in nostro possesso e fino a prova
contraria, è completamente della SITAV.
Questa mattina abbiamo avuto anche dei chiarimenti sulle
questioni rimaste dubbie nella riunione e nell'incontro di ieri sia
sulle possibilità di aumento del capitale sociale da 200 milioni ad
un miliardo, sia su altri aspetti che sono stati ripresi ed
inseriti negli emendamenti che il Presidente della Giunta ha
presentato.
Da alcune parti si dice che la SITAV non dia quelle garanzie che
dovrebbe dare: l'amico Consigliere Aloisi citava il problema dei
verbali della Tributaria mentre il Consigliere Baldassarre faceva
riferimento ad altri aspetti di tutta la vicenda. Può darsi che
anche la SITAV non dia tutte le garanzie che ci deve dare, però
questa, ed io lo ripeto, è una soluzione provvisoria che vale sei
mesi e noi la votiamo perché è provvisoria e c'è l'impegno di
trovare una soluzione definitiva. Nel cercare una gestione diversa
e definitiva si possono fare tutti gli accertamenti che la
Commissione, proseguendo i suoi lavori sulla base dell'impegno
assunto,
riterrà necessari.
Nel frattempo, Signori, poichè si tratta di sei mesi, tutti ci
auguriamo che la Magistratura finisca il suo lavoro, fornendoci i
dovuti chiarimenti.
Certamente tutto si può fare, ma io dico al Consigliere Mafrica,
che presenta una mozione sulla continuità del lavoro della
Commissione, che non è con la mozione che si può continuare nel
lavoro che vogliamo fare. Se vogliamo portare avanti l'impegno che
la Commissione si è assunto, si può continuare a fare un certo
lavoro anche senza una mozione, Consigliere Mafrica, che non serve
in questo momento proprio per gli impegni che la Commissione si è
assunti. Inoltre, Collega Mafrica, affrontare quegli argomenti come
tu suggerisci, in un modo più sereno e senza alcuna pressione, è
proprio suo compito e suo dovere.
Per cui, fatte queste riflessioni, io ritengo che oggi
noi dobbiamo votare l'affidamento alla SITAV e per essa, per
chi lo vuol dire, alla SISER (ma io ritengo alla SITAV) sia per gli
impegni che noi ci siamo assunti come Commissione, sia anche per
gli impegni che il Presidente della Giunta si è assunto, in questa
sede, nel proporre il documento e alcuni emendamenti. Ciò dimostra
l'effettiva volontà di non fare intese strane, come qualcuno qui ha
voluto significare, e dimostra di voler fare un'operazione che oggi
ci garantisce la continuità di gestione dei giochi per l'interesse
economico della Regione e soprattutto per gli effetti
occupazionali.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Io speravo che il Consigliere Pedrini
chiedesse la parola in seconda battuta per tirare le orecchie anche
al Presidente della Prima Commissione, che si è permesso di
spiegare come mai i dipendenti della SAISET, ora ex dipendenti
SAISET, vengano trattati in modo diverso da quelli della SITAV.
Il Presidente della prima Commissione allargata ai Capigruppo,
che si occupa delle questioni del Casinò, ha detto chiaramente che
questi poveri dipendenti non vengono assunti direttamente dalla
SITAV per evitare problemi di con tratto e quindi maggiori oneri
per la SITAV....
(.... INTERRUZIONE ....)
No, questo lo dico io, comunque chiamiamoli pure problemi
contrattuali o maggiori oneri, la questione è che si ritorna sempre
al vile denaro!
Fa piacere che il Consigliere Pedrini si preoccupi dei
lavoratori, perché così si allarga almeno il fronte in difesa dei
meno fortunati nella nostra Regione, cioè di quelli che vivono
prendendo uno stipendio!
Per quanto riguarda il processo Gheis-Torrione, ricordo che, non
certo per nostra volontà, esso fu chiamato da tutti processo
"Gheis-Torrione". Il pro cesso successivo riguardante i fatti del
Casinò - è stato anche scritto sui giornali e non siamo certo stati
noi, che allora eravamo ancora dei ragazzi - fu invece chiamato da
tutti: "Andrione Pedrini". Quindi non c'era nessuna volontà...
PEDRINI (fuori microfono)...
E' un falso! E' un
falso!...
PRESIDENTE
: Signori Consiglieri, un attimo di pace!
Consigliere Pedrini! Consigliere Pedrini!
VIBERTI (N.S.):
Non c'era nessuna volontà da parte nostra
di provocare il Consigliere Pedrini che certamente ha a sua
disposizione ben altri mezzi e ben altri pulpiti che non il modesto
Consiglio regionale per farsi ascoltare dai valdostani ed avrà
tutta la possibilità di denigrare l'attività di Nuova Sinistra ed
il modo vergognoso con il quale chiamiamo in causa delle persone
tanto degne e che tanto bene hanno fatto alla nostra Regione
militando nel Partito Liberale!
(.... INTERRUZIONE ....)
Certamente e glielo sto confermando. Io non mi sono mai permesso
di interromper la, non ho mai fatto il trombone, non mi sono mai
permesso...
PRESIDENTE
: Consigliere Viberti, il regolamento prescrive
un certo tipo di linguaggio!
VIBERTI (N.S.):
Sto dicendo che il trombone è uno
strumento musicale e penso che lei lo conosca bene! Un trombone è
un trombone.
PRESIDENTE
: Sì, bravo! L'abbiamo capito tutti! Signori
Consiglieri, lasciamo finire il Consigliere Viberti!
(.... INTERRUZIONE ....)VIBERTI (N.S.): In quanto a grancassa,
penso che ci sia chi ne è ben più dotato di me!
TORRIONE (fuori microfono):
Grancassa, pifferaio e adesso
trombone, così l'orchestra del Consiglio regionale è quasi al
completo!
VIBERTI (N.S.):
Manca solo di sapere chi è il direttore.
Comunque io volevo ancora aggiungere una considerazione sulle
parole dette dal Presidente della Commissione "ad hoc", il quale,
per fortuna in pieno Consiglio, sostiene che l'attività della
Commissione deve continuare, perché l'impressione ricavata dagli
interventi, nel corso delle riunioni, di alcuni appartenenti alla
maggioranza era che, ancora una volta, si cercasse di bloccare
tutto tenendo il più possibile le cose nascoste. Noi sia mo
d'accordo nel fare le cose nel modo migliore, cercando di procurare
il minor danno possibile alla Regione. La nostra volontà in questo
senso penso che sia sempre stata esplicita e se qualcuno la vuole
interpretare diversamente sono fatti suoi. Comunque la nostra
volontà da sempre va in questa direzione e la nostra posizione sul
problema del Casinò credo che sia l'unica alternativa chiara
rispetto alla volontà di continuare a gestirlo.
In quest'aula c'è un sacco di gente che fa del rumore, che dice
tante cose, però non pone delle alternative reali come la nostra
proposta. Tutti sono padronissimi di non essere d'accordo, di
criticarla, però non potete dire che questa non è una proposta
concreta. Tra l'altro, lo ribadisco, è una proposta che non vuole
chiudere il Casinò dall'oggi al domani (io non so perché
continuiate a cercare di equivocare in questo senso) ma chiede di
prevedere un piano, un'azione intelligente che si colleghi al
lavoro dell'esecutivo per modificare in meglio la realtà della
nostra Regione.
E' evidente, lo abbiamo sempre detto, che c'è un problema
occupazionale. Chi non se ne rende conto? Credo che sarebbe sciocco
nascondersi l'esistenza di questo problema. Ciò non toglie che nel
fare delle scelte noi proponiamo una soluzione diversa rispetto a
quella portata avanti fino ad ora: bisogna avere il coraggio di
mettere mano alle questioni e di operare affinché possano essere
risolte.
Una volta di più, quindi, mi trovo ad esporre una posizione che
pensavo fosse talmente chiara da non aver bisogno di essere
nuovamente messa in discussione.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Prima ho posto una domanda, ma devo
dire che non ho avuto una risposta sufficientemente chiara, mentre
ora esprimo il parere del Gruppo su questo oggetto all'ordine del
giorno.
Come è ben noto, sulla Casa da Gioco noi abbiamo un'opinione
precisa: la Casa da Gioco deve continuare la sua attività sotto il
pieno controllo della Regione e con la massima trasparenza. In
questo senso già un anno fa avevamo presentato una proposta di
legge per una società a maggioranza pubblica regionale che
consentisse anche a privati sempre però con l'assenso della
Regione, di entrare nella composizione di questa società mista,
della quale la Regione doveva detenere la maggioranza.
Dobbiamo dire che questo oggetto al l'ordine del giorno, che
viene dopo un fatto positivo quale la revoca, a nostro giudizio
rappresenta nuovamente un passo indietro. Gira e rigira, per dirla
in altro modo, i signori del gioco vincono sempre e del resto è il
loro mestiere. Dieci giorni fa abbiamo revocato la concessione ad
una società della quale erano azionisti al 78% i signori Masi,
Chamonal e Giovannini, mentre adesso affidiamo provvisoriamente per
sei mesi, e questo è un elemento di cui teniamo conto ma che
comunque non altera il giudizio, la gestione dei giochi americani
ad una società di cui, non più al 78% ma al 21% prelevano gli utili
le stesse persone alle quali abbiamo tolto la concessione.
Per noi cambiare strada significava, prima di tutto, avere una
gestione affidata al controllo della Regione (o direttamente o
attraverso una società mista) oppure affidata ad una società della
quale però non facessero più parte quegli azionisti dei quali, noi,
come Consiglio regionale, abbiamo dimostrato di non fidarci.
Noi potevamo anche seguire la strada del commissariamento
regionale e questa è la proposta che noi avremmo preferito e per la
quale avremmo votato. In questo senso, come Commissione, avevamo
ricevuto delle indicazioni favorevoli da parte di autorevoli
dirigenti di questa Amministrazione regionale che ci avevano detto
che la cosa poteva essere possibile. Adesso invece ci viene detto
che l'unica possibilità è quella di gestire i giochi americani in
questi sei mesi attraverso una società di transito di proprietà
della SITAV; però, quando c'è un'unica alternativa, ci si trova già
in condizioni difficili!
Ci viene detto anche che questa pro posta è scaturita dopo una
consultazione con gli avvocati. Ora, a proposito del governo degli
avvocati, io voglio fare una precisazione e spero che il Presidente
della Giunta me la consentirà. Nel passato noi abbiamo criticato il
fatto che il Consiglio regionale ed a volte la stessa Giunta
venissero tenuti all'oscuro di decisioni che dovevano essere prese
dal potere politico ma sempre attraverso il Consiglio regionale o
attraverso la Giunta. Molte cose sono cambiate e di questo dobbiamo
dare atto al Presidente della Giunta, però ci sembra che si stia
andando addirittura verso l'eccesso opposto e cioè che non si
faccia un passo senza avere la garanzia più assoluta da parte degli
avvocati di fiducia della Giunta. Questa è una posizione che però
condiziona anche in misura ragguardevole l'attività della stessa
Giunta perché gli avvocati, per quello che risulta dall'esperienza
di tutti, sono pronti a difendere una causa sia al diritto che al
rovescio e ciò dipende da chi li consulta. Quindi io credo che noi
dobbiamo sì consultarli, però ritengo che l'ultimo elemento di
giudizio debba essere di competenza della Giunta o del Consiglio
regionale, secondo le rispettive competenze. Non possiamo legarci
mani e piedi affidandoci all'esclusivo parere giuridico del
luminare del diritto.
Noi siamo convinti tuttora che, nonostante tutti i consigli che
sono stati forniti alla Giunta, la soluzione attraverso il
Commissariamento regionale fosse possibile; poteva presentare
qualche difficoltà ma si poteva risolvere perché in questo
Consiglio regionale sono passati e passeranno ancora provvedimenti
per questioni riguardanti il personale molto più complesse di
quelle che si riferiscono al personale ex-SAISET. Voglio ricordare
che nel Consiglio odierno si farà un ruolo regionale speciale nel
quale verranno assunti direttamente tutti coloro che accudiscono le
persone anziane nei Comuni, qualunque sia il loro orario di lavoro.
Se si riesce a fare una cosa di questo tipo...
(.... INTERRUZIONE ....)
.... lasciami esprimere la mia opinione
..... io credo che si potesse ugualmente avere una specie di
rapporto privatistico, per sei mesi, con questo personale
attraverso la formula del Commissariamento.
Inoltre non credo neppure che l'unica soluzione possibile sia
quella della società di transito di proprietà della SITAV. A nostro
giudizio la SITAV, se voleva, poteva anch'essa assumere questo
personale. Invece non era possibile mantenere questo personale in
forza alla SAISET e farlo lavorare per la Regio ne o per la SITAV;
mentre, secondo me, era possibile inserire il personale in una
situazione sotto il controllo regionale o alla SITAV. Invece ora si
vuole accettare una scelta ambigua, perché non si è sicuri del
passo fatto quindici giorni fa e non si è sicuri del passo della
revoca. Questa è la verità. In questo Consiglio si è fatto un passo
ed ora si ha un pò paura di quanto si è deciso e si vuole prevedere
un possibile ritorno. Se il Consiglio regionale ha deciso la revoca
alla SAISET alla luce di fatti provati, non deve rimanere in una
situazione di ambiguità: invece la soluzione proposta
oggi
anche se provvisoria, ha questo carattere.
Alcuni fatti sono stati chiariti ma non tutti, per esempio,
l'emendamento presentato dal Presidente della Giunta prevede che i
nuovi soci vengano comunicati alla Regione e che ci sia il suo
assenso per la loro adesione al momento dell'aumento di capitale.
Però già così si prevede la possibilità di nuovi soci e quindi non
è vero che questa società...
(.... INTERRUZIONE ....)
...io l'ho letto così: la possibilità esiste ed infatti c'è
scritto che la Regione deve conoscere prima e dare il suo assenso
all'ingresso di eventuali nuovi soci. Questo dice l'emendamento
proposto dal Presidente della Giunta!
Quindi la possibilità di avere successi vi nuovi ingressi esiste
e questo è il primo elemento di ambiguità.
Il secondo elemento è costituito invece dal fatto che, mentre è
chiaro che rimangono alla Regione e alla SITAV le quote di loro
spettanza per i giochi americani, non è sufficientemente chiara, a
nostro giudizio, la natura del conto bancario nel quale vengono
deposi tate le somme rimanenti. Probabilmente avremmo preferito che
queste somme fossero provvisoriamente incassate diretta mente dalla
Regione e che la Regione pagasse le spese del personale della
SAISET, così non ci sarebbe stato questo conto che non abbiamo
capito se è della Regione, se è congiunto tra SISER e Regione,
oppure di chi sia.
Noi quindi votiamo contro perché non vediamo nella proposta
della Giunta il seguito di quel provvedimento che era stato preso
dieci giorni fa con la revoca alla SAISET, ma vediamo una soluzione
pasticciata, che annulla in parte gli effetti positivi di una certa
volontà di cambiamento presenti in quel provvedimento e non
vediamo, quindi, nessun passo in avanti verso la soluzione
definitiva (inevitabile prima o poi) di una società unica a
maggioranza pubblica e della quale la Regione abbia il controllo
maggioritario.
Continuamente ci viene detto che non è compito della Regione
occuparsi dei giochi, ma come Regione ci occupiamo di tante cose:
abbiamo acquistato la maggioranza delle azioni nella gestione del
Traforo del Gran San Bernardo, abbiamo il 35% delle azioni in
società industriali che fanno di tutto, c'è una proposta di legge
che passerà in autunno attraverso la quale ci si occuperà
dell'autoporto... quindi, se non si ha una preoccupazione analoga a
quella del Consigliere Viberti di ordine morale sulla liceità del
gioco d'azzardo, come si gestisce l'autoporto o la società
Multiscatole così ritengo che si possa anche gestire la Casa da
Gioco.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Io credo che alcuni elementi emersi
nel corso del dibattito meritino un minimo di approfondimento.
Innanzitutto vorrei chiarire come noi concepiamo il ruolo della
Regione nei confronti della Casa da Gioco. Noi riteniamo che il
ruolo della Regione debba essere molto preciso e puntuale nello
svolgere, in modi che non ripetano gli schemi del passato, un
controllo puntualissimo sulla gestione della Casa da Gioco. Questo
è un dato di fatto che serve a definire il ruolo della Regione ed i
suoi rapporti con il Casinò. Non riteniamo opportuno - lo diciamo
perché non vogliamo che questo si trasformi in una Valle in cui il
regionalismo sia "reale" (per mutuare un concetto dal "socialismo
reale") - che la Regione si occupi di tutto. Riteniamo che ci sia
già un'invadenza eccessiva della Regione in tutti i settori e
soprattutto nei settori dell'economia. Se ipotizziamo anche
un'entrata diretta della Regione nella gestione della Casa da Gioco
di Saint-Vincent la Regione potrà accentuare le sue possibilità di
controllo, però credo che ciò creerebbe dei grossi problemi sul
piano gestionale. Infatti ora, già là dove la Regione ha "messo il
becco" (passatemi questa espressione!) abbiamo pagato le
conseguenze in termini di gestione. Ora io suggerisco di lasciare
perdere questa possibilità a meno che non si voglia sposare la tesi
del Consigliere Viberti (che pure dal suo punto di vista ha una
certa validità nel senso che, fatte salve alcune condizioni, aspira
alla chiusura del Casinò) oppure bisogna inventarsi qualche cosa di
diverso.
Io vorrei però che anche noi ci ponessimo in un'ottica diversa.
Questo discorso del Casinò balza sempre all'evidenza come se fosse
un elemento centrale della vita politica valdostana per alcuni
aspetti negativi, mentre sul piano pratico e funzionale acquista
una rilevanza molto limitata. Il Consigliere Mafrica ci ha fatto
una descrizione tragica delle enormi possibilità della Regione
Valle d'Aosta e della pioggia di miliardi che quasi ci sommerge. Se
esaminiamo la questione della Casa da Gioco da questo punto di
vista scopriamo che sul piano del bilancio regionale la sua
rilevanza è minima, mentre assume invece una rilevanza diversa sul
pia no occupazionale. Questi sono i due dati di cui dobbiamo tener
conto: infatti in quest'aula nessuno ha sostenuto che il Casinò sia
il polmone della Regione dal punto di vista dell'autonomia
finanziaria, mentre tutti abbiamo fatto una considerazione
sull'opportunità di tenere aperta la Casa da gioco perché in un
momento così tragico dal punto di vista occupazionale sarebbe
un'ulteriore tragedia sul piano occupazionale trovarci quasi 1000
persone senza lavoro - perché questo è il numero di perso ne - tra
indotto e personale, che lavora effettivamente per la Casa da
Gioco.
Ecco allora che i termini del problema sono sostanzialmente
diversi e il discorso della gestione corretta diventa una necessità
per evitare tutto quel lo che è successo nel passato. La storia da
anche ragione a certe affermazioni che sono state fatte in
quest'aula, però è altrettanto vero che questo discorso, a mio
avviso, non deve far prevalere una ulteriore presenza della Regione
all'interno della Casa da Gioco. Io credo invece che i rapporti
debbano rimanere distinti, pur accentuando i controlli che debbono
essere quanto mai oculati e puntuali.
D'altronde, e qui veniamo al dunque e ritorniamo nell'argomento,
la Commissione non si è inventata otto, dieci o dodici possibilità.
La Commissione, stando con i piedi per terra, ha evidenziato due
strade: quella del Commissariamento e quella della gestione SITAV.
Però anche noi, diciamoci la verità, non avevamo sottomano la terza
o la quarta soluzione che consentisse di garantire la continuità
dei giochi e quindi di non avere l'inconveniente al quale facevo
cenno prima e che era la possibile caduta dell'occupazione anche
all'interno della Casa da Gioco con tutti i drammi che questo fatto
potrebbe provocare.
A questo punto noi dobbiamo fare un pò di autocritica, tutti
insieme. Una settimana fa, con un atto positivo e dovuto perché
c'erano le condizioni obiettive, noi abbiamo revocato la
concessione alla SAISET. Bisognerebbe fare attenzione a non
sottovalutare quel provvedimento e noi non lo abbiamo sottovalutato
affatto (così come altre forze politiche) perché indica
un'inversione di tendenza nella gestione della Casa da Gioco e un
riappropriarsi, da parte del Consiglio, della sua precipua funzione
di controllo ed esercitare quelli che sono, perlomeno per
convenzione, i suoi diritti.
Questo elemento non va trascurato, però devo dire che quando
siamo arrivati al dunque ci siamo limitati anche noi a trovare due
soluzioni perché su due piedi non ne avevamo una terza. Io ripeto
che la soluzione del commissaria mento ci ha lasciati sempre
perplessi e voglio sottolineare debitamente questo argomento,
perché nel momento in cui la Regione avesse gestito direttamente i
giochi, ci sarebbe stato inevitabilmente, anche se sotto un profilo
privatistico, l'instaurarsi di un rapporto di lavoro tra la Regione
ed il personale che gestisce i giochi americani. L'esperienza
insegna che quando i rapporti sono stati di tipo privatistico, si
sono poi trasformati in rapporti di pubblico impiego per tutte
quelle categorie che avevano avuto regolamentato questo rapporto in
termini atipici ed anomali per un ente pubblico. Gli esempi sono
classici. Noi siamo stati contrari, e lo ribadiamo, a questo tipo
di impostazione fin dall'inizio. La Regione ha già un organico di
una certa dimensione e non deve assumere direttamente altri 150
addetti ai giochi americani. La soluzione del Commissariamento
avrebbe appunto comportato questa tragica conseguenza.
Per l'altra soluzione, l'affidamento alla SITAV, devo dire in
tutta onestà che ieri sera avevamo ancora delle perplessità, che
però sono state fugate da un chiarimento che ci ha fornito questa
mattina il Presidente della Giunta con il suo discorso sulla
trasparenza dell'azionariato. Noi avevamo il legittimo dubbio che
il capitale sociale, all'atto dell'aumento, potesse diventare
proprietà di soci occulti e così, invece di fare chiarezza, ci si
sarebbe incamminati lungo una strada piuttosto tortuosa. Il
Presidente ci ha detto che il Consiglio regionale dovrà dare il suo
assenso all'ingresso di nuovi soci e ciò garantisce almeno una
certa trasparenza nell'azionariato; bisogna riconoscere che si è
fatto un certo sforzo in tale senso.
Le altre due considerazioni che vogliamo fare sono sulla
provvisorietà di questa gestione ed io in questo caso do ragione al
Presidente: ho sostenuto in Commissione e lo ribadisco in aula che
la Commissione deve continuare il suo lavoro fino a quando avrà
trovato una soluzione definitiva per il problema della gestione dei
giochi americani. Questo è un compito che il Consiglio le ha
affidato e la Commissione deve portarlo a termine secondo la
volontà chiaramente espressa dal Consiglio stesso e quindi ben
venga una soluzione definiti va che sia frutto di una elaborazione
interna alla Commissione, la più convinta e la più documentata
possibile. A questo punto la provvisorietà ha un suo significato
perché fra sei mesi ci troveremo qui a dover trarre alcune
conclusioni. L'altro aspetto significativo è costituito dal fatto
che questa società tutto sommato, gestisce il Casinò senza avere
degli utili e anche questo ha un suo significato. Sarebbe stata
infatti certamente più negativa la presenza di una società che
avesse continuato ad operare con l'andazzo della precedente.
Queste due garanzie ci consentono di assumere nel prossimo
futuro un atteggiamento, e lo ribadisco, di prudente attesa per
valutare con la massima attenzione questo problema, così come del
resto abbiamo sempre fatto; quindi la nostra astensione, che credo
di aver sufficientemente motivato in questi due interventi, è anche
convinta perché su questo argomento noi abbiamo usato sempre
un'estrema cautela.
Non ci sentiamo di dare il nostro voto favorevole ma ci sentiamo
però di doverci riappropriare, come Consiglieri regionali, di tutte
le competenze che sono stabilite dalla convenzione con la SITAV per
esercitare il nostro mandato anche in questo senso e lo
eserciteremo, per quello che ci concerne, fino in fondo.
Grazie.
Si dà atto che dalle ore 11,09 assume la Presidenza il Vice
Presidente DE GRANDIS.
PRESIDENTE
: Ha chiesto la parola il Consigliere
Maquignaz; ne ha facoltà.
MAQUIGNAZ (A.D.P.):
Come ha ricordato il Presidente della
Commissione Beneforti, la Commissione Affari generali aveva
proposto due soluzioni: la prima consisteva nell'affidamento dei
giochi americani alla SITAV e la seconda nel commissariamento.
Noi riteniamo che la Giunta abbia fatto bene a scegliere la
prima soluzione perché il commissariamento è una soluzione molto
pericolosa che potrebbe dare il via ad una gestione pubblica verso
la quale noi siamo molto diffidenti, perché non la consideriamo
valida come quella privata. Riteniamo anche che sia stato un atto
coraggioso il provvedimento di revoca della concessione preso da
questo Consiglio regionale, ma soprattutto dalla maggioranza, nei
confronti della SAISET.
Detto questo, per quanto riguarda la delibera che ci viene
proposta, riconosco che anche noi non possiamo nasconderci di avere
qualche perplessità, non tanto per partito preso, ma perché c'è
stato poco tempo a disposizione e la delibera si presenta invece
complessa, articolata e di non facile interpretazione. Riteniamo,
però, che questa delibera vada votata per ragioni d'urgenza, per
evitare una situazione di stallo che può portare alla chiusura dei
giochi americani ed inoltre perché essa è stata preparata da legali
che hanno una notevole preparazione giuridica. Non dobbiamo
dimenticarci infine che si tratta di una soluzione provvisoria che
vale solo per sei mesi. L'emendamento presentato dal Presidente
della Giunta sull'aumento del capitale sociale e sulla trasparenza
della composizione societaria tutela il Consiglio regionale, che
avrà la possibilità di conoscere i veri azionisti della nuova
società e di intervenire se le cose non vanno nel modo giusto
durante la fase dell'au mento del capitale.
Con questo emendamento, che mi sembra chiarificatore e che dà
trasparenza a tutta la vicenda, noi voteremo a favo re del
provvedimento.
PRESIDENTE
: Ha chiesto la parola il Consigliere
Segretario Tamone; ne ha facoltà.
TAMONE (U.V.):
Io volevo solo fare una annotazione sulla
gestione pubblica. Vorrei che il Consigliere Mafrica, in sede di
dichiarazione di voto, ci spiegasse in che situazione si sarebbero
trovati i nostri controllori, dipendenti regionali e i dipendenti
SAISET, anch'essi divenuti nostri dipendenti. Noi ci saremmo
trovati nella condizione di avere come nostri dipendenti dei
controllori e, sempre come nostri dipendenti, dei controllati! Non
so se questa è una situazione da auspicare ...
(.... INTERRUZIONE ....)
Questa è solo una mia opinione da tenere presente quando si
fanno delle scelte.
Agli amici della Commissione volevo solo dire che probabilmente
quando abbiamo preso questa decisione abbiamo detto che bisognava
fare tutto e in fretta: questo è stato forse un nostro errore. Se
in Commissione avessimo avuto più coraggio per riflettere più a
fondo e se avessimo avuto più tempo forse avremmo potuto trovare
delle soluzioni diverse. Invece ci siamo trovati tutti a dover fare
una corsa contro il tempo perché lunedì 8 luglio la SAISET deve
andarsene e noi non potevamo correre il rischio di chiudere, anche
per un solo minuto, i giochi americani, altrimenti le conseguenze
sarebbero state preoccupanti.
Io credo che la Giunta abbia fatto bene ad affidarsi a dei
legali perché sono loro che devono darci i consigli, anche se
questi ci lasciano dubbiosi, perché nessuno di noi è certo che
quanto stiamo facendo sia sicuro al cento per cento. Si cerca di
fare quello che si può in tempi brevi ed in una situazione
delicatissima.
Pur con molti dubbi su quello che abbiamo fatto in questa
materia così delicata, che soprattutto in Italia non è di facile
comprensione perché i giochi sarebbero addirittura fuori legge
mentre noi li facciamo lo stesso, io credo che si sia fatto quello
che si poteva in breve tempo e per questo noi ci sentiamo di votare
questa delibera che ci è stata proposta dal Governo regionale.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
J'avais déjà annoncé l'amendement qui
doit éclaircir le point de la participation actionnaire à
l'intérieur de la Société SISER, qu'on aurait dû présenter avant de
terminer la discussion générale. On pourrait le mettre comme point
4 bis là où on prévoit;
"di stabilire che l'aumento del capitale sociale SISER, già
deliberato dall'assemblea straordinaria della società e non ancora
effettuato alla data odierna, potrà avvenire dopo aver comunicato
alla Regione i nominativi dei sottoscrittori e averne ottenuto
dalla stessa il preventivo assenso. Il mancato rispetto della
suddetta clausola comporterà la revoca immediata ed automatica
senza alcuna formalità o procedura amministrativa, restando
impregiudicato il diritto della Regione ai maggiori danni
dell'affidamento di cui al punto uno della presente
delibera".
Je voudrais encore souligner deux aspects. Avant tout, je crois
qu'à la fin de cette discussion, comme d'habitude, on pourrait
résumer au moins trois positions qui sont déjà, dès le début, assez
claires. La position du Conseiller Viberti, fermer la maison de
jeu, ne présente pas de problèmes; c'est la position la plus simple
et je crois que là, sauf le Conseiller Viberti, les autres ont
déjà, à maintes reprises, dit clairement qu'ils étaient au
contraire d'avis de maintenir la maison de jeu ouverte.
Les deux autres positions différentes vis-à-vis du rapport avec
la maison de jeu, sont d'avoir une gestion publique ou une gestion
privée. Le parti communiste avait déjà proposé un système pour la
gestion publique, les autres forces, du moins la plupart d'entre
elles, avaient déjà dit clairement qu'elles préféraient quand même
la gestion privée. Sur ces deux positions je crois qu'on a déjà dit
quelle est l'attitude vis-à-vis de la maison de jeu.
Pour ce qui est de la gestion publique, je ne veux pas reprendre
le discours qui a déjà été fait sur les dangers qu'elle représente.
Gestion publique ne veut pas dire avoir la garantie de savoir tout
ce qui se passe à l'intérieur de la maison de jeu. Si la question
était si simple, je crois que per sonne n'aurait hésitations et
tout le monde préfèrerait sans doute la gestion publique; mais, au
contraire, cela ne signifie rien du tout, cela signifie augmenter
toute une série de frais qu'à présent nous n'avons pas. Le choix
que les forces de la majorité ont fait est alors de préférer quand
même la gestion privée. Les problèmes qui se posaient, étaient
avant tout de maintenir ouverte la maison de jeu, ainsi qu'un
certain niveau d'emploi. Et là, je tiens à souligner à mon tour le
fait que 130 personnes en ce moment sont un problème énorme; après
avoir discuté les questions avec la DELTASIDER et l'ISSA VIOLA,
avec toutes les différentes entreprises qui sont en crise, parler
de 130 personnes c'est une énormité vis-à-vis des difficultés que
nous avons à propos du chômage en Vallée d'Aoste.
Quant au problème économique, c'est vrai que le Casino a baissé
comme importance car, vis-à-vis de la répartition financière de
l'Etat, il ne représente plus la côte part qui était autrefois à
l'intérieur du budget. Mais il faut quand même souligner que les 42
milliards qui sont à la base du revenu, représentent pour
l'Administration régionale une possibilité supplémentaire pour
avoir une gestion d'un certain niveau, qui a une importance
remarquable. Si la position du Conseiller Viberti est claire et
c'est l'unique chose sûre à l'intérieur de cette discussion, il
faut aussi dire que, s'il me le permet, le fait que "la farina del
diavolo déventa crusca" pourrait être, en ce moment où on parle des
diètes, une bonne publicité, mais là il faut changer même vis-à-vis
de l'alimentation, depuis quelques temps!
Mais retournons aux choses sérieuses. Je voudrais dire que je ne
partage absolument pas ce qu'a dit le Conseiller Mafrica à propos
de l'attitude de l'Administration régionale vis-à-vis de la
délibération qu'on propose. Il a dit qu'on est en train de faire un
pas en arrière par rapport à la délibération de révocation la
concession à la SAI-SET: ça ne correspond pas au vrai! Au
contraire, il est indispensable pour l'Administration régionale
d'avoir des garanties sur ce qui peut se passer par rapport à cette
délibération. On n'a pas changé d'avis, mais c'était quand même
nécessaire de prévoir qu'il y ait des recours. Je crois que tout le
monde a déjà reçu le document des propriétaires des actions de la
SAISET qui ont déjà annoncé un recours. C'était donc indispensable
de prévoir, comme Administration, un certain délai de temps pendant
lequel on puisse examiner les possibilités pour le futur et avoir
quand même un instrument en vue de ce qui pourrait se passer d'ici
quelque temps.
Ca ne veut pas dire qu'on veuille faire en sorte d'avoir à
nouveau quelque chose qui puisse faire retourner à la gestion
passée, bien loin de là. On a dit, et tout le monde était d'accord,
qu'il fallait révoquer la gestion SAISET et on l'a fait. Ce n'est
pas vrai qu'en tant que Gouvernement, nous avons privilégié les
avis de certains avocats ou experts. Il était quand même
indispensable d'avoir des avis sûrs.
Je l'ai déjà dit hier, à propos des deux propositions faites par
la Commission, non seulement les experts mais aussi le Bureau du
travail ont dit clairement qu'il était impossible de gérer soit par
commissaire soit directement à travers la SITAV, le personnel
SAISET. Il fallait prévoir le passage du personnel ou à la Région
ou à la SITAV. Ce passage, il était impossible de le faire dans un
délai de 24 heures, à part le fait que sur le passage du personnel
SAISET à la Région les forces de la majorité n'étaient pas
d'accord. Mais si on ne prévoyait pas le passage de ce personnel
sous la responsabilité de l'Administration régionale il était
impossible de gérer le personnel par un commissaire.
Le Conseiller Mafrica dit que quand on veut on essaie de faire
des passages de ce genre, voir la loi qu'on approuve ra d'ici
quelques heures sur le problème du personnel pour les personnes
âgées. Mais je veux lui rappeler que la formulation, l'approbation
et la promulgation d'une loi ne sont pas des questions qu'on va
résoudre dans un délai de 24 heures. On ne pouvait pas appliquer
cette loi dans un délai de 10 jours et je crois que sur ce problème
il ne faut pas exagérer. Il faut quand même prendre en
considération les différences qu'il y a entre une solution et
l'autre. On a fait le choix de maintenir les personnes qui ont déjà
travaillé et qui travailleront pour les personnes âgées et on l'a
fait pour le futur et à certaines conditions. Ce n'est pas la même
chose pour les personnes qui travaillent à la SAISET. On dit
clairement à quel niveau on les placera vis-à-vis de l'autre
personnel de l'Administration régionale. On a eu des rencontres
avec les forces syndicales pour voir quels étaient les problèmes à
ce niveau, car toute une série de problèmes se posent au moment de
faire un pro jet de loi. C'était impossible dans un délai de deux
jours de prévoir une loi, la faire approuver et l'appliquer!
Sur les questions qui se posent pour la nouvelle société SISER,
là où quelqu'un a voulu faire différentes appréciations sur qui va
se cacher sous la SISER, quel est son intérêt, moi je veux encore
souligner le fait que la SISER, qui devra gérer les jeux pendant 6
mois au maximum, n'a aucun revenu. Quant à la question de la
propriété, on a prévu cet amendement pour donner satisfaction aux
différentes requêtes, afin qu'il y ait la possibilité d'éclaircir
dès le début qui sont les propriétaires de la SISER. Cette société
n'aura jamais aucun revenu pour la gestion des jeux mais, au
contraire, il y avait la nécessité de prévoir des frais pour cette
gestion: les frais sont à la charge de la SITAV.
Une autre question n'a pas été considérée. Si, par hasard on
avait choisi de dire qu'on ne considère pas le rapport avec la
SITAV et qu'on prévoit une gestion qui exclut toute possibilité de
participation de la SITAV, se posait alors un autre problème: la
SITAV faisait recours, car la SITAV a, selon l'avis des différents
experts, un contrat avec l'Administration régionale et jusqu'à ce
qu'elle maintiendra cette convention, elle aura le droit d'exercer
les jeux à l'intérieur du Casino de Saint-Vincent. On ne pouvait
pas se passer de ce contrat avec la SITAV. Et alors ce problème il
fallait quand même le considérer; on ne pouvait pas faire ce
passage transitoire sans avoir l'avis favorable de la SITAV. Si on
ne veut pas prendre conscience du problème, alors on peut dire ce
qu'on veut: qu'on peut faire à moins de la convention ou bien que
la convention n'existe plus.
Mais à présent la convention existe et il faut quand même en
tenir compte. Alors, pour essayer de donner une réponse
transitoire, il était indispensable de prévoir qu'il y ait l'accord
aussi de la SITAV, qui a pris en charge les frais de cette gestion.
Je crois qu'au-delà de ces explications, je ne sais plus quoi dire
sur ces problèmes. Si, je le répète, on ne veut pas prendre
conscience des difficultés, alors c'est autre chose.
Pour ce qui est de l'argent des revenus de la côte part SAISET,
il n'est pas à la disposition de la SISER. La SISER, qui va gérer
les jeux, devra tenir une comptabilité à part pour les traitements
du personnel (car il est à charge de la SISER) et les frais qui
sont indispensables pour maintenir les jeux, pendant 15 jours, un
mois, deux mois, je ne sais pas jusqu'à quand, le maximum c'est 6
mois. Qu'est-ce que pourrait se passer? Qu'à la fin de cette
période, sur ce compte bancaire, il y ait encore une certaine
disponibilité d'argent. Il n'appartient sans doute ni à la SAISET
ni à la SISER. Cette disponibilité d'argent est à la Région, qui
doit en discuter avec la SITAV car celle-ci a la possibilité
d'exercer les jeux. Je crois que je ne pourrais pas être plus clair
que cela; y a t il encore des doutes?
Il était quand même indispensable d'arriver à une délibération
claire sur les problèmes et sur la solution qu'on donne. Pour le
reste, d'ici quelques mois on aura certainement la possibilité de
prévoir une nouvelle gestion. Personne n'a dit de vouloir faire un
pas en arrière et qu'il fallait redonner la gestion à la SAISET:
bien loin de là. On a dit qu'au moment où la révocation deviendra
définitive, on sera là pour dire "bon, on va changer, on va dire
qui devra gérer les jeux américains". J'espère au moins que ces
explications permettent aux Conseillers d'apprécier le fait que la
délibération que nous avons proposée donne des garanties
suffisantes pour l'Administration régionale.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Io ritengo che ci sia una
evidente complicità tra gli amministratori della SITAV e quelli
della SAISET. La "Commissione Beneforti", quando fu costituita nel
novembre '83 ebbe l'incarico di esaminare eventuali alternative
alla concessione SI-TAV. La Commissione non l'ha fatto ma durante i
suoi lavori si è venuti a conoscenza del modo in cui la SITAV ha
gestito e gestisce la Casa da gioco di Saint-Vincent: con enormi
irregolarità, con abusi, senza autorizzazioni e con illegalità che
sono a conoscenza di tutti i Consiglieri. Il Consigliere Aloisi
questa mattina ci ha dato alcuni esempi della responsabilità della
SITAV.
Ecco la ragione per la quale con questo ordine del giorno io
chiedo la revoca della concessione alla SITAV. Non è un gioco delle
parti ma si tratta di una convinzione maturata in me da oltre un
anno.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Pour les raisons que nous avons déjà
expliquées, nous nous abstiendrons sur l'ensemble des ordres du
jour.
PRESIDENTE
: Do lettura dell'ordine del giorno presentato
dal Consigliere Baldassarre:
ORDINE DEL GIORNO
IL CONSIGLIO REGIONALE DELLA VALLE D'AOSTA
ESAMINATI
gli atti relativi all'inchiesta
amministrativa regionale voluta dal Consiglio per accertare e
conoscere in tutta la loro gravità gli aspetti della vicenda anche
giudiziaria concernente la gestione del Casinò di
Saint-Vincent;
RITENUTO indispensabile chiarire in sen so liberatorio ed alla
luce delle vigenti disposizioni di Legge i rapporti intercorsi tra
i gestori della Casa da Gioco di Saint-Vincent e la Giunta
regionale presieduta dall'Avvocato Mario Andrione;
VISTO CHE dalla evidente complicità tra gli Amministratori della
SAISET come della SITAV sono discese azioni delittuose sia sotto il
profilo amministrativo che penale con danni ingenti per le casse
regionali mutilate dalle sottrazioni perpetrate e già accertate dal
la competente Guardia di Finanza;
CONSIDERATO CHE i verbali rassegnati dal Nucleo regionale
Piemontese della Spett. Guardia di Finanza non lasciano dubbi di
sorta sul continuo latrocinio che non sarebbe stato possibile in
presenza di garanzie e di controlli contabili ed amministrativi
previsti sì dalle convenzioni in atto ma sempre disattesi con il
ricorso a "prese d'atto" della Giunta regionale in carica nel 1982,
e con altre autorizzazioni del Presidente della Giunta pro-tempore
che in allora hanno consentito il congelamento di fondi di
spettanza regionale per il recupero dei quali è aperto il
contenzioso SITAV-REGIONE;
E CHE la revoca della Convenzione SAISET-SITAV-REGIONE già
stabilita e decisa dal Consiglio regionale rappresenta solo un
aspetto secondario del dovere d'Ufficio di tutelare gli interessi
regionali calpestati mentre la vera questione era ed è quella di
privare la SITAV del mandato a gestire la Casa da Gioco di
Saint-Vincent proprio per le sue responsabilità oggettive e
continue di Società cui non solo era stata affidata la gestione
della Casa da Gioco ma altresì una quota consistente degli utili
derivanti dall'esercizio dei Giochi americani;
PRESO ATTO DEL FATTO CHE lungi dall'essere una "nuova" Società
concorrente con la SITAV la SAISET ha dimostrato di essere composta
da persone che erano contemporaneamente titolari di una grossa
quota - di maggioranza relativa - del pacchetto azionario della
Soc. SITAV, al punto che a tutt'oggi il vero interlocutore della
regione rischia di essere il gruppo estromesso con la S.A.I.S.E.T.
ma ben legato azionariamente proprio alla SITAV;
ED ALTRESI' DEL FATTO CHE lungi dall'essere veritiera la
versione degli Amministratori regionali proponenti nel giugno del
1981 l'ingresso della Società SAISET, essa si configura come la
menzogna studiata per trarre in inganno il Consiglio regionale con
la causale della concorrenzialità e della conseguente produttività
favorevole agli interessi regionali, quando in allora era pacifico
che l'introduzione di nuovi giochi non poteva che essere affidata
alla SITAV non avendo la Regione Valle d'Aosta titolo giuridico per
concedere due mandati a gestire, cosa che invero è accaduta con Io
specioso mascheramento della Convenzione "triangolare"
SAISET-SITAV-REGIONE, "ACCETTATA" dai Soci SITAV, che poi sono
cambiati con l'ingresso di nuovi Soci che - guarda caso - erano gli
stessi presunti Concorrenti della SAISET.
ACCERTATO DEL FATTO CHE i Soci attuali della SITAV comprendono
appunto tra loro gente come Masi, Chamonal e Giovannini inquisiti
dalla Magistratura per reati che appaiono incompatibili con la
serietà e la moralità che erano la garanzia ed il presupposto
dell'affidamento concesso alla SITAV nell'anno 1978, essendo oltre
che impensabile, improponibile, il trasferimento della gestione dei
Giochi americani a quella stessa SITAV, tramite la SISER, che ha
mostrato oltre ogni misura il volto della sua scarsa affidabilità
sotto ogni profilo, pur salvaguardando i livelli occupazionali
presso la Casa da gioco di Saint Vincent;
DELIBERA
1)
di invitare
la Giunta regionale a procedere
d'Ufficio alla Revoca della Concessione alla Società SITAV,
proponendo al Consiglio gli atti amministrativi relativi entro il
15 luglio;
2)
di impegnare
la Giunta regionale ad
assicurare temporaneamente la continuità dei giochi assumendo i
dipendenti SAISET e SITAV con un contratto di pura consulenza
tecnica, come previsto dallo Statuto regionale, per la durata di
mesi sei (art. 37);
3)
di chiedere
alla Giunta regionale di porre
in essere, contestualmente, le corrette procedure per un
appalto-concorso pubblico volto a garantire il nuovo affidamento ad
una Società che non abbia fra i suoi azionisti personaggi inquisiti
dalla Magistratura
e
moralmente ineccepibili come fu il
compianto Conte Cotta, e come sono una parte degli attuali
azionisti della SITAV.
PRESIDENTE
: Se nessuno chiede la parola, metto in
approvazione l'ordine del giorno testé letto:
ESITO DELLA VOTAZIONE
Presenti:30
Votanti:2
Favorevoli: 2
Astenuti:28 (Bajocco, Beneforti, Berti, Bondaz, Borbey, Breuvé,
Chabod, Cout, De Grandis, Dolchi, Faval, Fosson, Lanièce, Lanivi,
Mafrica, Maquignaz, Martin, Millet, Pascale, Perrin, Pedrini,
Pollicini, Rolando, Rollandin, Stévenin, Tamone, Viberti e
Voyat)
Il Consiglio non approva.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Noi non accettiamo che si liquidi, come
se si trattasse di un mazzo di chiavi, una posizione che ha dietro
di sé un intenso dibattito e una posizione culturale ben precisa.
Io posso accettarlo a livello di battuta, ma non certo a livello di
considerazione. La nostra è una posizione ben precisa che non si
liquida dicendo che si prende una chiave e si chiude il Casinò con
uno sforzo tremendo. La nostra posizione richiede riflessione,
preparazione ed un tempo molto lungo per arrivare ad ottenere
quello che, secondo noi, è un obiettivo irrinunciabile affinché la
Valle d'Aosta del 2000 non sia ridotta ad una specie Las Vegas.
Questa è la nostra posizione ed il nostro ordine del giorno va in
questo senso.
PRESIDENTE
: Do lettura dell'ordine del giorno presentato
dal Consigliere Viberti:
ORDINE DEL GIORNO
EVIDENZIATO che il Casinò di Saint-Vincent si è rivelato essere
una fonte di grave inquinamento della società valdostana, come è
dimostrato dalle vicende giudiziarie che ne hanno costantemente
accompagnato lo sviluppo;
RILEVATO CHE una effettiva autonomia finanziaria non può,
neppure parzialmente, fondarsi su entrate aleatorie e di rapina
come quelle del gioco d'azzardo;
CONSTATATO CHE l'ampliamento della Casa da Gioco ha avuto un
effetto moltiplicatore sui fenomeni di degenerazione ed
inquinamento già precedentemente emersi;
SOTTOLINEATA l'opportunità di procedere ad un rapido
ridimensionamento della Casa da Gioco di Saint-Vincent
il Consiglio regionale della Valle d'Aosta
DELIBERA
1) di interrompere il funzionamento e l'attività delle slot
machine presso la Casa da Gioco di Saint-Vincent;
2)
di procedere ad una gestione commissariale per 6
mesi degli altri giochi americani con lo scopo di arriva re, dopo
tale periodo, ad una gestione unica che escluda sia la SAISET che
la SITAV;
3)
di dare mandato alla Giunta di presentare entro 90
giorni un piano di ridimensionamento della Casa da Gioco, al fine
di ridurre progressivamente l'incidenza sul piano finanzia rio ed
occupazionale.
PRESIDENTE
: Se nessuno chiede la parola, metto in
approvazione l'ordine del giorno testé letto:
ESITO DELLA VOTAZIONE
Presenti:31
Votanti:3
Favorevoli: 1
Contrari:2
Astenuti:28(Bajocco,Baldassarre, Beneforti, Berti, Bondaz,
Borbey, Breuvé, Chabod, Cout, De Grandis, Dolchi, Faval, Fosson,
Lanièce, Lanivi, Mafrica, Maquignaz, Mar tin, Millet, Pascale,
Perrin, Pollicini, Rolando, Rollandin, Stévenin, Tamone, Torrione e
Voyat)
Il Consiglio non approva.
PRESIDENTE
: Do lettura degli emendamenti alla delibera
presentati dal Presidente della Giunta e li pongo in votazione in
unica soluzione:
Emendamento n. 1
1°) di affidare, a decorrere dalle ore 14.00 dell'8 luglio
1985.
Emendamento n. 2
5°)
possano rilasciare un provvedimento soprassessorio o
comunque esecutivo tale da impedire gli effetti della revoca
regionale,
e
o del presente provvedimento;
- al punto
5°,
prima riga, sostituire la parola
"venga" con la parola "sia".
Emendamento n. 3
4°bis) di stabilire che l'aumento del capitale sociale
S.I.S.E.R già deliberato dall'assemblea straordinaria della Società
del 24 aprile 1985 e non ancora effettuato alla data odierna potrà
avvenire dopo aver comunicato alla Regione i nominativi dei
sottoscrittori e averne ottenuto dalla stessa il preventivo
assenso.
Il mancato rispetto della suddetta clausola comporterà la
revoca immediata ed automatica, senza alcuna formalità o procedura
amministrativa e impregiudicato il diritto della Regione ai
maggiori danni, dell'affidamento di cui al punto 1) della presente
delibera.
ESITO DELLA VOTAZIONE
Presenti:31
Votanti:25
Favorevoli: 24
Contrari:1
Astenuti: 6 (Bajocco, Cout, Dolchi, Mafrica, Millet, e
Viberti)
Il Consiglio approva.
PRESIDENTE
: Do lettura della delibera in oggetto con gli
emendamenti approvati:
IL CONSIGLIO
Vista la Convenzione in data 4 agosto 1981, rep. n. 5917,
stipulata tra la Regione Autonoma Valle d'Aosta, la S.I.T.A.V.
S.p.A. e la S.A.I.S.E.T. S.p.A., con la quale viene regolato il
rapporto tra le parti e disciplinata la gestione dei giochi
americani ad opera della S.A.I.S.E.T. S.p.A.;
Visto l'ordine del giorno del Consiglio regionale approvato
con provvedimento n. 1386 in data
5
giugno 1985 con il
quale, tra l'altro, si dà mandato al Presidente della Giunta
regionale di predisporre gli atti necessari per sottoporre
all'approvazione del Consiglio regionale la revoca della
concessione, in capo alla S.A.I.S.E.T. S.p.A., per la gestione dei
giochi americani e si dà mandato alla Giunta regionale di
ricercare, sulla base delle indicazioni propositive della
Commissione Affari Generali, allargata ai Capi Gruppo, altre forme
di gestione dei giochi americani, anche in forma provvisoria, onde
assicurare la continuità dei giochi e salvaguardare il posto di
lavoro di tutte
le persone attualmente in servizio presso la
S.A.I.S.E.T. S.p.A.;
Vista la deliberazione del Consiglio regionale n. 1411 in data
26 giugno 1985 con la quale si revoca alla S.A.I.S.E.T. la
concessione dei giochi americani nella Casa da Gioco di
Saint-Vincent a partire dall'8 luglio 1985;
Vista la nota della Commissione Affari Generali e Capi Gruppo in
data 25 giugno 1985, prot. n. 188/C, concernente due ipotesi di
soluzione, a carattere provvisorio, per la gestione dei giochi
americani presso la Casa da Gioco di Saint-Vincent, delle quali la
prima prevede l'intervento diretto della Regione mediante
commissariamento della gestione e la seconda prevede invece
l'affidamento diretto della gestione alla Società S.I.T.A.V.,
rimettendo al Consiglio regionale la scelta della soluzione
provvisoria da adottare;
Visto che la S.I.T.A.V. dispone già dell'organizzazione
tecnico-amministrativa per far fronte immediatamente alla gestione
dei giochi americani;
Vista la nota della S.I.T.A.V. in data 19 giugno 1985, prot. n.
1284, con la quale la stessa, quale concessionaria dell'esercizio
di giochi nella Casa da Gioco di Saint-Vincent, dichiara il proprio
diritto e disponibilità a provvedere alla prosecuzione della
gestione dei cosiddetti giochi americani senza soluzione di
continuità;
Ritenuto di dover fissare in sei me si, a decorrere dall'8
luglio 1985, il periodo per la gestione provvisoria dei giochi
americani da parte della S.I.T.A.V. e per essa la S.I.S.E.R., di
Saint-Vincent, ferme restando, per detto periodo, la quota di
spettanza della Regione e la quota di spettanza della S.I.T.A.V.
previste dalla Convenzione 4.8.1981 rep. n. 5917 e successivamente
modificazione del 14.2.1985 rep. n. 7030;
Rilevata l'esigenza che la percentuale di spettanza
ex-S.A.I.S.E.T. vada a costruire un apposito conto corrente
bancario con l'indicazione "Proventi di quote ex-S.A.I.S.E.T" da
cui poter prelevare unicamente le spese documentate di gestione
ordinaria dei giochi americani per il personale, imposte e simili,
e ciò allo scopo di garantire la Regione da eventuali risarcimenti
di danno alla S.A.I.S.E.T. o per fatto del la S.A.I.S.E.T;
Visti gli artt. 15 e 20 del contratto 16.2.1978, rep. 5099, in
merito alla disponibilità della consistenza patrimoniale di
proprietà ed alla facoltà di rilevare l'arredamento della Casa da
Gioco, materiale da gioco compreso, e ritenuto di avvalersi di
detta facoltà;
Ritenuto che il periodo di gestione provvisoria sia congruo ed
indispensabile per la definizione di eventuali ricorsi di
giurisdizione amministrativa al riguardo;
DELIBERA
1°) di affidare, a decorrere dalle ore 14,00 dell'8 luglio
1985 e così per un periodo di mesi sei, alla S.I.T.A.V. S.p.A. e
per essa, di comune accordo, alla S.I.S.E.R. di Saint-Vincent, il
cui Amministratore Unico è il dr. Alessandro Manusardi
, e il
cui capitale sociale di £.200.000.000 è totalmente detenuto dalla
S.I.T.A.V. stessa, la gestione provvisoria dei giochi americani
presso la Casa da gioco di Saint-Vincent, oggetto della revoca alla
S.A.I.S.E.T. S.p.A. di cui alla deliberazione consiliare n.
1411/VIII del 26 giugno 1985, revoca che ha decorrenza a chiusura
dei borderò relativi ai risultati dei giochi del giorno 7 luglio
1985;
2°) di stabilire che la gestione avvenga con le stesse modalità
di cui alla convenzione 4.8.1981, rep. N. 5917, e successivamente
modificazione del 14 febbraio 1985, rep. n. 7030, ferme restando le
percentuali spettanti alla Regione e alla S.I.T.A.V. e fermo
restando che la percentuale degli introiti già devoluta a favore
della S.A.I.S.E.T. S.p.A. vada a costituire un apposito conto
corrente bancario onde coprire la Regione dal rischio di eventuali
richieste di danno da par te della S.A.I.S.E.T. o per il fatto
della S.A.I.S.E.T.;
3°) di stabilire che le spese attinenti la gestione ordinaria,
già a carico della S.A.I.S.E.T., dei citati giochi americani
vangano imputate, previa documentazione, al suddetto conto
bancario, mentre le spese che la S.I.S.E.R. dovrà affrontare per la
gestione societaria o per eventuale nuovo personale saranno a
totale carico della S.I.T.A.V.;
4°) di stabilire che l'Amministrazione regionale eserciti la
facoltà di cui all'ultimo comma dell'art. 20 della convenzione
16.2.1978, rep. n. 5099, rilevando l'arredamento della Casa da
Gioco, materiale da gioco compreso, per la parte di proprietà della
S.A.I.S.E.T., concedendone quindi l'uso alla S.I.S.E.R. S.p.A.;
5°) di stabilire che l'aumento del capi tale sociale S.I.S.E.R.
già deliberato dall'assemblea straordinaria della Società del 24
aprile 1985 e non ancora effettuato alla data odierna potrà
avvenire dopo aver comunicato alla Regione i nominativi dei
sottoscrittori e averne ottenuto dalla stessa il preventivo
assenso.
Il mancato rispetto della suddetta clausola comporterà la revoca
immediata ed automatica, senza alcuna formalità o procedura
amministrativa e impregiudicato il diritto della Regione ai
maggiori danni, dell'affidamento di cui al punto 1) della presente
delibera;
6°) di stabilire che l'accordo con la S.I.S.E.R. sia subordinato
alla conduzione risolutiva che il T.A.R. per la Valle d'Aosta o
altro Organo giurisdizionale, eventualmente aditi, possano
rilasciare un provvedimento soprassessorio o comunque esecutivo
tale da impedire gli effetti della revoca regionale, e o del
presente provvedimento;
7°) di dichiarare la presente deliberazione immediatamente
esecutiva, per specifiche ragioni d'urgenza - (art. 63 legge 16
maggio 1978, n. 196).
PRESIDENTE
: Se nessuno chiede la parola, metto in
approvazione la delibera testé letta:
ESITO DELLA VOTAZIONE
Presenti:31
Votanti:26
Favorevoli: 19
Contrari:7
Astenuti:5(Aloisi, Berti, Breuvé, Pascale e Torrione)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK