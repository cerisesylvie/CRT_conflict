Consiglio Regionale della Valle d'Aosta - Oggetto del Consiglio n. 894 del 20 ottobre 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
INFORMAZIONE
Sistema informativo
Precedente
Successivo
Resoconto integrale del dibattito dell'aula
Oggetto del Consiglio n. 894 del 20 ottobre 1999 - Resoconto
OGGETTO N. 894/XI Notizie relative a pubblicità della Valle
sulla rivista "Natura e Società". (Interrogazione)
Interrogazione Constatato che gli ultimi numeri della rivista
"Natura e Società" della Federazione Nazionale Pro Natura
contengono ben sette pagine intere (per ciascun numero) dedicate a
pubblicità riguardante la Valle d’Aosta;
Ritenuto anomalo un interesse pubblicitario tanto intenso e
reiterato per una rivista ambientalista pubblicata fuori Valle;
i sottoscritti Consiglieri regionali
Interrogano
la Giunta regionale per sapere:
1) in quante copie viene pubblicata la rivista e a chi viene
distribuita;
2) qual è il costo sostenuto dalla Regione per la campagna
pubblicitaria in oggetto;
3) in che misura abbia influito, nella scelta della rivista da
finanziare, il fatto che il presidente di Pro Natura sia il Prof.
Corrado Maria Daclon, l’ambientalista più amato
dall’Union Valdôtaine e più sponsorizzato dalla
Regione.
F.to: Curtaz - Squarzino Secondina
Président
La parole à l'Assesseur au tourisme, aux sports,
au commerce et aux transports, Lavoyer.
Lavoyer (FA)
In merito al primo quesito:
"in quante
copie viene pubblicata la rivista e a chi viene distribuita"
, i
dati sono 20 mila copie di cui 12 mila per abbonamento.
Sul secondo quesito:
"qual è il costo sostenuto dalla Regione
per la campagna pubblicitaria in oggetto"
, nell'ambito
dell'Assessorato del turismo, all'interno della campagna
pubblicitaria generale a livello nazionale, quindi gestita dalla
società che vince la gara di appalto, sono state acquistate 10
pagine di cui 3 sul numero di giugno, 4 sul numero di settembre, 3
sul numero di dicembre, il costo complessivo ammonta a lire 10
milioni più IVA che equivale ad 1 milione più IVA per pagina.
All'interno dell'Assessorato agricoltura e foreste naturali sono
state acquistate 2 pagine per 4 pubblicazioni, quindi 8 pagine, 1
milione per ogni pagina per un totale di 8 milioni. Questo è quanto
è stato fatto dall'Amministrazione regionale, dal Turismo e
dall'Agricoltura.
Al punto 3 dell'interrogazione mi diventa difficile rispondere
visto il contenuto e il taglio del quesito che chiaramente nasconde
anche un'acredine particolare di tipo personale non condivisibile.
Mi diventa difficile rispondere perché su questo terreno delle
insinuazioni potrei fare un lungo elenco anche nell'operato di noti
ambientalisti e rappresentanti del mondo dell'ambiente vicini ad
altre forze politiche.
Président
La parole au Conseiller Curtaz.
Curtaz (PVA-cU)
Avevo cercato anche di capire quali erano
le scelte dell'Amministrazione rispetto alla pubblicità ambientale
perché mi era sembrato strano che un discreto giornalino come
questo che ho nelle mani contenesse ad ogni numero 7 pagine intere
di pubblicità della Valle d'Aosta, poi ho scoperto suddivise per
assessorati.
Curioso conoscere quali sono le scelte di tipo pubblicitario
anche perché mi risulta che altre riviste, magari di altre
associazioni, abbiano un pubblico e una diffusione ben più
importante di questa pur degna pubblicazione.
Chiaramente il sospetto è quello della terza domanda, cioè che
si tratti di un atto di ordinario clientelismo a favore di una
persona che avrà pure dei meriti che però ottiene da parte della
Giunta un reiterato trattamento di favore che ha dello sbalorditivo
perché, salvo un paio di assessori, gli altri sono già stati tutti
coinvolti in operazioni per l'acquisto di libri, l'organizzazione
di convegni, adesso per l'acquisto di pubblicità a favore di
un'associazione contro la quale non ho niente e in particolare a
favore del suo presidente.
Mi aspetto solo che prossimamente anche l'Assessore Ferraris o
l'Assessore Vicquéry organizzino - non c'è Vicquéry, sennò glielo
suggerivo - e paghino un convegno sui rifiuti al Presidente di Pro
Natura in modo che la Giunta al completo possa dire di avere
finanziato questa persona.
Si dà atto che, dalle ore 10,59, presiede il Vicepresidente
La Torre.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK