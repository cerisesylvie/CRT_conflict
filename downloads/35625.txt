Consiglio Regionale della Valle d'Aosta - Oggetto del Consiglio n. 92 del 25 settembre 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 92 del 25 settembre 2013 - Resoconto
OGGETTO N. 92/XIV - Interrogazione a risposta immediata:
"Individuazione delle responsabilità per una non corretta
valutazione degli oneri per la realizzazione del piano di sviluppo
della Casa da gioco di Saint-Vincent".
Président
- Pour l'illustration, la parole à la collègue
Certan.
Certan (ALPE)
- Merci Madame la Présidente. Bonjour à
tous.
Par rapport à cette question...è bene ribadire che i soldi di
cui parleremo sono 11 milioni, non sono soldi dell'Amministratore
unico del Casinò e neppure della Giunta o del Consiglio regionale,
ma sono 11 milioni dei valdostani e noi dobbiamo renderne conto a
loro. Questa interrogazione nasce dopo che il 10 settembre è
arrivata la convocazione della IV Commissione, con all'ordine del
giorno una proposta di delibera della Giunta di finanziare
ulteriori lavori al Casinò e al Billia per ulteriori e maggiori
oneri pari a 11 milioni di euro circa, 10 milioni più IVA,
insomma.
Questa interrogazione nasce dopo che il 17 settembre, in
commissione, in IV Commissione, abbiamo ricevuto uno scarno
documento a complemento dell'ordine del giorno della settimana
prima, in cui venivano sommariamente dettagliati questi 11 milioni
e abbiamo appreso ad esempio, tra le varie voci, lo stanziamento di
quella che viene definita "una nuova cucina" per 600 mila euro, di
"probabile biancheria" per hotel a 5 stelle per 500 mila euro
circa, tutte richieste ulteriori giustificate come necessità emerse
improvvisamente fuori dalle previsioni da sottostime
progettuali.
Questa interrogazione nasce sapendo che per questo restauro e la
ristrutturazione sono già stati previsti 80 milioni. Anche a
seguito della visita di ieri, chiediamo quindi alla Giunta, proprio
perché ci è stato detto "di calcolare questi maggiori oneri, un po'
come si fa quando un buon padre di famiglia ristruttura la propria
casa" (ho finito) chiediamo alla Giunta, e all'Assessore in
particolare, perché non ha ritenuto di dover seguire il buonsenso
del padre di famiglia, che quando ristruttura la casa, se non ha
disponibilità finanziarie, non fa maggiori oneri.
Presidente
- Per la replica, la parola all'Assessore
Baccega.
Baccega (SA)
- Sì, in realtà l'interrogazione dice
tutt'altro rispetto alla sua presentazione. Avremo modo negli
interventi che si susseguiranno durante la giornata, rispetto a
l'affaire Casino
, di ritornare sui quesiti che lei ha posto
differentemente rispetto all'interrogazione.
In realtà, quello che posso dire, rispondendo a quello che
chiede l'interrogazione, nei pochi minuti che mi sono concessi dal
Regolamento, soltanto 3, dico che le spese di progettazione e di
direzione lavori sono state determinate secondo i parametri di
legge, il tutto con ribassi medi del 35/40 percento. L'importo
complessivo comprende, ovviamente, oneri fiscali, previdenziali e
IVA che incidono per un bel 25 percento del totale.
Occorre sottolineare che in tutti i disciplinari d'incarico è
stata prevista, rispetto ai tipici incarichi pubblici, una norma di
salvaguardia che vi è stata sottoposta proprio ieri, in
commissione. Avevo già detto in commissione che il 75 percento
degli interventi è relativo ad impianti e strutture non più a norma
e ormai indecorosi e obsoleti, e il restante 25 percento è relativo
a riqualificazione degli ambienti. Con riferimento alle sottostime
progettuali, si sottolinea che gli interventi effettuati non
implicano errori progettuali. Nel corso dei lavori, pertanto, si
sono rese necessarie varianti determinate da obiettive esigenze
sopravvenute e non prevedibili e, quindi, non preventivate al
momento del contratto. Possiamo citarne qualcuna: interventi di
rinforzo strutturale, di eliminazione di amianto, di adeguamento
impiantistico, di adeguamenti determinati dai sopralluoghi dei
vigili del fuoco; interventi che, in sede di progettazione, non
erano prevedibili secondo l'ordinaria diligenza e, quindi, non
preventivabili. Sottolineiamo che, a titolo esemplificativo, gli
interventi strutturali del Grand Hotel Billia, albergo costruito
nel 1900, si sono resi necessari perché, ovviamente, i saggi hanno
determinato che era necessario procedere ai rinforzi. Pertanto, i
maggiori costi sono determinati da imprevisti connaturati alla
tipologia di intervento e, in minima parte, a scelte adottate per
rendere più funzionali gli investimenti.
Posso serenamente affermare che non siamo in presenza di errori
progettuali, che non è necessario quantificare alcuna
responsabilità, come ampiamente verificato nel sopralluogo di ieri
della commissione. Concludo affermando che non vi sono oneri per la
collettività, in quanto il finanziamento concesso al Casino de la
Vallée S.p.A. è un mutuo che la società dovrà rimborsare. Se
fossimo andati sul mercato privato, i costi sarebbero stati
decisamente più alti. Concludo, Presidente, in quanto al sostantivo
"sfarzo", da me utilizzato in commissione...credo che abbiate avuto
modo di constatare ieri, che i lampadari, gli arredi, i tappeti, le
luci, la SPA, le camere dell'hotel e lo straordinario recupero
degli affreschi, fanno parte di quelle "coccole" che il target di
clienti individuato dal piano industriale, coniugano molto bene
questo azzardato termine.
Presidente
- Grazie. Per la replica, la parola alla
collega Certan.
Certan (ALPE)
- Sì, grazie Assessore...certo, non le ho
letto quello che avevamo scritto, ma gliel'ho illustrato. Lei
continua a non rispondere a quello che noi chiediamo! Sono errori
progettuali, non si può dire che erano imprevisti: la cucina è già
fatta ed è già in funzione! Non era un imprevisto se è già tutto
pronto, in funzione, e ce l'hanno detto ieri, dettagliato
ampiamente, che alcuni lavori sono già stati fatti. E poi, riguardo
alle risposte che lei dice di aver dato per iscritto alla
commissione, ad esempio le leggo un passaggio:
"la somma di
1.116.000 è stata oggetto di istruttoria ai sensi
dell'articolo
...eccetera, eccetera...
mediante acquisizione
di relazione riservata del direttore dei lavori e acquisizione di
parere legale riservato"
. Voilà! È tutto riservato! Voi ci
rispondete in questo modo e non ci dite esattamente che cosa è
successo!
Président
- Point 4 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK