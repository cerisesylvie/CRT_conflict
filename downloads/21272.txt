Consiglio Regionale della Valle d'Aosta - Oggetto del Consiglio n. 1179 del 23 febbraio 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Asili nido
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1179 del 23 febbraio 2005 - Resoconto
OGGETTO N. 1179/XII - Indagine conoscitiva presso i dipendenti
regionali per verificare il fabbisogno di servizi per la prima
infanzia. (Approvazione di mozione)
Mozione
Preso atto che rientra nelle politiche regionali di sostegno
alla famiglia la finalità di promuovere ed attuare iniziative a
favore della conciliazione tra il lavoro familiare e l'attività
lavorativa, in un'ottica di sostegno all'assunzione di
responsabilità familiari e genitoriali;
Considerato che l'attivazione di servizi di cura per i
bambini si connota come una delle iniziative che possono
contribuire a facilitare la qualità di vita della famiglia, come si
evince dall'importanza data a questa tipologia di servizi nella
legislazione regionale, come ad esempio la legge n. 44/98 sulla
famiglia, piuttosto che nella più generale programmazione
regionale;
Considerato l'alto numero di domande di servizio di asili
nido che ci sono nella nostra regione, come traspare anche dalle
lunghe liste d'attesa, che caratterizzano l'accesso ai posti presso
gli asili nido attivati dal Comune di Aosta;
Considerato che l'amministrazione regionale ha diversificato
le risposte con cui soddisfare tale bisogno, affiancando ai
tradizionali asili-nido l'attivazione di altre tipologie di
servizi, quali le "garderies", la tata familiare, i nidi
aziendali;
Ritenuto che la Regione, in quanto ente amministrativo
locale, è chiamata a realizzare nei confronti del proprio
personale, gli stessi obiettivi tesi a facilitare la conciliazione
tra lavoro familiare e attività lavorativa, posti nella propria
programmazione di sostegno alla famiglia;
Visto l'alto numero di donne che operano negli uffici
dell'amministrazione per le quali la presenza di asili nido
aziendali potrebbe costituire un aiuto;
Considerato che, prima di predisporre un eventuale progetto
di servizio di asilo nido presso l'azienda "amministrazione
regionale", occorra avere elementi certi di conoscenza dell'entità
della domanda e della tipologia di esigenze espresse da chi lavora
presso l'ente regionale;
Il Consiglio regionale
Impegna
la Giunta regionale:
- a predisporre un'indagine conoscitiva onde verificare sia
l'esistenza presso i dipendenti regionali, di una domanda di
servizi per la prima infanzia, che potrebbe essere soddisfatta con
l'attivazione di un asilo nido aziendale, sia l'entità di tale
domanda, sia la sua eventuale diversificata tipologia;
- a riferire, entro tre mesi, in Consiglio (oltre che alle
parti interessate) sui risultati dell'indagine.
F.to: Squarzino Secondina - Lanièce - Salzone
Président - La parole à la Conseillère Squarzino Secondina.
Squarzino (Arc-VA) - Non è la prima volta che da parte del
nostro gruppo, come da altri colleghi della minoranza firmatari
dell'odierna mozione, ma non solo, viene portato all'attenzione del
Consiglio il tema dei servizi alla prima infanzia, ivi compresi i
servizi a favore dei dipendenti regionali, gli asili aziendali. Lo
facciamo nella consapevolezza che trattiamo un tema che rientra
nelle scelte politiche della Regione, anche di questa maggioranza
di governo. Ricordo come la stessa legge n. 44/1998, concernente le
iniziative a favore della famiglia, reciti esplicitamente
all'articolo 2, comma 1:
"fra le finalità che deve raggiungere
l'azione politica e sociale della Regione è quella di sostenere la
corresponsabilità dei genitori nell'impegno di cura e di educazione
dei figli..."
e ancora:
"... promuovere e attuare iniziative
a favore della conciliazione fra lavoro familiare e attività
lavorativa remunerata e della condivisione delle responsabilità fra
donne e uomini"
.
Certo, sono molte le iniziative che già cercano di rispondere a
questa esigenza, anche iniziative non direttamente regolate dalla
legge, il "part-time" va sicuramente in questa logica; dicevo, sono
molte le iniziative che cercano di rispondere a questa esigenza,
perché vi è la consapevolezza che facilitare la funzione
genitoriale, cioè consentire ai due genitori o a singoli genitori
di poter lavorare con tranquillità, sapendo che i propri figli sono
accuditi in modo adeguato, è anche questo un modo per favorire la
qualità relazionale all'interno della famiglia. Fra queste
iniziative vi sono gli interventi a sostegno della prima infanzia,
dagli asili nido alle "garderies", al servizio della tata, come
ricorda la legge n. 44 all'articolo 6. In questo campo non si può
dire che la Regione non abbia fatto o non stia facendo molto.
L'Assessore alla sanità, in risposta alle diverse iniziative,
ricorda con orgoglio - siamo al 25 febbraio dello scorso anno - che
come Regione siamo al secondo posto in Italia come offerta, come
incidenza di posti nido disponibili su una popolazione da 0 a 2
anni; siamo a livelli del 12,3% che è secondo solo alla Emilia
Romagna, che ha un indice molto più elevato di recettività di
bambini. Ancora, sempre recentemente sono stati resi noti i
risultati di una ricerca vorrei precisare che le strutture che
abbiamo sono strutture di eccellenza, perché le normative regionali
prevedono per gli asili nido veramente un trattamento di
eccellenza. Ricordo, in seguito ad una ricerca apposita presentata
nel novembre 2004, che il grado di soddisfazione delle famiglie
sfiora il 100%.
Ricordo però che la domanda che emerge dalle famiglie è
superiore alle risposte che vengono date ad Aosta come anche in
altre parti della Valle, forse perché è più alto rispetto ad altre
regioni il tasso di occupazione femminile. Rispetto alla tipologia
di servizi offerti alle famiglie e indicati nella nostra legge
sulla famiglia, recentemente, grazie anche all'iniziativa del
Ministro alle pari opportunità e ai finanziamenti statali, si è
aggiunto un nuovo tipo di servizio: gli asili aziendali, che in
Valle hanno trovato una traduzione concreta grazie alla sinergia
che è stata attivata fra Regione e USL. Plaudiamo alla prossima
apertura di tale servizio, che la Regione ha approvato e favorito,
perché lo ha inserito a ragione all'interno delle finalità della
legge sopra richiamata, come risulta dalla deliberazione di Giunta
n. 3852/2004. La questione che poniamo non è tanto aumentare i
servizi... poniamo alla Regione una questione in quanto datore di
lavoro, in quanto azienda che ha del personale dipendente con un
alto tasso di femminilizzazione, ci chiediamo: la Regione non
potrebbe attivare per i suoi dipendenti un servizio di asilo
aziendale, che potrebbe facilitare la conciliazione fra lavoro di
cura e lavoro professionale di molti genitori? A domanda analoga
finora mi è stato risposto dai banchi della Giunta: "non ci sono
pervenute richieste in questo senso da parte del personale
regionale e neppure da parte delle organizzazioni sindacali,
pertanto è un tema che non interessa ed è inutile che si metta in
cantiere tale progetto"
(interruzione dell'Assessore Fosson, fuori microfono)
... sì, 30 aprile 2005, certo, però il ragionamento che è stato
fatto è che questo tema non interessa ed è inutile che mettiamo in
cantiere un'iniziativa in tal senso... come nidi aziendali
regionali. Credo che non sia questa l'unica possibile risposta,
pensiamo vi sia un bisogno finora inespresso da parte del personale
e che si dovrebbe andare a rilevalo; per questo chiediamo che sia
predisposta un'indagine conoscitiva che possa verificare se esiste
presso il personale dipendente dalla Regione un'attesa di tale
specifico servizio. Siamo consapevoli delle obiezioni che possono
essere fatte: il personale regionale lavora in sedi diverse, molti
dipendenti vivono fuori Aosta e già possono usufruire di servizi
alla prima infanzia attivati dagli enti locali, non si hanno
certezze su nuovi finanziamenti statali destinati agli asili nido
aziendali... ma, prima di esaminare le possibili obiezioni,
dovremmo avere dati certi e forse le stesse obiezioni potrebbero
essere valutate in modo diverso a fronte di un bisogno diffuso che
potrebbe emergere dall'indagine e dalla lettura di bisogni reali.
Chiediamo inoltre che i risultati dell'indagine siano riferiti in
Consiglio così da renderli pubblici. Abbiamo indicato 3 mesi come
termine, ma credo di esprimere una disponibilità anche a nome degli
altri firmatari per rivedere parte di questa mozione, gli stessi
tempi, se questo può servire a facilitare l'iniziativa.
Président - La parole au Conseiller Salzone.
Salzone (FA) - Il problema degli asili nido è sempre più di
attualità; secondo i dati ISTAT, il 55% dei bambini sta con i
nonni, il 22% frequenta un asilo nido pubblico e il 12% uno
privato, l'11% è affidato alle "baby sitter". Sempre l'ISTAT poi
osserva che molte sono le madri che vorrebbero mandare i loro figli
all'asilo nido, ma si lamentano della carenza dei servizi per
l'infanzia, della mancanza di strutture comunali e delle rette che
sono troppo care. Se consideriamo che il tasso di occupazione
femminile si aggira intorno al 41% e che la Valle d'Aosta raggiunge
percentuali molto più alte del 73% nella fascia fra 25 e 29 anni,
si potrà ben comprendere quanta attualità vi sia nel discutere di
questo problema.
A fronte di questi dati di partenza, non possiamo non rilevare
che la Valle d'Aosta ha fra le sue priorità un'attenzione
particolare nelle politiche regionali di sostegno alla famiglia,
fra le sue finalità quelle di promuovere ed attuare iniziative a
favore della conciliazione fra lavoro familiare e attività
lavorativa. Come è già stato detto dalla collega Squarzino, con la
legge regionale n. 44/1998 si incentivano servizi nell'ambito
dell'infanzia per facilitare e migliorare la qualità di vita della
famiglia; infatti questa Amministrazione regionale ha diversificato
le risposte con cui soddisfare tale bisogno affiancando ai
tradizionali asili nido l'attivazione di altre tipologie di
servizio, quali le "garderies", la tata familiare e i nidi
aziendali. Nonostante tutto ciò è sempre molto alto il numero di
domande di servizio di asili nido e sempre più lunghe sono le liste
di attesa nel Comune di Aosta; è per questi motivi che riteniamo
esserci la necessità di predisporre un'indagine presso i dipendenti
regionali, per conoscere se esiste una richiesta di servizi per la
prima infanzia, che potrebbe essere soddisfatta con l'attivazione
di un asilo aziendale.
Président - La parole au Vice-président Lanièce.
Lanièce (SA) - I colleghi che mi hanno preceduto hanno già
evidenziato i motivi che ci hanno portato a presentare questa
mozione. Vorrei solo aggiungere che in passato si è parlato più
volte del problema degli asili nido in questo contesto, fra l'altro
grazie alle iniziative della collega Squarzino, del sottoscritto e
del collega Salzone e, in base al dibattito, è emerso il dato che
abbiamo una grande domanda di asili nido in Valle, una domanda
maggiore rispetto ad altre regioni dovuta all'elevato tasso di
femminilizzazione dell'occupazione in Valle. Le donne in Valle
d'Aosta lavorano più che in altre regioni: inoltre si è evidenziata
la ridotta disponibilità della rete familiare nell'educazione dei
figli, situazioni familiari particolari, mancanza di nonni. Un dato
di rilievo è che il servizio che danno questi asili nido è di alta
qualità, questo è un fatto positivo e fa sì che vi sia un
incremento della domanda. Giustamente vi sono molte famiglie che
vogliono appoggiarsi agli asili nido, perché questa struttura viene
riconosciuta come un contesto educativo adeguato e rispondente ai
bisogni dei bambini. Bisogna dire che nel frattempo sono stati
predisposti dei servizi alternativi all'asilo nido: si è parlato
delle "garderies", delle tate familiari, sono tutti servizi molto
utili che hanno cercato di venire incontro a questa necessità. Fra
i vari servizi che riteniamo opportuni però vi è quello dell'asilo
nido aziendale e, visto che questo è stato prospettato per quanto
riguarda l'USL, con questa mozione vogliamo chiedere che venga
verificata l'esistenza presso i dipendenti regionali di una domanda
di servizi per la prima infanzia, che porti come necessità la
realizzazione di un asilo nido aziendale da parte dell'azienda
Amministrazione regionale.
Président - Je déclare ouvert le débat. Je n'ai pas de
conseillers qui s'inscrivent à parler. Je ferme la discussion
générale.
La parole au Président de la Région, Perrin.
Perrin (UV) - Après ces amples et convaincantes illustrations je
voudrais vous dire que je suis d'accord sur la proposition de
l'enquête, la majorité aussi je crois partage mon accord. Je
voudrais quand même faire quelques petites précisions. Je veux
reconfirmer que jusqu'au moment présent on n'avait pas eu de
requêtes dans ce sens et le problème n'avait pas été soumis même
par les organisations syndicales. Comme quelqu'un l'a rappelé, les
dépendants régionaux ont eu reconnu par leur contrat toute une
série de facilitations aussi en ce qui concerne l'organisation du
travail de la femme quant à l'organisation de ses fonctions de
mère, donc la volonté politique de cette Région repose sur toute
une série de mesures qui facilitent le travail. La volonté
politique de la Région est aussi celle de répondre de façon
générale à ce service, qui est essentiel pour les familles qui
travaillent, pour tous les travailleurs en Vallée d'Aoste, et donc
nous devons être attentifs de ne pas toujours créer des conditions
de privilège, mais de donner de réponses plus adéquates sur le
territoire. Là je crois qu'un grand effort a été fait soit dans les
investissements, soit dans la gestion des crèches et aussi de
toutes les autres initiatives qui vont dans cette direction.
Je crois qu'une enquête après des dépendants régionaux peut être
intéressante et pourrait aussi nous faire connaître le degré de
satisfaction, les exigences, peut-être elles sont déjà en partie
résolues et on aura par-là le niveau de l'actuelle disponibilité
que notre Région est à même d'assurer. En partageant le sens de la
motion, je crois que ce n'est pas le cas d'aller redéfinir, parce
que, même la description est partageable, je demanderais, pour
faire un travail comme il faut, de pouvoir disposer d'au moins
quelques mois supplémentaires. Attention, parce qu'autre chose
c'est la demande pertinente pour qui a une échéance... mais cela va
au-delà de ces demandes pertinentes, car c'est d'arriver par cette
enquête à disposer d'une série de connaissances qui vont au-delà de
la demande ponctuelle qui a ses temps d'échéance... mais ne peuvent
pas correspondre les deux temps. Ma proposition serait de redoubler
le temps et donc: "
a riferire entro sei mesi in Consiglio (oltre
che alle parti interessate) sui risultati dell'indagine"
...
Président - ... s'il n'y a pas de collègues qui souhaitent
intervenir, je soumets au vote la motion dans son texte
original:
Conseillers présents et votants: 26
Pour: 26
Le Conseil approuve à l'unanimité.
Président - Nous terminons nos travaux sur ce point.
La séance est levée.
---
La réunion se termine à 18 heures 35.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK