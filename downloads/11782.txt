Consiglio Regionale della Valle d'Aosta - Oggetto del Consiglio n. 2616 del 4 ottobre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2616 del 4 ottobre 1991 - Resoconto
OGGETTO N. 2616/IX Iniziative per favorire la cessazione
delle ostilità tra le Repubbliche della Jugoslavia.
(Approvazione di risoluzione)
Errore. L'origine riferimento
non è stata trovata.
Presidente
Do lettura della proposta di risoluzione
presentata dai Capigruppo Milanesio, Limonet, Rusci, Bajocco,
Riccarand, Andrione, Lavoyer e dal Consigliere Bich, iscritta in
via d'urgenza all'ordine del giorno.
Risoluzione Il Consiglio regionale della Valle
d'Aosta
considerati
i gravissimi sviluppi della profonda crisi che ha investito i
rapporti fra le Repubbliche della Jugoslavia, in special modo fra
Croazia e Serbia;
esprime
profonda preoccupazione per i drammatici scontri che coinvolgono
anche le popolazioni inermi, vittime di atroci violenze, e per gli
effetti di destabilizzazione che la crisi jugoslava può avere
sull'intero panorama europeo, nonché sui rischi di "libanizzazione"
del conflitto armato in una regione a noi confinante, storicamente
legata alle vicende del nostro Paese, con una forte presenza di
comunità italiana;
condanna
l'uso della forza da parte dell'esercito federale che opera
sempre più come forza armata di parte a sostegno delle mire
espansionistiche della Serbia;
auspica
che la tregua proclamata al vertice di Igalo significhi davvero
la cessazione dei Combattimenti e che l'opera del Presidente della
Conferenza di pace dell'Aja riesca a far prevalere il negoziato sul
ricorso alle armi;
sollecita
la Comunità europea che ha giustamente adottato la strada della
internazionalizzazione della crisi jugoslava, ad agire per imporre
la cessazione delle ostilità anche attraverso l'invio, se
necessario, di una forza di pace per dividere le parti in conflitto
e si possa così giungere, sopra le ceneri di un ormai dissolto
stato unitario, attraverso l'inevitabile riconoscimento
dell'autonomia e dell'autodetermi-nazione di ciascuna Repubblica, a
una soluzione negoziata e consensuale dei confini e nella ricerca
di nuove forme di cooperazione delle Repubbliche Sovrane;
sollecita inoltre
la più attenta vigilanza per il rispetto dei diritti umani e dei
diritti di tutte le minoranze etniche;
invita
il Governo italiano a farsi interprete presso le Autorità delle
diverse Repubbliche dell'esigenza di garantire ai cittadini di
lingua italiana e alle diverse comunità dell'Istria e della
Dalmazia uniformità di trattamenti e i diritti previsti per tutte
le minoranze dagli accordi sottoscritti nella CSCE di Parigi;
sollecita altresì
il Governo italiano a completare l'applicazione delle misure e
dei provvedimenti previsti dagli accordi di Osimo per la piena
tutela dei diritti della minoranza slovena in Italia;
invita
il Governo italiano e la Comunità europea ad affrontare,
parallelamente ai negoziati di pace, il problema della disastrosa
condizione dell'economia jugoslava attraverso un piano di aiuti e
cooperazione, nonché a predisporre piani di accoglienza per la
temporanea ospitalità a coloro che si trovassero costretti a
fuggire dalle zone di guerra;
esprime
la più viva e attiva solidarietà ed il sostegno alle madri dei
militari impegnate in un forte movimento di lotta per la vita dei
giovani e per la pace e tutte le iniziative a loro sostegno.
Presidente
Se nessuno chiede la parola, pongo in
votazione la proposta di risoluzione testé letta.
Esito della votazione:
Presenti, votanti e favorevoli: 31
Il Consiglio approva all'unanimità
Presidente
I lavori sono terminati ed i Consiglieri
saranno convocati a domicilio.
La seduta è tolta
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK