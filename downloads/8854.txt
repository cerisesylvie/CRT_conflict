Consiglio Regionale della Valle d'Aosta - Oggetto del Consiglio n. 3355 del 22 dicembre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3355 del 22 dicembre 1987 - Resoconto
OGGETTO N. 3355/VIII - RATIFICA DI DELIBERAZIONI ADOTTATE
DALLA GIUNTA REGIONALE IN VIA D'URGENZA.
Oggetto n. 9699 in data 6 novembre 1987:
Destinazione di unità immobiliari in località Amérique del
Comune di Quart a laboratori vari e relativi uffici
dell'Assessorato regionale dell'Agricoltura, Foreste ed Ambiente
Naturale.
PRESIDENTE
: Ha chiesto di parlare il Consigliere Sandri,
ne ha facoltà.
SANDRI (N.S.):
Volevo avere dalla Giunta regionale delle
spiegazioni sul visto apposto dalla Commissione di Coordinamento,
che dice "Salvo ratifica del Consiglio regionale tenuto conto che
con del. C.R. n. 1607 del 6.11.85 l'immobile era stato destinato a
sede di nuova attività produttiva".
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN (U.V.):
Je crois qu'il n'y a pas de grandes
explications à donner à ce sujet; je ne crois pas que l'activité de
laboratoire ne soit pas une activité "lavorativa", donc c'est une
remarque qui a été faite en plus par rapport à ce qu'avait été la
destination originaire de la même bâtisse.
PRESIDENTE
: Ha chiesto di parlare il Consigliere Sandri,
ne ha facoltà.
SANDRI (N.S.):
Come già per il finanziamento o
l'acquisizione di aree in Comune di Courmayeur in località La Saxe,
questa è una dimostrazione di 'arrampicatura' da parte della Giunta
per motivi anche validi di ricerca di locali, attualmente mancanti,
per questi servizi.
Mi permetto di sottolineare le irregolarità formali che ci sono
in queste deliberazioni, in quanto si è cercato attraverso la
definizione di laboratori di servizi ed uffici, di camuffare quello
che è uno spostamento di normali uffici della Regione dalla attuale
sede in questa società.
"Laboratori di servizi e relativi uffici"
è una dizione
molto poco chiara e visto che questa deliberazione andava a
cambiare l'utilizzo di alcuni locali che erano stati comprati per
attività produttive - nel senso di attività artigianali o
industriali - era bene dal punto di vista formale e anche dei
contenuti specificare meglio questa deliberazione, per cui invito
la Giunta regionale a fare più attenzione quando ci sono questi
spostamenti di destinazione.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE (P.S.I.):
Vorrei richiamare se è possibile
l'attenzione della Giunta sulla opportunità di rivedere le
questioni che riguardano il Centre de l'Amérique, perchè è
diventato sempre più complicato accedere a tale centro. C'è un
disordine che fa spavento all'interno e visto che si collocano
degli uffici anche prestigiosi, come quello dell'Assessorato alla
Pubblica Istruzione prossimamente, chiederei di rimettere un po'
d'ordine in quella sorta di Babele di centri, dove non si capisce
più niente. Trovo che è indecoroso per la città di Aosta e
soprattutto per i Comuni che hanno voluto sul loro territorio
questi tipi di insediamenti, che non si faccia assolutamente niente
per dare un assetto di tipo urbanistico a quella accozzaglia di
capannoni dove si vende di tutto; sembra una sorta di quartiere
cinese fatto all'insegna dell'improvvisazione...
A suo tempo, e qui non me ne faccio una colpa, quando ero
Amministratore del Comune di Aosta, avevo fieramente protestato
contro la costruzione di quei centri commerciali, che si sono
rivelati sul piano strettamente commerciale un grosso fallimento.
La Regione sta acquisendo parte di questi immobili e fra breve
l'Assessorato alla Pubblica Istruzione andrà ad insediarsi
all'Amérique; ne approfitto per raccomandare caldamente alla Giunta
di prendere contatto con gli Amministratori di Saint-Christophe e
di Quart, perchè si rimetta ordine in quella sorta di agglomerato
che non ha più un significato.
Raccomando soprattutto alla sensibilità del Presidente della
Giunta, del quale conosco il pensiero sul Centre de l'Amérique, di
prendere contatto lui, unitamente all'Assessore all'Urbanistica
regionale, perchè così non si può più andare avanti.
Ritengo che sia necessario che la Giunta intervenga, visto e
considerato che adesso ha un interesse diretto collocando dei
propri servizi in quella che definisco una città del tutto
provvisoria, della quale non so domani cosa ne sarà. Mi permetto di
sollecitare l'attenzione degli amministratori competenti perchè si
faccia qualcosa.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti 28
Votanti 27
Favorevoli 27
Astenuto 1 (Sandri)
Il Consiglio approva
Oggetto n. 9746 in data 13 novembre 1987:
Concessione e liquidazione di contributi regionali a favore di
consorzi di miglioramento fondiario nelle spese di gestione e di
esercizio per il 2° semestre 1987 - Approvazione e finanziamento di
spesa.
PRESIDENTE
: Ha chiesto di parlare il Consigliere Millet,
ne ha facoltà.
MILLET (P.C.I.):
Su questa delibera non vedo nessun
riferimento a una legge regionale, quindi vorrei sapere in base a
quale legge regionale questo contributo viene concesso, quali sono
i criteri e in quale percentuale rispetto ala spesa, e se non
intende l'Assessorato farlo rientrare nell'ambito della legge
30.
PRESIDENTE
: Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN (U.V.):
En effet la délibération parle de
contributions extraordinaires, puisqu'il n'y a pas la possibilité
de faire référence à la loi 30, étant des interventions que ces
consortiums ont faites avant juillet 1984, sans donc pouvoir
utiliser une loi qui n'existait pas. Ces consortiums ont fait des
oeuvres pour lesquelles ils ont utilisé des emprunts données par la
CEE, le FEOGA.
Chaque année pour ces consortiums nous intervenons avec ces
contributions extraordinaires pour reporter les intérêts qu'ils
paient; en ce moment ces consortiums font des emprunts à travers la
loi 30.
PRESIDENTE
: Pongo in votazione a ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Oggetto n. 9774 in data 24 novembre 1987:
Lavori di sistemazione idraulica della Dora Baltea in località
La Villette, in Comune di Courmayeur - Appalto dei lavori a
licitazione privata - Approvazione ed impegno di spesa.
PRESIDENTE
: Ha chiesto di parlare il Consigliere Sandri,
ne ha facoltà.
SANDRI (N.S.):
Volevo chiedere all'Assessore se c'era una
previsione del quantitativo di materiale inerte che verrà estratto
da questo tratto di regimazione idraulica e in che punto è previsto
dal contratto che sia scalato il loro valore, nel caso siano
utilizzabili, dall'importo dell'appalto.
PRESIDENTE
: Ha chiesto di parlare l'Assessore ai Lavori
Pubblici Fosson, ne ha facoltà.
FOSSON (D.C.):
Penso che in questa zona ci sia poco
inerte da asportare così come è indicato nel progetto e nel
capitolato; non c'è una norma precisa.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti 28
Votanti 28
Favorevoli 27
Contrari 1
Il Consiglio approva
Oggetto n. 9780 in data 13 novembre 1987:
Lavori di captazione e derivazione della sorgente Touriasse per
il potenziamento dell'acquedotto comunale di La Thuile Approvazione
di perizia suppletiva - Approvazione ed impegno di spesa.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti 28
Votanti 27
Favorevoli 27
Astenuti 1 (Sandri)
Il Consiglio approva
PRESIDENTE
: Ha chiesto di parlare il Consigliere Sandri
per mozione d'ordine, ne ha facoltà.
SANDRI (N.S.):
Volevo presentare e chiedere l'iscrizione
di urgenza di un ordine del giorno che è stato firmato anche dai
capigruppo del PCI, PSI, DC, UV, ADP, sul problema dei palestinesi,
che in questo momento sta travagliando il paese d'Israele.
PRESIDENTE
: La Presidenza attendeva che ci fosse un
numero di Consiglieri sufficiente per la iscrizione d'urgenza in
quanto ci vogliono i due terzi dei voti favorevoli. Pertanto
l'ordine del giorno sarà posto in votazione, per l'iscrizione, alla
fine della trattazione di questo oggetto.
Oggetto n. 9790 in data 13 novembre 1987
:
Approvazione dei lavori di pavimentazione in conglomerati
bituminosi dei piazzali ed accessi del centro di essiccamento siero
in Comune di Saint-Marcel - Esecuzione dei lavori in economia
diretta mediante contratto di cottimo fiduciario.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti 28
Votanti 27
Favorevoli 27
Astenuti 1 (Sandri)
Il Consiglio approva
Oggetto n. 9795 in data 13 novembre 1987
:
Lavori di manutenzione straordinaria presso lo stabilimento ex
Alluver in Comune di Verrès ora concesso in comodato alla Ditta
Metallurgica Balzano e alla Ditta Veralco S.p.A. - Appalto dei
lavori a licitazione privata - Approvazione ed impegno di
spesa.
PRESIDENTE
: Ha chiesto di parlare il Consigliere Sandri,
ne ha facoltà.
SANDRI (N.S.):
Si voleva conoscere dall'Assessore ai
Lavori Pubblici tre punti che non sono specificati in delibera. A
noi hanno parlato della ditta Balzano e di una ditta che si
chiamerebbe Veralco, ma non abbiamo mai sentito parlare di una
ditta Alucon Bolk Sistem. Pertanto vorremmo conoscere le ditte che
erano impiantate in questo stabilimento.
Vorremmo sapere come mai dal 31.12.84 si giunge fino ad oggi a
fare questi lavori di manutenzione e quali sono le motivazioni
produttive perchè questi lavori siano stati: uno, appaltati, due,
appaltati oggi.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Vorrei conoscere in cosa consistono
questi lavori di manutenzione straordinaria per costare quasi 700
milioni. Ricordo che non molto tempo fa abbiamo per lo stesso
stabilimento, forse per il tetto, speso una cifra abbastanza
consistente, quindi vorrei capire come mai per uno stabilimento che
non è stato costruito da molti anni sono necessarie tutte queste
modifiche.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Ho visto questa delibera, mi sono
preoccupato di fare delle ricerche su questo stabilimento, ed è
risultato che era stato consegnato al momento della convenzione in
perfette condizioni; a distanza di due anni e mezzo, oltre ad un
appalto per 800 milioni, ci troviamo ad approvare un altro appalto
addirittura per lavori di manutenzione straordinaria.
Mi pare di dover constatare che la COINCA non ha insegnato
proprio niente. Annuncio che stiamo per presentare una mozione
sulla COINCA, perchè la gente deve sapere che si affrontano delle
spese che non corrispondono alla realtà dei prezzi (fra
virgolette). Ne abbiamo avuto una dimostrazione proprio con il
problema della COINCA, su cui torneremo in Consiglio, perchè
vogliamo fare chiarezza sull'argomento.
Oggi ci troviamo di fronte un altro problema, e non
dimentichiamo che precedentemente c'era la famosa Alluver che ha
destato tanta preoccupazione alla popolazione della Valle d'Aosta,
soprattutto per essere implicata nello scandalo del Casinò di
Saint-Vincent.
La spesa che oggi siamo chiamati ad approvare è di oltre 800
milioni, quindi mi sembra assurdo insistere su questo
atteggiamento. Ascolterò quello che l'Assessore vorrà dirci, per
capire anche quali sono questi lavori straordinari.
PRESIDENTE
: Ha chiesto di parlare l'Assessore ai Lavori
Pubblici Fosson, ne ha facoltà.
FOSSON (D.C.):
In effetti, i nomi delle due ditte sono:
Metallurgica Balzano e Veralco. È rimasto scritto Alucon Bolk
Sistem che è il vecchio nome della ditta che ha preso l'edificio
della Regione per le sue attività.
Si tratta di una serie di lavori di manutenzione da eseguire su
una serie di capannoni nell'area ex Guinzio Rossi di Verrès. C'è
una palazzina uffici, c'è una centralina idroelettrica e c'è un
capannone che è utilizzato dalla Veralco, oltre ad una serie di
altri capannoni che sono utilizzati dalla ditta Balzano. La
palazzina degli uffici è utilizzata da entrambe le ditte.
Per quello che riguarda la Veralco, ha dato sin dal primo
momento una indicazione precisa delle sue esigenze, alle quali
siamo potuti venire incontro in tempi brevi, reali, eseguendo in
maniera completa tutta una serie di lavori. Restano ancora da
eseguire, ed è per questo che c'è ancora un riferimento alla
Veralco, anche se scritto come Alucon Bolk Sistem, una serie di
lavori negli uffici. Per quello che riguarda a Balzano, occorre
dire che in un primo tempo questa società aveva una certa
previsione di utilizzo dei capannoni, in base alla quale sono stati
eseguiti dei lavori e sono stati riattati dei capannoni nei quali a
Balzano ha provveduto a lavorare. La quota di mercato della
Balzano, la sua capacità produttiva, si è rivelata fortunatamente
in netta espansione rispetto alle previsioni iniziali: la Balzano
produce pentolame di lusso che esporta verso mercati di paesi arabi
o verso l'Europa del nord. Occorre andare incontro alle esigenze
della ditta, sistemando una serie di capannoni. Il progetto è stato
eseguito, e questo comporta i 694 milioni a base d'asta più IVA e
imprevisti, ed è il progetto che è stato appaltato. Posso produrlo
ai Consiglieri che potranno verificare analiticamente quanto nel
progetto è indicato e quanto verrà realizzato.
PRESIDENTE
: Ha chiesto di parlare il Consigliere Sandri,
ne ha facoltà.
SANDRI (N.S.):
Volevo chiedere all'Assessore se poteva
intendersi modificata la parte deliberativa sostituendo le parole
"Alucon Bolk Sistem" con "Veralco", perchè la parte deliberativa
diventi impegnativa per la Regione; inoltre non vorrei che
parlandosi qua di comodato ci fossero poi dei problemi.
PRESIDENTE
: Ha chiesto di parlare l'Assessore ai Lavori
Pubblici Fosson, ne ha facoltà.
FOSSON (D.C.):
Sono d'accordo con la proposta del
Consigliere Sandri.
PRESIDENTE
: Pongo in votazione la ratifica della
deliberazione in oggetto, con la seguente modifica:
"sostituire
la Ditta "Alucon Bolk Sistem" con la Ditta "Veralco S.p.A.
".
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 9841 in data 13 novembre 1987:
Concessione di un contributo straordinario di lire 5.400.000
alla delegazione regionale ACSI nelle spese sostenute per
l'organizzazione delle fasi finali del campionato italiano ACSI di
pallavolo svoltesi ad Aosta nei giorni 5, 6 e 7 giugno 1987 -
Approvazione e liquidazione di spesa.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 9928 in data 13 novembre 1987:
Commercializzazione olio combustibile fluido in esenzione
fiscale.
PRESIDENTE
: Ha chiesto di parlare il Consigliere Sandri,
ne ha facoltà.
SANDRI (N.S.):
Il quantitativo di materiale in esenzione
fiscale cui si riferisce questa delibera, è di 350.000 ql.,
rappresenta un quantitativo molto significativo e non penso che per
quanto riguarda il 1987 porrà dei problemi di conferimento, perchè
sicuramente le richieste sono molto inferiori a questo
quantitativo.
Faccio presente però che questo olio combustibile fluido
attualmente costa circa 249 lire ed ha sostanzialmente lo stesso
potere calorico del gasolio, per cui, considerando che il costo del
gasolio è intorno alle 640 lire, si consente un risparmio alla
popolazione in grado di utilizzare questo tipo di combustibile di
circa 400 lire.
Questo potrebbe, per quanto riguarda il 1988 e gli anni
successivi, provocare un aumento considerevole della richiesta di
olio combustibile piuttosto che del gasolio, pertanto chiederei
all'Assessore, in previsione del possibile bisogno di regolamentare
un eccesso di domanda, di impegnarsi a ritenere questa
deliberazione valida per il 1988; eventualmente il prossimo
Consiglio regionale affronterà il problema di redistribuire questo
tipo di combustibile.
Volevo far presente comunque, se si ponessero dei problemi, di
trovare dei meccanismi per favorire le persone che non usufruiscono
dei buoni benzina: ad es. persone anziane che non possiedono
l'automobile potrebbero usufruire privilegiatamente di questo olio
combustibile fluido.
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti Lanivi, ne ha
facoltà.
LANIVI (A.D.P.):
Questa deliberazione è conseguente ad un
aumento del carico impositivo da parte dello Stato sull'olio
combustibile fluido che consente un risparmio agli utenti
valdostani. Accetto pienamente quanto ha suggerito il Consigliere
Sandri, che queste norme abbiano valore soprattutto per il 1988 e
nel corso dei prossimi mesi - sarà soprattutto un compito del
prossimo Consiglio regionale - bisognerà meglio regolamentare la
distribuzione dell'olio combustibile fluido.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 9946 in data 20 novembre 1987:
Lavori di costruzione di un essiccatoio per piante officinali in
comune di Saint-Marcel - Appalto dei lavori a licitazione privata -
Approvazione dell'elenco delle ditte da invitare - Approvazione di
spesa.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti 30
Votanti 29
Favorevoli 29
Astenuti 1 (Sandri)
Il Consiglio approva
Oggetto n. 9994 in data 20 novembre 1987:
Lavori di costruzione rampe di accesso e parcheggi alla F.S. n.
405 in località Champlong del Comune di Châtillon - Esecuzione dei
lavori in economia diretta - Approvazione ed impegno di
spesa.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti 30
Votanti 29
Favorevoli 29
Astenuti 1 (Sandri)
Il Consiglio approva
Oggetto n. 9995 in data 20 novembre 1987:
Lavori di costruzione della strada di allacciamento, dalla
frazione Parré alla frazione Pet-Damon in Comune di Fontainemore -
Esecuzione dei lavori in economia diretta - Approvazione ed impegno
di spesa.
PRESIDENTE
: Pongo in votazione a ratifica della
deliberazione in oggetto:
ESITO DELLA VOTAZIONE
Presenti 30
Votanti 29
Favorevoli 29
Astenuti 1 (Sandri)
Il Consiglio approva
Oggetto n. 10003 in data 20 novembre 1987:
Lavori di sistemazione di un'area a destinazione agricola
relativa ai fabbricati civile e rurale in frazione Talapé,
destinati a comunità assistenziale per recupero sociale in Comune
di Aosta - Esecuzione dei lavori in economia diretta - Approvazione
ed impegno di spesa.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Vorrei raccomandare alla Giunta di
effettuare prima di ogni decisione in merito a questa comunità
terapeutica, un lavoro di sensibilizzazione della opinione pubblica
della zona, perchè non si abbiano in seguito problemi analoghi a
quelli che si sono incontrati ad Aosta per l'inserimento del Centro
giovani in quel condominio di via Donatori del Sangue.
PRESIDENTE
: Ha chiesto di parlare l'Assessore alla Sanità
ed Assistenza Sociale Voyat, ne ha facoltà.
VOYAT (U.V.):
Venerdì scorso ho avuto un dibattito
pubblico con la popolazione ed ho preso accordi per altri
dibattiti, non con me ma con chi ha programmato questa comunità e
con chi andrà a gestirla.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti 29
Votanti 28
Favorevoli 28
Astenuti 1 (Sandri)
Il Consiglio approva
Oggetto n. 10043 in data 20 novembre 1987
:
Parziale modificazione della deliberazione del Consiglio regionale
n. 2799/VIII del 22 aprile 1987, concernente l'approvazione del
piano di riparto per opere pubbliche destinate all'assistenza delle
persone anziane.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 10099 in data 20 novembre 1987:
Concessione di un contributo di lire 6.600.000 alla Pro Loco di
Bosses per l'acquisto di Palco - Approvazione ed impegno di
spesa.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 10100 in data 20 novembre 1987:
Concessione di un contributo di lire 5.370.000 alla Pro Loco di
Saint-Nicolas per realizzare dépliant - Approvazione ed impegno di
spesa.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n. 10112 in data 20 novembre 1987:
Concessione e liquidazione al Comune di Fenis di un contributo
di lire 91.000.000 per la ghiacciatura e l'ordinaria manutenzione
della pista regionale di slittino di Combasse in Comune di Fenis,
per la stagione 1987/88.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n. 10114 in data 20 novembre 1987:
Approvazione di un ulteriore contributo di lire 80.000.000 al
comitato organizzatore manifestazioni turistico-sportive di sport
invernali a livello internazionale nelle spese previste per
l'organizzazione della Coppa del Mondo di sci alpino femminile -
Approvazione ed impegno di spesa.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti 30
Votanti 30
Favorevoli 29
Contrari 1
Il Consiglio approva
Oggetto n. 10115 in data
20
novembre
1987:
Concessione e liquidazione al Comitato di gestione
della pista di bob di Breuil-Cervinia di un ulteriore acconto di
lire 200.000.000 nelle spese da sostenere per la gestione della
pista stessa durante la stagione invernale 1987/88 - Approvazione e
finanziamento di spesa.
PRESIDENTE
: Ha chiesto di parlare il Consigliere Sandri,
ne ha facoltà.
SANDRI (N.S.):
In questa delibera si dà un ulteriore
contributo per l'annata 1987-88 al Comitato promotore, che ha
preventivato una spesa di 480 milioni.
Volevo sapere quanto è stato speso in tutto per la pista di bob
per l'annata 1986-87 e quanto era stato preventivato, in modo da
conoscere il margine di errore di cui dovremo sicuramente tenere
conto per le prossime deliberazioni.
PRESIDENTE
: Ha chiesto di parlare l'Assessore al Turismo,
Urbanistica e Beni Culturali Lanièce, ne ha facoltà.
LANIECE (D.C.):
La spesa sostenuta nell'annata 1986-87
ammonta a 481 milioni 250 mila; per il preventivo mi devo
informare; posso però dire che non si è mai superato il mezzo
miliardo per spese di ghiacciatura e di manutenzione. Su questo il
CONI dovrebbe darci un contributo del 50%.
PRESIDENTE
: Ha chiesto di parlare il Consigliere Sandri,
ne ha facoltà.
SANDRI (N.S.):
Chiedo all'Assessore, se possibile, di far
avere ai Capigruppo il dato che avevo chiesto precedentemente, ed
anche un minimo di relazione perchè sovente abbiamo indicazioni su
questa pista di bob la cui effettiva redditività e costo non sono
sempre chiari.
Vorrei che da parte del Presidente del comitato di gestione
della pista di bob di Breuil-Cervinia si facesse pervenire ai
Capigruppo una relazione su quanto è stato fatto nel 1986-87, su
quanto è previsto nel 1987-88 e soprattutto i dati di previsione e
consuntivo 1986-87, previsione 1988, che potrebbero essere utili
per prossime eventuali votazioni.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 28
Votanti: 27
Favorevoli: 27
Astenuti: 1 (Sandri)
Il Consiglio approva
Oggetto n. 10308 in data 20 novembre 1987
:
Concessione di un contributo di lire 9.500.000 a favore della
Parrocchia di Saint-Denis quale concorso nelle spese dalla stessa
sostenute per la ritinteggiatura e ridecorazione degli interni
della Chiesa parrocchiale sita nel capoluogo del Comune di
Saint-Denis - Approvazione ed impegno di spesa.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti 28
Votanti 27
Favorevoli 27
Astenuti 1 (Baldassarre)
Il Consiglio approva
Oggetto n. 10311 in data 20 novembre 1987:
Concessione di un contributo dell'importo di lire 19.600.000 a
favore della Parrocchia di Bionaz per l'esecuzione di interventi di
straordinaria manutenzione della Casa parrocchiale sita in località
Plan De Veyne del Comune di Bionaz - Approvazione ed impegno di
spesa.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti 28
Votanti 27
Favorevoli 27
Astenuti 1 (Baldassarre)
Il Consiglio approva
Oggetto n. 10312 in data 20 novembre 1987:
Concessione di un contributo di lire 20.000.000 alla Pro Loco di
Saint-Nicolas nelle spese previste per l'organizzazione di una
staffetta americana notturna, gara internazionale di sci nordico,
in programma a Saint-Nicolas il
3
gennaio 1988 -
Approvazione ed impegno di spesa.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 10313 in data 20 novembre 1987:
Concessione di un contributo "una tantum" di lire 10.000.000
alla società pallavolo Olimpia di Aosta, nelle spese sostenute per
l'attività operativa durante la stagione agonistica 1986/87 -
Approvazione e liquidazione di spesa.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti 29
Votanti 28
Favorevoli 28
Astenuti 1 (Sandri)
Il Consiglio approva
Oggetto n. 10315 in data 20 novembre 1987
:
Concessione di un contributo dell'importo di lire 5.000.000 a
favore della parrocchia di Oyace per l'esecuzione di interventi di
straordinaria manutenzione nella cappella, dedicata Madonna delle
Nevi, che è sita in località Alpe Verdonaz nel Comune di
Oyace
-
Approvazione ed impegno di spesa.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti 29
Votanti 28
Favorevoli 28
Astenuti 1 (Baldassarre)
Il Consiglio approva
Oggetto n. 10316 in data 20 novembre 1987:
Concessione di contributi per un importo di lire 102.000.000 a
favore di diverse Parrocchie per l'esecuzione di lavori di
manutenzione, di ritinteggiatura di edifici per il culto e di
restauro di altari, dipinti ed organi conservati in Chiese e
Cappelle - Approvazione ed impegno di spesa.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE (P.S.I.):
Per una questione di principio non
voteremo questa deliberazione, anche perchè ci siamo sempre
attenuti ad un certo tipo di impostazione che è quello di votare
per tutte quelle delibere (e oggi all'ordine del giorno ce ne sono
state parecchie) relative alla possibilità di intervento della
Regione nel ripristino, nella manutenzione e nella ristrutturazione
anche di edifici religiosi.
Avevamo già detto in una precedente seduta che in effetti il
preservare il nostro patrimonio artistico è un dovere
dell'Amministrazione regionale, soprattutto della Sovrintendenza
Antichità e Belle Arti. Il fatto che le deliberazioni che
prevedevano dei contributi alle parrocchie fossero finalizzati ad
interventi specifici ci tranquillizzava. Questa deliberazione
invece è un impegno generico di 102 milioni a favore di alcune
parrocchie; fra l'altro nella deliberazione in oggetto si dice che:
"non è stato possibile predisporre singole deliberazioni in
quanto le domande inoltrate non risultavano a tutt'oggi essere
corredate da tutta la documentazione richiesta dalla Sovrintendenza
per i Beni Culturali, ma che tuttavia la documentazione sia in
corso di approntamento da parte dei singoli istanti".
Questo
non ci dà sufficienti garanzie che in effetti la
Sovrintendenza possa poi approvare questi interventi e possa darne
una valutazione sulla base di una documentazione che non è ancora
stata prodotta.
In questo Consiglio abbiamo approvato diverse deliberazioni che
riguardavano edifici religiosi e non abbiamo avuto niente da dire,
però in questo caso di sarebbe sembrato più corretto approvare un
generico impegno di spesa e, una volta approvata la somma, si
potevano predisporre le singole deliberazioni come si è fatto per
le altre.
Qui si tratta di un impegno di fine anno, capiamo benissimo che
poi i soldi saranno utilizzati per fini anche lodevoli, però non ci
sentiamo di approvare al buio una deliberazione che presenta un
problema da un punto di vista generale senza entrare nel
particolare, anche perchè le precedenti deliberazioni erano
documentate da un preciso parere della Sovrintendenza che ci
tranquillizzava circa la qualità dell'intervento, circa la
necessità dell'intervento e circa la spesa da sostenere per
l'intervento stesso.
Questo è un atteggiamento che non condividiamo, quindi ci
asterremo dalla votazione di questa deliberazione.
PRESIDENTE
: Ha chiesto di parlare il Consigliere Sandri,
ne ha facoltà.
SANDRI (N.S.):
Le perplessità suscitate dal Consigliere
Torrione sono totalmente condivisibili, anzi mi si consenta di
fare, traendo spunto da questa delibera, una piccola osservazione
sul modo di operare dell'Assessorato al Turismo.
Credo che una cosa abbastanza positiva che ha meritato una
grande attenzione anche da parte dell'opposizione sia stata la
legge del FRIO, una legge con cui questa Giunta regionale ha
cercato di trasferire a livello locale il meccanismo del FIO
nazionale, soprattutto cercando di trovare una collaborazione con
gli enti locali perchè i piani di sviluppo, di potenziamento, di
recupero avessero a necessaria documentazione. È una legge ancora
parzialmente inceppata ma che ha sicuramente dato dei risultati
positivi e che ogni anno sta dimostrando di funzionare sempre
meglio.
Mentre da una parte va avanti questo tipo di politica,
dall'altra parte troviamo un Assessorato al turismo che, non so
neanche con quale faccia per certi aspetti, ci porta in ratifica
una delibera d'urgenza per restauro di altari, di organi e di
dipinti (questa urgenza è tutta da dimostrare) senza la
documentazione e con l'arroganza, per certi aspetti, di scriverlo
nella premessa. In che modo l'Assessorato pensa di tutelarsi della
congruità degli interventi se non c'è una documentazione? Al Comune
di Aosta e a molti altri Comuni sono stati negati dei soldi perchè
mancava la documentazione, ed erano enti locali comunque soggetti a
tutta una serie di controlli di tutela da parte della CO. RE.CO., e
noi adesso a degli enti che in altra maniera non possiamo
controllare diamo dei soldi senza nemmeno avere la
documentazione?
Questo potrebbe essere un incentivo per i parroci a chiedere dei
soldi, perchè sappiamo che l'Assessore al turismo è disponibile a
darli anche senza documentazione.
Sul problema dell'urgenza, credo che l'urgenza non ci sia, né è
dimostrata da questo tipo di lavori, a parte i casi di
ritinteggiatura, per cui mi chiedo in quali di questi casi di
parrocchie c'era l'urgenza di intervenire e in quali no; non
vorremmo che per due o tre interventi ci fosse l'urgenza e per
altri non ci fosse.
A mio parere la cosa più sensata che possa fare l'Assessore è
ritirare questa delibera e riportarcela quando avrà la
documentazione necessaria.
PRESIDENTE
: Ha chiesto di parlare il Consigliere Bajocco,
ne ha facoltà.
BAJOCCO (P.C.I.):
Mi voglio soffermare sull'ultimo punto
di questa ratifica, dove c'è la ragione d'urgenza.
L'urgenza sarebbe giustificata se ad esempio una valanga avesse
rovinato il tetto, ma non penso che sia urgente il lavoro di
rimettere a posto l'organo della chiesa, sistemare i dipinti,
restaurare le altre cose.
È la prima volta da quando siedo in questo Consiglio che vedo
che anche le Chiese si sono unite in cooperativa; fino a ieri avevo
sempre visto che in base alle indicazioni dei vari Assessori che si
sono succeduti, in base alla richiesta delle parrocchie, venivano
dati dei contributi, invece oggi ci troviamo davanti ad un
raggruppamento di chiese per avere contributi per lavori che penso
siano tutti uguali.
Il Gruppo comunista ha sempre votato i contributi dati alle
chiese, in special modo quelli per cui vi era il benestare della
Sovrintendenza alle Antichità e Belle Arti, perché le chiese sono
delle opere destinate a rimanere nel tempo.
Un invito che faccio alla Giunta è questo: avete fatto mille
leggi, fatene mille e due, ma fate una legge che serva a dare dei
contributi per il restauro delle chiese, per il mantenimento di
quelle opere a cui la Sovrintendenza alle Belle Arti attribuisce
valore di cultura; così come diamo per legge dei contributi ai
Comuni per la sistemazione dei municipi, facciamone una anche per
queste cose.
Chiediamo all'Assessore di ritirare la deliberazione ed
attendere che vi sia tutta la documentazione richiesta dalla
Sovrintendenza, altrimenti il nostro Gruppo, dopo tanti anni, si
asterrà.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Non posso dire le stesse cose che
ha detto il Consigliere Bajocco, perchè in quasi cinque anni le
delibere relative a interventi di questo genere non le ho mai
votate.
Ieri è stata fatta una conferenza stampa, nella quale il
Presidente della Giunta ha cercato di camuffare quanto non è stato
fatto da questa maggioranza. Volevo suggerire ieri in quella
conferenza stampa di parlare di quello in cui questa maggioranza si
è contraddistinta in questi quattro anni e mezzo, cioè in una
valanga di contributi e parroci, parrocchie e via di seguito. Non
mi sembra una politica idonea, quando esiste il problema della
disoccupazione giovanile, quello dei tossicodipendenti, quello di
una sacca di povertà, di pensionati che vivono con 400 mila lire al
mese; invece questa Giunta (e lo ripeteremo anche in campagna
elettorale) si è distinta nel distribuire miliardi a valanga, con
interventi costosi per la comunità valdostana.
Se la Giunta vuole andare avanti con questa politica è libera di
farlo; io sono orgoglioso di non avere mai votato questi
interventi, e non voterò neanche oggi, oltretutto per quanto hanno
detto i Consiglieri che mi hanno preceduto (è assurda l'urgenza,
manca la documentazione, non si capisce che tipo di intervento
bisogna fare), questi contributi per 102 milioni. Siamo già in
campagna elettorale, non vogliamo malignare su questo tipo di
intervento, perché non lo riteniamo corretto, come non riteniamo
corretto il modo con cui voi amministrate i soldi dei contribuenti
valdostani.
PRESIDENTE
: Ha chiesto di parlare l'Assessore al Turismo,
Urbanistica e Beni Culturali Lanièce, ne ha facoltà.
LANIECE (D.C.):
Rispondo anzitutto al Consigliere
Baldassarre: i contributi che eroghiamo come Giunta sono previsti
da una legge, approvata dal Consiglio, in base alla quale le
parrocchie presentano le domande; noi poi diamo il 60% della spesa.
Si tratta di interventi che servono a tutelare un patrimonio di
tutti e non solo di qualcuno.
Sulla questione di fare una delibera del genere, è ovvio già
nella sua premessa: abbiamo voluto essere sinceri e non venire qua
a raccontare frottole. Difatti nel terzo punto del deliberato si
dice che
"allorquando i singoli interventi saranno completati e
controllati dalla Sovrintendenza per i Beni Culturali"
le spese
saranno liquidate. Quindi è un impegno di cifre che non saranno
liquidate se la Sovrintendenza non darà il benestare, perchè è
compito della Sovrintendenza stessa stabilire se i lavori sono
stati eseguiti e se lo sono stati in maniera conforme a quanto
stabilisce la legge.
Non posso ritirare la delibera che serve ad impegnare la cifra,
comunque ci sono delle garanzie: la Sovrintendenza controllerà che
tutto venga eseguito come ha fatto sugli altri interventi.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti 28
Votanti 21
Favorevoli 20
Contrari 1
Astenuti 7 (Bajocco, Baldassarre, Breuvé, Cout, Dolchi, Mafrica
e Millet)
Il Consiglio approva
Oggetto n. 10768 in data 4 dicembre 1987
:
Sottoscrizione di capitale azionario della S.p.A. "Cime Bianche" di
Valtournenche - Approvazione ed impegno di spesa.
PRESIDENTE
: Ha chiesto di parlare il Consigliere Sandri,
ne ha facoltà.
SANDRI (N.S.):
Volevo conoscere quali erano queste spese
urgenti per cui era fondamentale fare questo tipo di deliberazione,
come viene citato in premessa. Inoltre volevo conferma della
notizia per cui uno degli azionisti privati di questa società si
sarebbe staccato dalla società stessa ed avrebbe messo all'asta
pubblica un congruo numero di azioni. Questo mi risulterebbe da
annunci di legali che sono usciti su quotidiani nazionali.
PRESIDENTE
: Ha chiesto di parlare il Consigliere Millet,
ne ha facoltà.
MILLET (P.C.I.):
Voglio cogliere l'occasione per rifare
un discorso che avevamo fatto in altre sedi, discutendo delibere
del genere, che riguarda il fatto che la Giunta e il Consiglio
regionale decidano di accettare l'aumento di capitale alcuni mesi
dopo che sia stato deliberato da parte del Consiglio di
amministrazione.
La Regione, se non volesse accettare l'aumento di capitale,
avendo dei membri nel Consiglio di amministrazione, potrebbe
predisporre questa delibera in precedenza in modo di dare mandato
ai propri rappresentanti. Pongo una questione di metodo, altrimenti
se la Giunta regionale non fosse d'accordo, cosa succederebbe, al
di là di diminuire di percentuale?
Quindi propongo nuovamente di trovare un modo diverso di
approvare l'aumento dei capitali, poichè la Regione è presente in
molte società, in modo da andare solo successivamente al versamento
concreto. Forse sarebbe opportuno rivedere un po' questi passaggi,
perchè molte volte nella stessa deliberazione c'è l'accettazione
dell'aumento del capitale e del versamento.
Pongo questa questione perchè nel discutere sull'accettazione
dell'aumento di capitale si può affrontare il discorso dello stato
della società, invece deliberare sul versamento diventa un atto
dovuto: sono due momenti diversi.
Chiedo in questa sede, dal momento che si accetta l'aumento di
capitale fatto al 10 luglio 1987, qual è il deficit della società,
perchè a me risulta che non sia di poco conto, e se questo aumento
di capitale è per andare a coprire il deficit o per fare dei
lavori. Vorrei ribadire che da parte della Regione sarebbe
opportuno fare uno studio su questa società di risalita per
indagare sulla natura di questo deficit, perchè se le società
continuano ad avere deficit è difficile che il privato partecipi.
Infine vorrei sapere quali sono i soci della società oltre alla
Regione.
PRESIDENTE
: Ha chiesto di parlare l'Assessore al Turismo,
Urbanistica e Beni Culturali Lanièce, ne ha facoltà.
LANIECE (D.C.):
Dal punto di vista del metodo, abbiamo
già detto in precedenti occasioni che avremmo esaminato il
problema, per poter arrivare prima, anziché con un atto dovuto come
in questo caso.
Teniamo conto che se siamo dentro la società e la maggioranza
delibera, noi o usciamo o dobbiamo per forza accettare l'aumento di
capitale.
Comunque il rilievo di metodo sollevato dal Consigliere Millet è
giusto: se potessimo discutere a monte sarebbe meglio che
ratificare.
I dati richiesti li farò pervenire al Consigliere Millet, perchè
al momento non li ho disponibili.
Per la questione delle azioni, un socio aveva offerto le sue
azioni ala Regione, ma noi abbiamo detto che non avevamo intenzione
di acquistare ulteriori azioni. A tutt'oggi sembra che nessuno
abbia fatto proposte concrete per acquistarle.
Per raggiungere il 35% esatto dovremmo versare una tranche di
circa 89 milioni; adesso versiamo questa somma per portarci al pari
di quanto versato da altri azionisti. Questo aumento serve per fare
alcuni interventi di miglioria sugli impianti.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti 27
Votanti 26
Favorevoli 26
Astenuti 1 (Sandri)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK