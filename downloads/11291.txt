Consiglio Regionale della Valle d'Aosta - Oggetto del Consiglio n. 2344 del 27 giugno 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2344 del 27 giugno 1991 - Resoconto
OGGETTO N. 2344/IX Approvazione della concessione di un
contributo nelle spese per l'organizzazione di un incontro tecnico
scientifico a favore dell'Unità Operativa di Chirurgia Vascolare ed
Angiologia del presidio ospedaliero di Aosta.
Errore. L'origine riferimento non è stata trovata.
Presidente
Do lettura della proposta di deliberazione
iscritta al punto 72 dell'ordine del giorno.
Deliberazione Il Consiglio regionale
delibera
1°) di approvare la concessione di un contributo di lire
30.000.000 (trentamilioni) a favore del Dott. Domenico Palombo,
primario dell'Unità Operativa di Chirurgia Vascolare ed Angiologia
del pre-sidio ospedaliero di Aosta per l'organizzazione
dell'incontro tecnico-scientifico della Commissione per la
regolamentazione degli stan-dards formativi del Chirurgo Vascolare
in Europa che si svolgerà a St. Vincent presumibilmente nei giorni
10-11-12 novembre 1991;
2°) di approvare ed impegnare la relativa spesa di lire
30.000.000 (trentamilioni) con imputazione della stessa al Capitolo
60820 del bilancio di previsione della Regione per l'anno 1991
"Contributi per interventi nel settore della sicurezza sociale" che
presenta la necessaria disponibilità;
3°) di stabilire che alla liquidazione della spesa si provveda,
ai sensi dell'articolo 58 della legge regionale 27 dicembre 1989,
n. 90, su presentazione di idonea documentazione atta a dimostrare
le spese sostenute;
4°) di stabilire che all'emissione del relativo mandato di
pagamento a favore del Dott. Domenico Palombo, responsabile
dell'U.O. di Chirurgia Vascolare ed Angiologia del presidio
ospedaliero di Aosta, si provveda con le modalità di cui
all'articolo 59 della legge regionale 27 dicembre 1989, n. 90.
Presidente
Ha chiesto la parola il Consigliere
Riccarand; ne ha facoltà.
Riccarand (VA)
Come era già stato rilevato in
altre occasioni, le proposte di deliberazione dell'Assessorato alla
Sanità ed Assistenza sociale, contrariamente a quelle di altri
Assessorati, in particolare del Turismo, Urbanistica e Beni
culturali, non contengono mai i preventivi di spesa.
Sarebbe bene che, come avviene negli altri provvedimenti, questi
preventivi fossero elencati, in modo che il Consigliere che deve
votare il provvedimento si renda conto dell'entità della spesa e
quindi del rapporto tra spesa complessiva e contributo
regionale.
In assenza di queste indicazioni, vorrei chiedere all'Assessore
Beneforti se è in grado di darci alcune indicazioni sui costi
previsti da questa iniziativa e sulla quota coperta dal contributo
regionale, che in questo caso ammonta a trenta milioni di lire
Presidente
Ha chiesto la parola l'Assessore alla
Sanità ed Assistenza sociale, Beneforti; ne ha facoltà.
Beneforti (DC)
Si tratta di un convegno cui
parteciperanno circa cinquanta persone. Le spese organizzative sono
previste in circa cinquanta o sessanta miliardi...
(...Interruzione...)
....cinquanta o sessanta milioni... Scusate, ma è a causa
dell'ora piuttosto tarda. I medici della chirurgia vascolare hanno
detto che un contributo regionale di trenta milioni, pari a circa
il cinquanta per cento delle spese, aggiunto ad altri contributi,
concorrerebbe a coprire le spese organizzative del convegno.
Président
Le Conseiller Perrin a demandé la parole;
il en a la faculté.
Perrin (UV)
J'ai entendu monsieur l'Assesseur dire
qu'à ce congrès participent environ cinquante personnes...
(...Interruption...)
...cinquante, mais ici il y a écrit 500 participants.
Presidente
Ha chiesto la parola l'Assessore alla
Sanità ed Assistenza sociale, Beneforti; ne ha facoltà.
Beneforti (DC)
500 sono i partecipanti al
precedente congresso di Saint-Vincent, mentre ora si riuniscono
cinquanta persone per tirare le conclusioni e stendere gli atti di
quel congresso.
Presidente
Ha chiesto la parola il Consigliere
Riccarand; ne ha facoltà.
Riccarand (VA)
Non riesco a capire l'ammontare
della spesa di 50 o 60 milioni per una riunione tecnico-operativa
di una cinquantina di persone, con nessuna rilevanza esterna, e poi
mi chiedo perché mai dobbiamo contribuire come Regione.
Presidente
Se nessuno chiede la parola, pongo in
votazione la proposta di deliberazione in oggetto.
Esito della votazione:
Presenti: 32
Votanti e favorevoli: 31
Astenuti: 1 (Riccarand)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK