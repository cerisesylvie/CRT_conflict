Consiglio Regionale della Valle d'Aosta - Oggetto del Consiglio n. 950 del 14 gennaio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 950 del 14 gennaio 2015 - Resoconto
OGGETTO N. 950/XIV- Ordine dei lavori.
Presidente -
Ha chiesto la parola il collega Farcoz.
Farcoz (UV)
- Sì, grazie Presidente.
Come concordato in I Commissione, chiedo se è possibile
iscrivere il DL n. 37, relativo alla legge elettorale dei Comuni,
all'ordine del giorno qui in aula e contestualmente invertire
l'ordine del giorno per appunto fare anticipare il punto.
Presidente
- Sì, collega Farcoz, io credo per i lavori
finiamo le quattro interpellanze, dopodiché facciamo la sospensione
dei Capigruppo e guardiamo le questioni da iscrivere, quindi anche
vediamo come procedere con i lavori oggi e domani, avevamo già
parlato in questo senso ai Capigruppo. Se va bene, possiamo in
questi 40 minuti finire le interpellanze poi così abbiamo contezza,
anche perché gli uffici stanno preparando le fotocopie e quindi
rischieremmo poi di discutere un tema senza la documentazione ai
Consiglieri. Va bene? Punto 18 all'ordine del giorno...ah, chiedo
scusa, la parola al collega Ferrero.
Ferrero (M5S)
- Grazie Presidente.
Per una mozione d'ordine. Alle 14,30, sostanzialmente, io ho
avuto la copia del parere del CELVA con alcune osservazioni che
riguardano la modifica di articoli, parere che sostanzialmente è
positivo, però ci sono delle osservazioni. Alle 14,30 ho avuto
anche la copia definitiva dell'articolato. Adesso io capisco che è
stato fatto un percorso dalle altre forze politiche congiunto
riguardo al testo di legge, però dovete capire che, per il fatto
che noi non abbiamo condiviso il percorso, non dobbiamo comunque
avere pregiudicata la possibilità di presentare degli emendamenti
su di un testo che viene presentato però mezz'ora prima del
Consiglio... Allora, io voglio capire se siamo al Consiglio
regionale o se questo è come una pizza o il panino da Mc Donald's o
il take away
, perché questo non è effettivamente serio. Io
rispetto il percorso che avete fatto congiuntamente, però noi
dobbiamo avere il tempo come forza politica di esaminare il testo;
tra l'altro, ci sono anche delle osservazioni del CELVA che sono
comunque, secondo noi, suscettibili di rilievo e di essere prese in
considerazione. Le cose fatte in 10 minuti, soprattutto quando si
tratta di un articolato che è così complesso, sinceramente noi non
riteniamo possano essere fatte. Non è quindi che si può sbattere lì
un testo
:
"l'abbiamo visto noi e va bene", perché sennò è
inutile che qui fate le commemorazioni:
"Je suis Charlie""
,
poi alla fine? La libertà di esaminare le cose, la democrazia è
questa: "ci siamo visti noi in quattro stanze, voi siete stati
fuori, adesso c'è questa cosa"? Per quanto ci riguarda, quindi non
è corretto quello che sta avvenendo.
Presidente
- Collega Ferrero, credo che questo tema nella
sospensione con i Capigruppo lo possiamo affrontare e lei può
esprimere alla Conferenza dei Capigruppo queste sue perplessità.
Quando avremo questa sospensione, lei faccia presente eventualmente
queste sue osservazioni e la Conferenza dei Capigruppo le darà
delle risposte.
Punto 18 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK