Consiglio Regionale della Valle d'Aosta - Oggetto del Consiglio n. 1878 del 15 febbraio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1878 del 15 febbraio 1991 - Resoconto
OGGETTO N. 1878/IX - Proposta di legge: "Interventi
finanziari per incentivare le amministrazioni pubbliche a dotarsi
di automezzi non inquinanti".
Presidente: La proposta di legge n. 163, presentata dal
Consigliere Riccarand, è iscritta al punto 45
dell’ordine del giorno.
Ha chiesto la parola il Consigliere Riccarand; ne ha
facoltà.
Riccarand (VA):
Da alcuni anni sono stati immessi sul
mercato, degli autoveicoli con motore interamente o parzialmente
elettrico oppure alimentato a metano, che hanno il vantaggio di non
alimentare l’inquinamento atmosferico o lo riducono
notevolmente. Si tratta di veicoli di vario genere prodotti da
numerose case, dalle più piccole alle più grandi, come ad esempio
dalla Fiat: automobili, autobus, furgoni, api, eccetera; la
casistica è abbastanza ampia.
Il vero problema di questi veicoli è il costo, perché la loro
produzione è ancora limitata ed ha un mercato ristretto, per cui i
costi di produzione e quindi di vendita agli utenti, è notevolmente
elevato e per ora non ne consente una grande diffusione, rendendo
piuttosto difficile l’accesso a tali mezzi.
La strada per una crescente utilizzazione di questi veicoli
"puliti" è ormai indicata: delle associazioni stanno operando
attivamente per introdurre nell’uso, sempre più
veicoli elettrici; a livello europeo esiste la
"Sitelake",
un’organizzazione che riunisce le città ed i comuni
che stanno potenziando ed incentivando l’uso di
mezzi elettrici per le esigenze della mobilità urbana; alcuni Stati
e città stanno cominciando ad assumere drastici provvedimenti per
ridurre l’inquinamento e l’esempio
più clamoroso è quello della città di Los Angeles, in California,
la quale ha già deciso che su tutto il territorio metropolitano, a
partire dal 2006, non sarà più consentito il traffico ai veicoli
funzionanti a benzina o a gasolio, ma solo ai veicoli elettrici. Si
può dire, quindi, che l’innovazione tecnologica,
opportunamente sorretta ed incentivata, tenda a sostituire
progressivamente i veicoli inquinanti.
Con questa proposta di legge, si cerca di incentivare la
pubblica amministrazione e le società concessionarie dei servizi di
trasporto pubblico, all’acquisto e
all’utilizzo di veicoli elettrici o alimentati a
metano. Essa interessa quindi la Regione, i comuni, le comunità
montane, l’Usl e le società concessionarie di
servizi di trasporto pubblico. L’incentivazione
prevista dalla legge, è riferita ai prezzi
d’acquisto e prevede un abbattimento fino al 90 per
cento del prezzo d’acquisto di questi veicoli.
La proposta prevede inoltre, che la Regione possa stipulare
delle convenzioni con le case produttrici di veicoli "puliti", per
spuntare prezzi d’acquisto convenienti ed ottenere
un’adeguata assistenza tecnica, visto che questi
veicoli hanno un funzionamento diverso e richiedono una particolare
forma di assistenza.
La spesa prevista per l’applicazione della legge
è di 250 milioni di lire, alla cui copertura si provvede con un
fondo globale, appositamente inserito nel bilancio di previsione
del 1991.
La proposta di legge ha ottenuto, all’unanimità,
il parere favorevole della II e della III Commissione consiliare
permanente.
L’ufficio trasporti
dell’Assessorato competente, mi ha fatto pervenire
dei rilievi, accompagnandoli con alcune proposte di modifica, che
non cambiano sostanzialmente la proposta di legge, ma introducono
tre correzioni positive: la prima riguarda
l’estensione del finanziamento, alle attrezzature
necessarie per il funzionamento del veicolo (batterie...), la
seconda la possibilità di finanziare anche
l’eventuale sperimentazione che un comune decida di
intraprendere, mentre la terza propone di innalzare al 90 per cento
il contributo alle società concessionarie, per rendere più
conveniente il ricorso ai veicoli non inquinanti, visto che già
attualmente possono ottenerne uno del 75 per cento per acquistare
veicoli funzionanti a benzina o a gasolio.
Queste sono le modifiche presentate con
l’emendamento che ho fatto distribuire e che
praticamente corregge gli articoli 1, 2 e 3 nel senso proposto
dagli uffici dell’Assessorato
all’Industria, Commercio, Artigianato e
Trasporti.
Presidente:
Ha chiesto la parola
l’Assessore all’Industria, Commercio,
Artigianato e Trasporti, Fosson; ne ha facoltà.
Fosson (DC):
La Giunta e la maggioranza valutano
positivamente questa proposta di legge, pur ritenendo che i 250
milioni previsti, renderanno possibili ben pochi interventi. Resta
comunque valido il principio ispiratore ed in questo senso la
maggioranza voterà a favore.
Voglio aggiungere che la Giunta ha in avanzata fase ormai di
studio, un’ipotesi operativa per
l’utilizzo di alcuni autobus elettrici nella città
di Aosta; si tratta per esattezza di autobus a funzionamento misto:
elettrico e con motore a combustione interna. Questi autobus sono
estremamente costosi, come è già stato ricordato dal Consigliere
Riccarand, ma vale la pena ipotizzare il loro utilizzo
sperimentale, cosa che potrebbe tornarci molto utile in caso di
utilizzo generalizzato di veicoli non inquinanti da parte delle
amministrazioni pubbliche.
Presidente:
Ha chiesto la parola il Consigliere
Rollandin; ne ha facoltà.
Rollandin (UV):
La proposition de projet de loi qui a été
présentée, va sans doute dans la direction de réduire la pollution.
Je crois que dans ce sens on a déjà eu la possibilité
d’étudier quelles sont les possibilités réelles et
les conséquences d’une intervention de ce genre.
Je crois qu’en même temps on ne peut pas oublier
que sur le même thème il y a un débat qui est en train de se faire
dans les différents pays du monde. En Amérique c’est
de ces jours une intervention du Congrès. Je crois que plusieurs
d’entre vous ont suivi ce thème.: "Se tutto andrà
come previsto dal nuovo piano energetico nazionale, entro
l’anno 2030 il 20 per cento del mercato
automobilistico americano sarà dominato da vetture elettriche ed il
consumo interno di petrolio scenderà del 47 per cento". En même
temps: "Le tre principali case automobilistiche americane, la
General Motors, Ford et Crysler insieme al dipartimento
dell’energia USA, hanno già annunciato
l’avvio di un consorzio di ricerca sulle batterie
elettriche avanzate".
Je crois qu’il s’agit de thèmes,
surtout le discours de la recherche et le discours des consortiums
des différentes entreprises au niveau italien, qui pourraient en
effet, suivre la même adresse. Je crois que dans ce sens, en même
temps qu’on va approuver une loi de ce genre qui je
tiens à le souligner est sans doute au niveau de bonne intention,
car le fait de prévoir que petit à petit il y ait une
sensibilisation par rapport à la pollution due aussi aux voitures
au-delà des transports publics, c’est surtout pour
donner un signal d’un changement
d’adresse.
Surtout, je tiendrais à souligner que plutôt que prévoir tout
simplement un aide aux uns ou aux autres, il faudrait primer
l’aide au transport public et dans ce sens je crois
que l’intervention et les modifications qui ont été
proposées, vont dans cette direction. Ce serait vraiment absurde
qu’on limite l’intervention au niveau
des voitures là où je tiens à dire que l’économie à
présent... L’autonomie de la circulation est réduite
à 60 kilomètres, tandis que, par exemple, les recherches pourraient
permettre d’atteindre une autonomie de 320
kilomètres, ce qui donnerait, sauf les cas exceptionnels, une large
possibilité d’utilisation de ces moyens.
Je crois qu’on peut profiter de cette occasion,
pour présenter en même temps une intervention ou tout de même
pousser, afin qu’il y ait deux interventions
fondamentales au niveau national. D’un côté, en même
temps qu’on va aider les grandes entreprises, on
pourrait demander qu’il y ait une intervention dans
ce secteur et d’autre part on pourrait prévoir, dans
l’attente de cette solution qui,
n’oublions pas, avant d’être
généralisée aura des temps plutôt longs...
N’oublions pas les problèmes économiques et les
problèmes des grandes entreprises, mais tout de même il faudrait
prévoir en même temps une intervention, afin qu’il y
ait sur les voitures existantes toute une série de mesures pour
réduire la pollution.
Je crois qu’il faut faire trois interventions
conséquentes et surtout liées au but final,
c’est-à-dire de réduire la pollution. Je
demanderais, si possible, de présenter une résolution, qui aille
dans ce sens en invitant soit le Gouvernement que les entreprise
intéressées à aller dans cette direction. Je crois que tout de
même, est à souligner que la recherche dans ce domaine est menée
avec le sérieux que nous connaissons, pour toute une série de
résultats, de la part des principales entreprises américaines. Les
Japonais, je crois qu’on le sait, sont en train
d’étudier le même thème. Tout de même, je crois que
les échéances sont à peu près les mêmes. Les Japonais ont prévu le
2020 comme date pour donner un résultat concret et surtout pour
dépasser les limites que aujourd’hui tout le monde
reconnaît, à un système de ce genre.
On votera cette loi, dans l’espoir que la
recherche pourra faire, dans les plus brefs délais, des pas
concrets et pour donner un signal pour que tout le monde se
préoccupe de ce problème.
Presidente:
Ha chiesto la parola il Presidente della
Giunta, Bondaz; ne ha facoltà.
Bondaz (DC):
Poiché ieri, in assenza di notizie precise,
sono stato piuttosto laconico, approfitto della discussione di
questa legge per comunicare al Consiglio che la Regione ha
presentato ricorso alla Corte Costituzionale per le leggi n. 9 e 10
relative al piano energetico nazionale.
Presidente:
Ha chiesto la parola il Consigliere Mafrica;
ne ha facoltà.
Mafrica (PCI):
Il nostro Gruppo è favorevole a questa
proposta di legge ed intende anche sottolinearne il carattere
promozionale.
E’ opportuno però ricordare che, oltre al
problema dell’inquinamento dei gas di scarico,
esiste anche quello dello smaltimento delle batterie e delle pile,
che non è di facile soluzione. La ricerca in questo campo va fatta,
ma dipende anche dall’interesse che le industrie
hanno per questo genere di interventi. Se, come sembra possibile,
il mercato delle automobili elettriche ha un qualche impulso, è più
facile che la ricerca sia accelerata; se invece non avesse uno
sviluppo sufficiente, potrebbe essere interrotto un ulteriore
studio o ricerca in questo campo.
Credo che l’interesse della nostra Regione valga
ad indicare, sia pure modestamente, che occorre procedere in questa
direzione.
Presidente:
Ha chiesto la parola il Consigliere
Riccarand; ne ha facoltà.
Riccarand (VA):
Sicuramente le osservazioni che sono
state fatte, sottolineando il carattere promozionale ed educativo
di questa legge, sono evidenti: si tratta di dare un segnale,
indicare una strada e cominciare a percorrerla, ma poi occorre
tutto un insieme di energie che permetta di determinare una
svolta.
Credo che vada sottolineato, che non solo negli Stati Uniti e in
Giappone, come diceva il Consigliere Rollandin, ma anche nel piano
energetico italiano, sono previsti specifici finanziamenti per le
aziende che producono veicoli a trazione elettrica o che sono
alimentati a metano, perché questo indirizzo è ormai generalizzato.
Visto che la sperimentazione ha dimostrato che questa strada è
percorribile, si tratta di percorrerla fino in fondo.
La prossima settimana si svolgerà a Padova un convegno a cadenza
biennale, sulla mobilità urbana. Una giornata sarà specificatamente
dedicata ai veicoli elettrici. Sarà presente anche una delegazione
del Consiglio, che potrà verificare direttamente i passi in avanti
in questo settore.
Credo che, se questo primo passo incontrerà, come sembra di
capire dai primi colloqui, la disponibilità delle società
concessionarie dei servizi di trasporto pubblico e di alcuni
Comuni, riuscirà a produrre buoni frutti e porrà la Regione Valle
d’Aosta all’avanguardia, in un
settore che potrà essere seguito anche da altre Regioni, diventando
un fattore molto interessante e condizionante per tutte le case
costruttrici di veicoli.
Presidente:
Passiamo all’esame
dell’articolato, nel testo predisposto dalle
Commissioni consiliari permanenti II e III.
Do lettura dell’articolo 1.
Articolo 1
1. Al fine di permettere all’amministrazione
regionale, ai comuni, alle comunità montane,
all’Unità sanitaria locale della Valle
d’Aosta, nonché alle società concessionarie od
esercenti di servizi di trasporto pubblico operanti in Valle
d’Aosta, di dotarsi di automezzi non inquinanti, la
Giunta regionale è autorizzata:
a) a stipulare, sentita la competente Commissione consiliare,
convenzioni con case produttrici di autoveicoli elettrici o
alimentati a metano e loro concessionarie;
b) ad erogare contributi a comuni, comunità montane e Unità
sanitaria locale, per l’acquisto di autoveicoli
elettrici o alimentati a metano;
c) ad erogare alle società concessionarie od esercenti di
servizi di trasporto pubblico operanti in Valle
d’Aosta, contributi per l’acquisto di
autoveicoli elettrici o alimentati a metano.
Presidente:
Do lettura dell’emendamento
sostitutivo dell’articolo 1, proposto dal
Consigliere Riccarand.
Emendamento
Articolo 1
1. Al fine di permettere all’Amministrazione
regionale, ai comuni, alle comunità Montane,
all’Unità Sanitaria Locale della Valle
d’Aosta, nonché alle società concessionarie od
esercenti di servizi di trasporto pubblico operanti in Valle
d’Aosta, di dotarsi di automezzi non inquinanti, la
Giunta regionale è autorizzata:
a) a stipulare, sentita la competente Commissione consiliare,
convenzioni con case produttrici di autoveicoli elettrici o
alimentati a metano e loro concessionarie;
b) ad erogare contributi a comuni, comunità Montane e Unità
Sanitaria Locale, per l’acquisto di autoveicoli
elettrici o alimentati a metano e delle relative attrezzature;
c) ad erogare alle società concessionarie od esercenti di
servizi di trasporto pubblico operanti in Valle
d’Aosta, contributi per l’acquisto di
autoveicoli elettrici o alimentati a metano e delle relative
attrezzature;
d) a promuovere e finanziare sperimentazioni di servizi di
trasporto pubblico con autoveicoli elettrici o alimentati a metano,
in accordo con comuni e società concessionarie di servizi di
trasporto pubblico.
Presidente:
Se nessuno chiede la parola, pongo in
votazione l’emendamento sostitutivo
dell’articolo 1 testé letto.
Esito della votazione:
Presenti, votanti e favorevoli: 27
Il Consiglio approva all’unanimità
Presidente:
Do lettura dell’articolo
2.
Articolo 2
1. Le convenzioni di cui alla lettera a)
dell’articolo 1 devono avere durata quinquennale e
devono prevedere, da parte delle case produttrici o loro
concessionarie, agevolazioni per gli acquisti, per la manutenzione
e per la gestione degli autoveicoli a favore
dell’Amministrazione regionale, dei Comuni, delle
Comunità montane e dell’Unità sanitaria locale della
Valle d’Aosta e delle società concessionarie od
esercenti di servizi di trasporto pubblico.
Presidente:
Do lettura dell’emendamento
sostitutivo dell’articolo 2, proposto dal
Consigliere Riccarand.
Emendamento
Articolo 2
1. Le convenzioni di cui alla lettera a)
dell’articolo 1 devono avere durata quinquennale e
devono prevedere, da parte delle case produttrici o loro
concessionarie, agevolazioni per gli acquisti, per la manutenzione
e per la gestione degli autoveicoli a favore
dell’amministrazione regionale, dei comuni, delle
comunità Montane, dell’Unità Sanitaria Locale della
Valle d’Aosta e delle società concessionarie od
esercenti di servizi di trasporto pubblico.
2. Le sperimentazioni di cui alla lettera d)
dell’articolo 1, vengono approvate dalla Giunta
regionale, sentito il parere della competente Commissione
consiliare permanente.
Presidente:
Se nessuno chiede la parola pongo in
votazione l’emendamento sostitutivo
dell’articolo 2, testé letto.
Esito della votazione:
Presenti, votanti e favorevoli: 27
Il Consiglio approva all’unanimità
Presidente:
Do lettura dell’articolo
3.
Articolo 3
1. L’entità del contributo di cui alla lettera.
b) dell’articolo 1 è pari al 90 per cento del prezzo
di acquisto dell’autoveicolo elettrico o alimentato
a metano.
2. L’entità del contributo di cui alla lettera c)
dell’articolo 1 è pari all’80 per
cento del prezzo di acquisto dell’autoveicolo
elettrico o alimentato a metano.
3. L’entità dei contributi erogati dalla Regione
Valle d’Aosta alle società concessionarie od
esercenti di servizi di trasporto pubblico per
l’acquisto di autoveicoli funzionanti a benzina o
gasolio, non può superare il 60 per cento del prezzo di acquisto
dell’autoveicolo.
4. Per accedere ai contributi di cui alle lettere b) e c)
dell’articolo 1 i comuni, le comunità montane,
l’Unità sanitaria locale della Valle
d’Aosta e le società concessionarie od esercenti di
servizi di trasporto pubblico, devono presentare apposita domanda
alla Presidenza della Giunta regionale.
5. La Giunta regionale delibera l’approvazione
del contributo entro trenta giorni dalla presentazione della
domanda di cui al comma 2.
Presidente:
Do lettura dell’emendamento
sostitutivo dell’articolo 3, proposto dal
Consigliere Riccarand.
Emendamento
Articolo 3
1. L’entità dei contributi di cui alle lettere b)
e c) dell’articolo 1 è pari al 90 per cento del
prezzo di acquisto dell’autoveicolo elettrico o
alimentato a metano e delle relative attrezzature.
2. Per accedere ai contributi di cui alle lettere b) e c)
dell’articolo 1 i comuni, le comunità Montane,
l’Unità Sanitaria Locale della Valle
d’Aosta e le società concessionarie od esercenti di
servizi di trasporto pubblico, devono presentare apposita domanda
all’Assessorato regionale
all’Industria, Commercio, Artigianato e
Trasporti.
3. La Giunta regionale delibera l’approvazione
del contributo entro trenta giorni dalla presentazione della
domanda.
Presidente:
Se nessuno chiede la parola, pongo in
votazione l’emendamento sostitutivo testé letto.
Esito della votazione:
Presenti, votanti e favorevoli: 27
Il Consiglio approva all’unanimità
Presidente:
Do lettura dell’articolo
4.
Articolo 4
1. Per l’applicazione della presente legge, è
autorizzata per l’anno 1990 la spesa di lire 250
milioni, che graverà sull’istituendo capitolo n°
22875 del bilancio di previsione della Regione per
l’esercizio finanziario 1990.
2. Alla copertura dell’onere di cui al comma
precedente, si provvede mediante prelievo della somma di lire 250
milioni dal capitolo 50150 "Fondo globale per il finanziamento di
spese per ulteriori programmi di sviluppo (spese di investimento)"
del bilancio di previsione per l’anno 1990, a valere
sull’accantonamento previsto
nell’allegato n. 8 del bilancio stesso, relativo ad
interventi per l’avvio di nuove tecnologie e per lo
sviluppo di nuovi prodotti; per detto intervento resta disponibile
la minor somma di lire 4.403.000.000.
3. A decorrere dall’anno 1991 gli oneri saranno
determinati con la legge finanziaria di cui
all’articolo 19 della legge regionale 27 dicembre
1989, n. 90.
Presidente:
Do lettura dell’emendamento
sostitutivo dell’articolo 4, proposto dalla II
Commissione consiliare permanente.
Emendamento
Articolo 4
1. Per l’applicazione della presente legge, è
autorizzata per l’anno 1991, la spesa di lire 250
milioni, che graverà sull’istituendo capitolo n.
20825 del bilancio di previsione della Regione per
l’esercizio finanziario 1991.
2. Alla copertura dell’onere, di cui al comma
precedente, si provvede mediante prelievo della somma di lire 250
milioni dal capitolo 67030 "fondo globale per il finanziamento di
spese di investimento" del bilancio di previsione per
l’anno 1991, a valere sull’apposito
accantonamento previsto nell’allegato 8 del Bilancio
stesso (Area di intervento settoriale. Settore Sanità B.
Compattazione, discariche e incenerimento E. 2.3.).
3. A decorrere dall’anno 1991, gli oneri saranno
determinati con la legge di bilancio di cui
all’articolo 15 della legge regionale 27 dicembre
1989, n. 90.
Presidente:
Se nessuno chiede la parola, pongo in
votazione l’emendamento sostitutivo testé letto.
Esito della votazione:
Presenti, votanti e favorevoli: 27
Il Consiglio approva all’unanimità
Presidente:
Do lettura dell’articolo
5.
Articolo 5
1. Allo stato di previsione della spesa del bilancio di
previsione della Regione, per l’esercizio
finanziario 1990, sono apportate le seguenti variazioni:
In diminuzione:
Capitolo 50150: Fondo globale per il finanziamento di spesa per
ulteriori programmi di sviluppo (spese
d’investimento).
lire 250 milioni
In aumento:
Programma regionale: 2.1.1. "Finanza locale".
Codificazione: 21.2.3.2.3.08.29.02. (di nuova istituzione)
Capitolo 22875: Contributi agli enti locali per incentivare la
dotazione di automezzi non inquinanti.
- legge regionale , n.
lire 250 milioni
Presidente:
Do lettura dell’emendamento
sostitutivo dell’articolo 5, proposto dalla II
Commissione consiliare permanente.
Emendamento
Articolo 5
1. Allo stato di previsione della spesa del bilancio di
previsione della Regione, per l’esercizio
finanziario 1991, sono apportate, in termini di competenza e di
cassa, le seguenti variazioni:
In diminuzione:
Capitolo 67030: Fondo globale per il finanziamento di spesa di
investimento
lire 250 milioni
In aumento:
Programma regionale: 2.1.1. "Finanza locale".
Codificazione: 21.2.3.2.3.08.29.02. (di nuova istituzione)
Capitolo 20825: Contributi agli enti locali per incentivare la
dotazione di automezzi non inquinanti
- legge regionale , n.
lire 250 milioni
Presidente:
Se nessuno chiede la parola, pongo in
votazione l’emendamento sostitutivo testé letto.
Esito della votazione:
Presenti, votanti e favorevoli: 27
Il Consiglio approva all’unanimità
Presidente:
Il Consigliere Ricco ha chiesto la parola per
dichiarazioni di voto; ne ha facoltà.
Ricco (DC):
Anche il nostro Gruppo voterà a favore di
questa proposta di legge, perché ritiene che, nel prossimo futuro,
attorno alle automobili elettriche, ci sarà un interesse mondiale,
sufficiente ad incrementarne l’uso.
Come diceva il Consigliere Rollandin, anche gli Stati Uniti ed
il Giappone stanno sviluppando i loro programmi attorno
all’auto elettrica, allo scopo di risparmiare
energia. Speriamo che le grandi case costruttrici riescano quanto
prima a produrre auto elettriche con un’autonomia di
almeno 320 chilometri.
Presidente:
Se nessuno chiede la parola, il Consiglio è
chiamato ora a pronunciarsi sul complesso della legge.
Esito della votazione:
Presenti: 30
Votanti: 29
Favorevoli: 29
Astenuti: 1 (Gremmo)
Il Consiglio approva
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK