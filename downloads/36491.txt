Consiglio Regionale della Valle d'Aosta - Oggetto del Consiglio n. 563 del 26 giugno 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BENI CULTURALI
Musei, biblioteche, archivi storici e aree di interesse archeologico
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 563 del 26 giugno 2014 - Resoconto
OGGETTO N. 563/XIV - Interpellanza: "Notizie in merito
all'andamento dei lavori di scavo archeologicamente assistiti
presso Piazza Caduti dei Lager Nazisti ad Aosta".
Presidente
- Ha chiesto la parola l'interpellante.
Guichardaz ne ha la facoltà.
Guichardaz (PD-SIN.VDA)
- Grazie Presidente.
Non so se mi devo rivolgere all'Assessore Fosson. Allora, sempre
noi due...Anche se trattiamo di reperti archeologici mi devo
rivolgere a lei. Tanti di noi avranno potuto notare, recandosi
all'Ospedale regionale o aspettando l'autobus presso la fermata
antistante l'entrata dell'ospedale, l'installazione di un cantiere
nell'area in cui prima sorgeva il parcheggio pluripiano, quello
noto come
la ferraglia
; parlo della piazza denominata
Piazza Caduti dei Lager Nazisti
. Un cantiere che, come si
può leggere sui pannelli posti intorno alla recinzione, riguarda i
lavori preventivi della costruzione della cosiddetta
ala
est
; tanto per capirsi, l'ampliamento dell'attuale nosocomio.
Lavori archeologicamente assistiti o operazioni di scavo
archeologico preventivo
: così è scritto sui pannelli. Cioè un
vero e proprio scavo articolato in varie fasi strategiche, se ben
ricordo sono sette, con la successiva documentazione grafica e
fotografica degli eventuali ritrovamenti. Chi ha avuto modo di dare
un'occhiata al cantiere avrà visto che sono stati dissotterrati una
grande quantità di resti umani, segno che in quel luogo vi
era...appunto...un cimitero. Le fonti dicono che si tratta di un
cimitero utilizzato dall'800 e fino alla fin degli anni '30 del
secolo scorso. I perimetri di alcune costruzioni...probabilmente
delle tombe e delle cappelle funerarie, forse anche una vecchia
cappella risalente all'epoca medievale, mi pare sia la cappella
denominata
rumera
o qualcosa del genere...
(interruzione di un Consigliere, fuori microfono)
...esatto. Dai giornali abbiamo appreso che, nella zona
precedentemente occupata dalla
Palestra Coni
, sono state
recentemente scoperte tracce di insediamenti salassi. Ora, parte di
questi ritrovamenti erano stati preannunciati. Se ben ricordo
qualche anno fa, mi sembra nel 2011, furono fatti dei sondaggi che
misero alla luce sepolture...
Presidente
- Chiederei all'aula un po' di silenzio, per
gentilezza. Non riusciamo a seguire il propositore
dell'interpellanza. Grazie.
Guichardaz (PD-SIN.VDA)
- Dicevo che nel 2011 furono
fatti dei sondaggi...mi pare nel 2011, adesso non ricordo con
esattezza...che misero alla luce delle sepolture, delle strutture
risalenti all'epoca medievale. Altre, come quelle risalenti
all'
Epoca del ferro...
appunto...i recenti ritrovamenti...mi
pare...non fossero stati in alcun modo previsti. Mi permetto di
fare una piccola osservazione, approfittando di queste iniziative e
del tempo ancora concessomi. Com'è che nessuna di queste
informazioni è reperibile sul sito della
COUP S.r.l
., la
società che si occupa del prospettato ampliamento dell'ospedale. Mi
pare che a tale società sia stata delegata
in toto
dalla
Regione l'occuparsi dei lavori di riqualificazione e ampliamento
dell'ospedale; e mi sembrerebbe logico, stante ciò che percepisce,
magari anche un minimo di comunicazione. Vi ricordo, colleghi, che
per il funzionamento della
COUP S.r.l
. è appena stato
deliberato un rifinanziamento annuale da parte della Giunta di
700.000 euro; e dico, 700.000 euro deliberate per la copertura dei
costi gestionali di funzionamento per quest'anno.
Rifinanziamento che dovrebbe servire a far funzionare una
società che francamente, fino ad ora, non mi pare sia entrata nella
sua piena operatività malgrado costi come se lo fosse, ma che
soprattutto mi pare fornisca pochissimi elementi di valutazione sul
prosieguo dei lavori del cosiddetto nuovo ospedale. La homepage
della
COUP S.r.l
. è rimasta al 2011; evidentemente non hanno
abbastanza tempo per poterla aggiornare. La homepage parla
addirittura di tempi di investimento che, Assessore, sono del tutto
sforati. Pensate che scrive che..."i lavori archeologicamente
assistiti avrebbero dovuto essere ultimati"...in base a ciò che è
scritto sul sito...entro il 2013. E prevede la conclusione dei
lavori nel 2019, cioè sostanzialmente dopodomani. Almeno aggiornare
quelle quattro cose che scrivono sul sito, visto che solo per il
personale assunto la
COUP S.r.l
. spende oltre 220.000 euro
l'anno. Pensate, parlavamo prima di partecipate e di costi delle
partecipate al netto del compenso dell'Amministratore unico: il
signor Giunti; che fino a qualche tempo fa, finché non c'è stato
l'obbligo da parte della normativa nazionale di riduzione,
percepiva 95.000 euro. Oggi percepisce solo 85.000 euro, oltre ai
vari consulenti. Tra l'altro, Assessore, mi pare che ci sia anche
un addetto informatico tra le persone assunte; quindi almeno
sollecitarlo ad aggiornare il sito visto che è stato assunto e
visto che ci costa una certa cifra.
Non c'è una tavola progettuale, un accenno al prosieguo dei
lavori. C'è una serie di foto, direi anche bruttina, ma riferita
all'ospedale esistente; neanche una sul cantiere archeologicamente
assistito, non una
news
sulle audizioni consiliari, sulle
iniziative fatte dall'Opposizione o da altri soggetti, non un
link
, non un riferimento a notizie riguardanti le cose di
cui stiamo parlando. Potremmo aprire un dibattito sulla necessità,
in un periodo di
spending review
, di mantenere in piedi
strutture come questa che costano milioni di euro e le cui funzioni
potrebbero tranquillamente essere svolte dagli uffici regionali,
che hanno al loro interno...come diceva ieri il Presidente
Rollandin mi sembra o l'Assessore Perron...delle professionalità di
alto livello. Pensate che all'atto della sua costituzione...tanto
per approfittare del tempo che ci è concesso...la
COUP
S.r.l
., una società totalmente controllata dalla Regione
tramite Finaosta, ha addirittura acquistato con soldi nostri
naturalmente, perché poi soldi che spende Finaosta sono soldi della
collettività, i locali che utilizza come uffici; spendendo oltre
400.000 euro...e dico ha comprato e non affittato...malgrado la
società sia destinata a essere soppressa non appena concluderà i
suoi compiti, cioè non appena, come da convenzione stipulata tra
Finaosta e la Regione, realizzerà l'oggetto sociale.
Questo è un argomento che potrà essere magari oggetto di
riflessioni di iniziative future. Per tornare all'interpellanza,
siccome appunto i dati sono insufficienti e non sono reperibili sui
siti istituzionali più di tanto, vorremmo in sintesi avere notizie
fresche sull'entità dei ritrovamenti e soprattutto sapere se questi
avranno delle ricadute negative sul cronoprogramma dei lavori.
Magari, se è possibile, capire a che punto siamo: potrebbe essere
utile per riaprire ragionamenti sull'
iter
dei lavori del
nuovo, ristrutturato, ampliato ospedale di Viale Ginevra. Infine si
coglie l'occasione per chiedere se vi è intenzione, da parte del
Presidente della Quinta Commissione, di organizzare eventualmente
un sopralluogo nel cantiere di Piazza Caduti nei lager nazisti; per
chi fosse interessato e per i componenti della Quinta Commissione,
giusto per farci un'idea di persona della situazione così come è
attualmente. Grazie.
Presidente
- Chi risponde? L'Assessore Fosson? Prego, ne
ha la facoltà.
Fosson (UV)
- Sì, grazie Presidente.
Intanto una premessa. Gli scavi archeologicamente previsti in un
progetto di ampliamento, non sono soliti. Mi ricordo nella
precedente legislatura che furono tantissime le richieste,
soprattutto dell'opposizione, a procedere prima a un rilievo sicuro
di quanto esisteva vicino al vecchio presidio e anche
organizzazioni come la CGIL lo chiesero.
Per quanto richiede lei, rispondo con quanto mi è stato
trasmesso dalla COUP e in particolare che...
"
lo scavo
archeologicamente assistito interessa un'area rettangolare di circa
8.000 metri quadri, per la profondità complessiva di 4,5 metri. Il
relativo progetto è stato elaborato sulla scorta degli esiti di
indagini archeologiche preliminari effettuate tra maggio e novembre
2011. L'importo di contratto è di 1 milione e 583.000 euro
più...30.324 euro di spostamento delle linee elettriche e al netto
del ribasso d'asta che era del 25 percento e dell'Iva. I lavori son
stati consegnati in febbraio per essere ultimati nell'agosto del
2014
"
.
Si ricorda, in questo, che c'era stato tutto un procedimento, di
cui abbiamo già parlato, di revoca di un precedente appalto. I
ritrovamenti sono ad ora così sintetizzati: lo scavo dal piano di
parcheamento a quota, cioè a meno un metro, effettuato in marzo
unitamente allo smontaggio del parcheggio, non c'è stato nessun
rilievo. Scavo da quota a meno uno a meno due e quaranta,
effettuato in aprile/maggio: sono state individuate le tombe del
cimitero moderno e delle fondazioni della cappella Saint-Jean du
Rumelange, emerse con le indagini preliminari.
Sono stato
anch'io presente il giorno che il vescovo venne a benedire gli
scheletri, prima che fossero trasferiti nel nuovo cimitero, e ho
capito proprio...come diceva anche lei...che lì son stati sepolti
fino al 1930. Tutti i cittadini a quel tempo erano sepolti in
questo cimitero di Aosta e in quello di Sant'Orso.
Il terzo, lo scavo da quota meno 2,40 a meno 3 relativo alle
trincee di quota da 3,00 a meno 4,50 effettuato in maggio e ad
oggi, è ancora in corso...
(interruzione di un Consigliere, fuori microfono)
...sono state identificate e documentate circa 950 tombe e 27
cappelle funerarie. Le ossa saranno trasferite al cimitero
comunale. Come già detto si sta procedendo all'identificazione e
svuotamento di ambienti interrati di epoca medievale e
all'identificazione della stratigrafia romana posta al di sopra di
potente frana ed intaccata da tombe ed attività di epoca
bassomedievale. Inoltre il ritrovamento e il rilievo nell'area di
levante di impronte umane e animali e di tracce di aratura e di
irrigazione sono attribuiti alla tarda età del ferro, di cui sono
stati effettuati i calchi. Ecco, gli unici ritrovamenti dell'età
del ferro, son proprio solo questi
.
I lavori procedono con
andamento corretto, nel rispetto del cronoprogramma...
(
nuova interruzione di un Consigliere fuori
microfono
)
...
in accordo a disposizioni impartite dalla direzione ai
lavori, con la supervisione della Sovraintendenza regionale per i
beni e le attività culturali. Gli obiettivi son stati ad oggi tutti
raggiunti. In base all'avanzamento conseguito si può prevedere che
anche gli obiettivi dei prossimi anni saranno raggiunti nel
rispetto del cronoprogramma e quindi della data di ultimazione, e
non si registreranno variazioni dei costi
.
Ripeto, proprio
per precisione, che è previsto appunto che lo scavo finisca nel
mese di agosto di quest'anno. Mi si chiede di conoscere se vi è
l'intenzione di predisporre una relazione dettagliata relativamente
all'iter dei lavori. Il direttore dei lavori, l'Ingegner Gherolini,
produce a COUP, ad ogni stato di avanzamento, la redazione
dettagliata in ordine all'iter dei lavori. La relazione relativa al
secondo stato di avanzamento, dal quale sono state desunte le
informazioni di cui sopra, è stata prodotta il 9 giugno. Si compone
di 13 pagine correlata di report fotografico con un programma
dell'avanzamento dei lavori e può essere fornita unicamente al
primo verbale dalla commissione di collaudo composta dall'ingegner
Maione e dalla dottoressa Vanzoni.
Esternerò sicuramente
alla
COUP,
come ha richiesto lei tale necessità. Io non sono
solito andare sui siti della
COUP,
però mi sembra corretto
quello che lei dice: che questi lavori e questi verbali siano, se
non altro, riferiti e ripresentati sul sito.
Sulla terza richiesta, "se vi è la disponibilità a organizzare
una visita", le dico già adesso che ringraziando l'Assessore Rini e
il Sovraintendente siamo completamente d'accordo a organizzare una
visita. Tra l'altro sono interessato anch'io a venirci. E, come ha
detto lei, incarichiamo sicuramente la Quinta Commissione e il
Presidente Restano a organizzare questa visita perché non abbiamo
assolutamente nulla da nascondere. Penso che sia interessante per
tutti fare un sopralluogo a questi scavi. Grazie.
Presidente
- Per la replica chiede la parola il
Consigliere Guichardaz. Ne ha la facoltà, prego.
Guichardaz (PD-SIN.VDA)
- Grazie Assessore per la
risposta.
Mi conforta sapere che i tempi sono in linea con il
cronoprogramma. Come ho detto prima, probabilmente gli unici che
hanno ancora in testa tempi un po' anacronistici e non in linea
sono coloro che dovrebbero far funzionare...diciamo coloro che sono
stati incaricati della elaborazione dei progetti e di seguire i
lavori dell'ospedale. Sono curioso anch'io di fare una visita a
questo sito, che poi alla fine si rivela essere un sito comunque di
interesse archeologico; diciamo, magari non come l'Area Megalitica,
ma che ha un suo interesse anche di tipo storico. Ora attendiamo
ovviamente di capire e di sapere - e qui sollecitiamo e sollecito
io per primo la Quinta Commissione - il prosieguo delle audizioni
in merito all'
iter
procedurale, progettuale, del cosiddetto
nuovo ospedale, dell'ala est. E ho visto che è arrivato
recentemente il parere dell'USL. L'ho letto con attenzione e ci ho
capito molto poco. Cioè, è un parere...che diciamo che nella
lettera di presentazione è piuttosto vago e lascia intendere che
comunque i costi di gestione probabilmente vanno visti in un'ottica
più complessiva del futuro ospedale, che non diciamo in un'ottica
algoritmica e matematica così come l'ha formulata la COUP
S.r.l..
Credo che sia importante oggi parlare e riproporre il tema
dell'ospedale perché penso che nel prossimo futuro sarà argomento
di grandi discussioni e di dibattiti e soprattutto credo che sarà
la scelta forse più importante, più determinante per il prossimo
futuro, considerato che sulle altre grandi opere voi per primi
avete in qualche modo messo - soprattutto per opere per le quali
non esiste una urgenza e una sostenibilità finanziaria - la parola
stop o quantomeno sospensione. Grazie.
Presidente
- Grazie Consigliere Guichardaz.
A questo punto credo che i lavori della mattinata possiamo
ritenerli conclusi. Ricordo ai colleghi che i lavori pomeridiani
riprenderanno alle ore 15.00. Colgo l'occasione per augurarvi buon
appetito.
La seduta termina alle ore 13,00.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK