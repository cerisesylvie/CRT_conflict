Consiglio Regionale della Valle d'Aosta - Oggetto del Consiglio n. 3402 del 19 maggio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3402 del 19 maggio 1992 - Resoconto
OGGETTO N. 3402/IX Iscrizione all'ordine del giorno del nuovo
oggetto: "Iniziative per valorizzare la figura politica di Bruno
Salvadori".
(Risoluzione)
Presidente
Ha chiesto la parola il Consigliere
Gremmo.
Gremmo (UAP)
Era per chiedere alla cortesia del Consiglio
l'inserimento in via d'urgenza di una mozione che vorrei presentare
in merito ad una iniziativa politica un po' sconcertante che si è
realizzata nei giorni scorsi in Lombardia e che riguarda il
Consiglio regionale della Valle d'Aosta.
Un partito politico, per altro da me contestato, ha in qualche
modo strumentalizzato l'eredità politica di un Consigliere della
Valle d'Aosta prematuramente scomparso, Bruno Salvadori, che è
stato in modo indegno coinvolto in un'iniziativa politica che
sicuramente non poteva condividere e che non ha niente a che fare
con il patrimonio ideale che egli, e non solo lui, ha difeso per
molti anni.
Quello che io chiedo è di discuterne e di prendere in
considerazione la possibilità che il Consiglio regionale, la Giunta
comunque, il Parlamento della Valle d'Aosta si faccia promotore di
iniziative di studio, di approfondimento perché la figura di Bruno
Salvadori non venga arruolata, com'è successo, in strampalate
ipotesi che nulla hanno a che fare con le questioni di difesa
dell'autonomia e del federalismo.
Presidente
Vorrei fare un breve richiamo al
Consigliere Gremmo, se me lo consente. Se vuol chiedere
l'iscrizione dell'oggetto, dovrebbe piuttosto attenersi alla
richiesta e poi, eventualmente, illustrarlo quando questo sarà
iscritto all'ordine del giorno. Grazie. La parola al Consigliere
Gremmo.
Gremmo (UAP)
Presidente, era solo per spiegare il
carattere d'urgenza di questa richiesta. Poiché questa iniziativa
ha avuto un grande risalto d'informazione, mi pareva urgente
discuterne. Grazie.
Presidente
Se i consiglieri sono d'accordo, potremmo
decidere per l'iscrizione della risoluzione. Possono parlare un
Consigliere a favore ed uno contro, dopo di che possiamo votare e
successivamente vedremo a che punto discutere l'oggetto stesso. Se
nessuno chiede la parola, pongo in votazione l'iscrizione della
risoluzione.
Esito della votazione:
Presenti, votanti e favorevoli: 32.
Il Consiglio approva.
Decideremo poi a che punto discutere l'oggetto. Voglio ancora
ricordare che sono stati distribuiti in aula gli oggetti rinviati
lo scorso Consiglio e c'è anche, per quanto riguarda l'allegato 28
del Consiglio odierno, la seconda pagina, per facilitare la ricerca
dei vari oggetti che dovremo discutere. Allora possiamo proseguire,
secondo l'elenco degli oggetti rinviati lo scorso Consiglio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK