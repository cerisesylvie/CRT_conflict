Consiglio Regionale della Valle d'Aosta - Oggetto del Consiglio n. 738 del 3 luglio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 738 del 3 luglio 2019 - Resoconto
OGGETTO N. 738/XV - Interrogazione a risposta immediata:
"Posizione della Regione in merito al Piano concordatario della
Casino de la Vallée S.p.A.".
Rini (Presidente) -
Punto 11.01 all'ordine del giorno.
Per l'illustrazione, la parola al collega Aggravi.
Aggravi (LEGA VDA) -
Presidente, mi scusi se sono di
nuovo qua. Io avrei voluto discutere anche questo prima, ma siamo
arrivati oggi. No, ma io glielo dico perché sembra che poi abbia un
accanimento terapeutico nei suoi confronti oggi. Chiedo scusa,
l'interrogazione ha un obiettivo: "Comprendere se la Regione ha già
provveduto - avevamo inserito la data odierna - alla trasmissione
del proprio voto in merito al piano concordatario. Se non erro, c'è
una decade, che quindi è un credito, che fa parte dei crediti che
devono votare; è bene comprendere se il socio creditore, in questo
caso ancora, si è espresso. Penso che esprimersi prima di altri sia
un ottimo segnale e quindi questa è la domanda che le poniamo.
Presidente -
La parola, per la risposta, al presidente
Fosson.
Fosson (PNV-AC-FV) -
Aggravi, mi scusi, ma stasera
righello rosso, errore. Non sono chirografari, sono privilegiati!
Mi scusi, mi permetta, c'è una lettera sua, c'è la lettera della
dottoressa Magro che, a novembre, dice: "Tale qualificazione
equipara pertanto le spettanze regionali alle entrate erariali
connotando il credito come privilegiato". Questo a novembre l'ha
detto lei!
...Le sto rispondendo. Io stavo correndo per andare a votare il
concordato, a cui tengo, e sono convinto che prima si voti
eccetera. Ma abbiamo fatto un approfondimento di cui poi ho parlato
anche con... e ho comunicato già la cosa al commissario eccetera. I
nostri crediti per il riferimento alla qualificazione del credito
della Regione di euro... derivante eccetera eccetera, dal
disciplinare per la gestione della Casa da Gioco di Saint-Vincent,
approvata con deliberazione... gli uffici, dopo una più
approfondita valutazione, hanno chiesto di riconsiderare la natura
del predetto credito quale credito privilegiato. Capisce? Lei lo sa
che se è privilegiato non si vota, perché se no regalo 120.000
euro! Lei che mi dice sempre della Corte dei Conti, è privilegiato
come aveva scritto anche lei. Quindi prendiamo il 100%, quindi non
votiamo, così dicono tutti. Se no io sarei corso, sarei già stato
lì a votare perché, come le ho detto, ci credo.
Abbiamo scritto anche al commissario dicendogli di riconsiderare
la natura del credito che era erariale per questa proposta e questa
legge costituzionale. È un credito privilegiato, come aveva già
scritto lei. Adesso mi dice che dovevamo pagare. Mi vuol trarre in
inganno lei, eh? Ma come no? Le ho risposto!
Presidente -
Per la replica, la parola al consigliere
Aggravi.
Aggravi (LEGA VDA) -
Presidente, io le ho chiesto se
aveva votato, io non le ho chiesto la natura del credito. Io le ho
chiesto se lei ha votato. Da quello che so... guardi, poi il rosso
non mi piace, abbia pazienza, non me ne voglia la collega Pulz. Il
righello rosso non lo accetto. Sa cosa le dico? Che io ho un
dubbio. È privilegiato, va bene, c'è anche l'annosa questione
riguardo al tributo e quant'altro, ma mi chiedo: un tributo che
negli anni passati ha continuamente variato la sua percentuale e
che viene pagato in una maniera non tipica di un tributo, può
essere un tributo? E ripeto, io le ho semplicemente chiesto se lei
ha votato. Lei mi ha detto che non stava andando a correre. Io non
vedo perché... uno può votare e se poi gli viene riconosciuto il
privilegio questo non inficia il voto. Però, mi raccomando, non
corra e vada con calma. Vada molto calmo. Vada molto calmo, perché
correre non fa bene. È come la legge di prima. Correre non fa
bene!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK