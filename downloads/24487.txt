Consiglio Regionale della Valle d'Aosta - Oggetto del Consiglio n. 3403 del 21 marzo 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3403 del 21 marzo 2008 - Resoconto
OGGETTO N. 3403/XII - Comunicazione di provvedimenti
amministrativi di variazione al bilancio.
Il Consiglio
Premesso che ai sensi dell'articolo 42 - primo comma - della
legge regionale 27 dicembre 1989, n. 90 come sostituito dall'art. 5
della legge regionale 7 aprile 1992, n. 16, la legge regionale
relativa all'approvazione del bilancio di previsione della Regione
per l'anno 2008 ha autorizzato la Giunta regionale ad apportare,
per l'anno 2008, variazioni di bilancio mediante provvedimenti
amministrativi da comunicare al Consiglio;
Rilevato che, ai sensi dell'articolo 37, comma 3, della legge
regionale 27 dicembre 1989, n. 90, come sostituito dall'articolo 4,
comma 1, della legge regionale 21 agosto 2000, n. 27, il prelievo
di somma dal fondo di riserva per spese impreviste è disposto con
deliberazione della Giunta regionale da comunicare al Consiglio
regionale entro quindici giorni dalla sua adozione;
Richiamate le leggi regionali n. 90/1989, n. 16/1992 e n.
27/2000, nonché la legge regionale di approvazione del bilancio per
l'anno 2008;
Prende atto
della comunicazione della seguente deliberazione della Giunta
regionale:
Oggetto n. 423 in data 22 febbraio 2008
:
Variazione al bilancio di previsione della Regione per l'anno 2008
e pluriennale 2008-2010 e conseguente modifica al bilancio di
gestione per l'iscrizione di fondi statali. Rettifica della
deliberazione della Giunta regionale n. 104/2008.
Presidente
- La parola alla Consigliera Squarzino
Secondina.
Squarzino (Arc-VA)
- Mi ero annotata alcune osservazioni
su questo oggetto. Prima richiesta di informazione: al punto a) si
parla di 36.785 euro che sono date dal Dipartimento politiche per
l'impiego per finanziare le funzioni riguardanti le attività delle
Consigliere e dei Consiglieri di parità relativamente alle
annualità 2007. Nel momento in cui ci sarà una legge regionale
sulla Consigliera di parità, questi fondi ci saranno ancora o non
ci saranno più?
Seconda domanda: rispetto al punto c) di questa deliberazione,
qui si parla di 2.437 euro assegnati per attuare il Progetto
"PASSI: progressi delle aziende sanitarie per salute in Italia", la
nostra domanda è come sono stati spesi questi fondi, con quale tipo
di iniziative.
Presidente
- La parola al Consigliere Sandri.
Sandri (PD)
- Oltre alle 2 osservazioni che ha fatto la
collega, vorrei avere un'idea di questo portale "Italia.it", che,
in base alle mie conoscenze, era fallito, aveva avuto delle enormi
difficoltà, adesso mi vedo la bellezza di 764.000 euro, che è una
cifra rilevante. Volevo capire in cosa questo si tradurrà come
indicazione.
Presidente
- La parola all'Assessore al turismo, sport,
commercio e trasporti, Pastoret.
Pastoret (UV)
- Rispondo volentieri alla richiesta di
chiarimenti del collega Sandri. Possibilmente questo è l'ultimo
trasferimento che avremo, avremmo dovuto averne altri, se il
Progetto "Italia.it" non si fosse interrotto... ed è stata una cosa
da raccontare, perché è un fatto di costume tipicamente italiano.
Il portale interregionale era stato un progetto che avevano messo
insieme le Regioni ed era un progetto che doveva andare avanti
sulla base di una necessità da tutti riconosciuta. Nella scorsa
legislatura erano entrati in campo addirittura 2 Ministeri per
mettere in piedi un progetto telematico che riguardasse un portale
turistico italiano e questo malgrado le Regioni avessero già deciso
di fare tale passo. Ci furono diversi chiarimenti e, in occasione
della primavera del 2006, al mese di febbraio, ci fu un confronto
fra tutti gli Assessori regionali e l'allora Ministro in carica,
per definire il percorso del finanziamento di questo portale,
perché fra i 2 Ministeri a forza di litigare uno ebbe il
sopravvento sull'altro. Chiarito tale aspetto, le Regioni - che già
avevano iniziato a lavorare su questo portale -, chiarita la
quantità di risorse da trasferire in base a dei criteri che
facevano una ripartizione di costi fissi per tutte le Regioni
indipendentemente dalle loro dimensioni, e di una parte che era
variabile, presentato questo lavoro con una conferenza stampa fatta
alla "BIT", con il Ministro, e i vari Assessori regionali, si
partì. Nuovo Governo, il Vicepresidente del Consiglio Rutelli ebbe
una delega - si fa per dire - sul turismo. Egli decise in occasione
della "BIT 2007" di lanciare il nuovo portale "Italia.it", che
doveva essere un portale di portata generale organizzato dallo
Stato. Il Vicepresidente Rutelli disse in quella occasione
convocando tutti gli Assessori regionali e i funzionari che avevano
lavorato al portale:
"lanciamo oggi il nuovo portale
"Italia.it", prendo l'impegno alla "BIT 2008" di arrivare qui e
dirvi che tutto funzionerà bene, perché adesso partiamo, anche se
non abbiamo il dovuto funzionamento, perché è importante far sapere
che esiste questo portale"
. Il risultato è stato sotto gli
occhi di tutti. "Italia.it" non è mai decollato, mentre le Regioni
hanno realizzato il loro portale, malgrado vi siano state con l'uno
e con l'altro Governo delle pesanti interferenze dei Ministeri per
fare in modo che i contenuti fossero gestiti da società scelte
dallo Stato. Credo che perfino in quest'aula vi sia stata una volta
un'interpellanza rivolta a me, chiedendomi conto di tutte le
imprecisioni che erano contenute in tale primo progetto riguardo
alla Valle d'Aosta... tutto questo bailamme ha portato alla
decisione da parte del Vicepresidente Rutelli di dichiarare fallito
il Progetto "Italia.it". Questo trasferimento invece rientra nella
ripartizione del portale interregionale, che è il nostro, ed è un
trasferimento che è stato effettuato per tutte le Regioni, sulla
base dell'avanzamento dei progetti, che sta sotto il portale
"Italia.it", che avrebbe dovuto avere dei "link" che rimandavano a
tutti i portali regionali. Noi abbiamo il finanziamento in entrata
perché questo riguarda il nostro sito del turismo, cosa che avviene
per tutte le altre Regioni, mentre "Italia.it" è stato dichiarato
"abortito", ma siamo stati informati che questo sarà l'ultimo
trasferimento perché, essendo chiuso il Progetto "Italia.it", lo
Stato non cofinanzierà più altre iniziative legate allo sviluppo
dei portali interregionali.
Presidente
- La parola all'Assessore alle attività
produttive e politiche del lavoro, La Torre.
La Torre (FA)
- I soldi ci saranno ancora.
(interruzione di alcuni Consiglieri, fuori microfono)
Presidente
- Credo che l'Assessore abbia detto che i
soldi ci saranno ancora.
Presidente
- La parola all'Assessore alla sanità, salute
e politiche sociali, Fosson.
Fosson (UV)
- Il Progetto "PASSI" - perché è un accordo
fra l'Istituto superiore di sanità e diverse Regioni e Province
autonome italiane - è un accordo che prevede un periodo di
sperimentazione per un sistema di sorveglianza della popolazione
sui progressi nelle aziende sanitarie per la salute in Italia, in
particolare questo è un sistema di sorveglianza sulla popolazione
sui fattori di rischio comportamentali rispetto alle attività
preventive e ha durata di un anno.
Presidente
- Il Consiglio prende atto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK