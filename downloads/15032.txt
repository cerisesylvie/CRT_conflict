Consiglio Regionale della Valle d'Aosta - Oggetto del Consiglio n. 1515 del 25 luglio 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ENERGIA
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula
Oggetto del Consiglio n. 1515 del 25 luglio 1995 - Resoconto
SEDUTA POMERIDIANA DEL 26 LUGLIO 1995
OGGETTO N. 1515/X Iniziative contro i nuovi esperimenti nucleari
annunciati dal Presidente della Repubblica francese. (Ritiro di
mozione)
Mozione Premesso che, a più riprese, nei tempi passati, il
Consiglio regionale della Valle d'Aosta, il Consiglio comunale di
Aosta e di altri Comuni della Regione hanno esaminato e discusso
sul grave pericolo di inquinamento nucleare determinato dagli
esperimenti atomici a fini militari strategici, e da installazioni
di impianti nucleari per la produzione di energia; e che il
confronto nelle diverse sedi si è sempre concluso con
l'affermazione di considerare il territorio valdostano area
denuclearizzata;
Rammentato che accordi planetari fra le diverse nazioni hanno
costituito una precisa e tassativa volontà di evitare per il futuro
nuovi esperimenti nucleari a fini militati nell'atmosfera, perché
altamente lesivi della salute dell'uomo e della integrità
dell'ambiente del mondo intero;
Rilevato che il Presidente della Repubblica francese, Jacques
Chirac, ha, come è noto, annunciato nuovi esperimenti nucleari;
Preso atto che a codesta iniziativa si è manifestata una dura e
giustificata presa di posizione degli Stati collocati nell'ambito
dell'Oceano Pacifico, protesta culminata addirittura con il ritiro
di Ambasciatori dalla sede parigina, nonché della protesta di
diversi paesi dell'Unione Europea, come Olanda e Danimarca, che
hanno espresso assoluta contrarietà alle decisioni di Chirac;
Accertato che l'Italia non ha neppure sottoscritto la
dichiarazione di Cannes di molti governanti europei contro i test
nucleari;
il Consiglio regionale della Valle d'Aosta
Invita
il Governo italiano a prendere posizione contro la politica
nucleare di Chirac, invitandolo a rinunciare ai test atomici,
Rivolge un appello
al Capo dello Stato, Onorevole Oscar Luigi Scalfaro, affinché
presti il suo alto ufficio al di sopra delle barriere politiche, in
un momento di profonda e meditata unità che unisce la destra e la
sinistra per un impegno comune di alto profilo, teso a ripristinare
il rispetto dell'uomo per vivere in un ambiente incontaminato e non
inquinato da radiazioni tossiche;
Impegna il Presidente della Giunta regionale nella sua funzione
di supremo rappresentante della Regione, ad esprimere
all'Ambasciatore francese in Italia, la più ferma condanna del
popolo valdostano nei confronti del Presidente Chirac per le
iniziative assunte che violano i diritti ambientali di tutto il
pianeta e incentivano il riarmo di alcuni paesi potenzialmente
belligeranti.
F.to: Bich - Aloisi - Lanièce
Presidente La mozione viene ritirata, poiché è stata presentata
una risoluzione in data 13 luglio 1995.
Il Consiglio prende atto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK