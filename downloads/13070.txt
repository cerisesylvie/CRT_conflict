Consiglio Regionale della Valle d'Aosta - Oggetto del Consiglio n. 4026 del 10 dicembre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4026 del 10 dicembre 1992 - Resoconto
OGGETTO N. 4026/IX Richiamo in servizio di lavoratori
dell'Amministrazione regionale per la non validità delle loro
domande di collocamento a riposo.
(Interrogazione)
Bich (Presidente)
Do lettura dell'interrogazione
presentata dai Consiglieri Trione, Lanièce, Limonet e Ricco:
Interrogazione Appreso che alcuni lavoratori
dell'Amministrazione regionale già dimissionari e pensionandi per
anzianità sarebbero stati richiamati in servizio per la non
validità delle loro domande di collocamento a riposo;
Ribadito che tali domande pur essendo state presentate il 18
settembre 1992 sono state ratificate dalla Giunta regionale
solamente il 26 settembre, non in tempo utile perché potessero
avere efficacia;
Considerato il notevole danno economico derivato ai lavoratori
dall'inadempimento;
Richiamata l'interrogazione già presentata in data 24 settembre
u.s. dai sottoscritti consiglieri a proposito dei provvedimenti
inerenti le pensioni di anzianità contenuti nel disegno di legge n.
384 del 19 settembre 92;
Richiamata altresì la relativa risposta fornita dal Presidente
della Giunta regionale il quale aveva dato assicurazione che tali
domande sarebbero comunque state accolte con decorrenza retroattiva
al 18 settembre 92;
i sottoscritti consiglieri regionali
interrogano.
la Giunta regionale per conoscere:
1) se corrisponde a verità l'avvenuto richiamo in servizio di
questi lavoratori;
2) quali decisioni sono state prese riguardo agli aspetti
retributivi e contributivi nel periodo successivo al 18 settembre
92 concernenti gli stessi lavoratori.
Presidente
Ha chiesto di parlare il Presidente della
Giunta, ne ha facoltà.
Lanivi (GM)
Rispetto alle due domande che hanno
presentato gli interroganti: considerato che la legge 14 novembre
1992, n. 438 di conversione del decreto legge del 19 settembre
1992, n. 384, al disposto dell'articolo 1 comma 2 lettera, recita
che non si applica il blocco dei pensionamenti per il periodo dal
19 settembre 1992 al 31 dicembre 1993 ai dipendenti che abbiano
presentato domanda di dimissioni da un pubblico impiego, accolta
dai competenti organi anteriormente al 19 settembre 1992,
l'Amministrazione regionale ha richiamato in servizio i dipendenti
collocati a riposo con provvedimenti deliberativi adottati il 26
settembre 1992. Trattasi di numero 15 dipendenti.
Si precisa che per i provvedimenti deliberativi medesimi è
ancora in corso il procedimento di controllo da parte della
Commissione di coordinamento. Questi problemi sono nati dalla
situazione di confusione derivanti da decisioni adottate e
modificate anche a livello nazionale..
Per quanto riguarda gli aspetti retributivi e contributivi
relativi al periodo successivo al 18 settembre 1992 e sino alla
ripresa in servizio da parte dei lavoratori interessati, la
questione è stata discussa in una riunione del 3 dicembre 1992 con
i rappresentanti delle Organizzazioni sindacali.
In tale data è stato deciso il rinvio ad un successivo incontro
fra parte pubblica e sindacati per verificare quali provvedimenti
possono essere presi in favore del personale ci cui trattasi, nel
rispetto delle vigenti disposizioni di legge in materia di assenza
dal servizio.
In sintesi: è avvenuto il richiamo di questi lavoratori, ciò è
avvenuto in seguito alla conversione in legge del decreto del 19
settembre 1992 e per quanto riguarda le decisioni per questo
periodo, queste saranno precisate in incontri tra Organizzazioni
sindacali e Amministrazione regionale.
Presidente
Ha chiesto di parlare il Vicepresidente
Trione, ne ha facoltà.
Trione (DC)
Ringrazio il Presidente per la risposta,
che purtroppo è quella che in sostanza già conoscevamo. Mi pare che
il Presidente lo abbia detto, sottolineerei il secondo aspetto:
quello di fare tutto quanto è possibile perché, visto che le cose
sono state definite in questa maniera, quanto meno i due mesi, o
due mesi e mezzo che questi dipendenti hanno trascorso fuori dalla
attività lavorativa possano in qualche maniera essere coperti, sia
per quanto concerne gli aspetti retributivi e soprattutto per
quanto concerne gli aspetti contributivi, che oltre a non aver
permesso loro di collocarsi in pensione fanno sì che questa
verrebbe prorogata di altri due mesi in carenza di
contributi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK