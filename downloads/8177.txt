Consiglio Regionale della Valle d'Aosta - Oggetto del Consiglio n. 2618 del 12 febbraio 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2618 del 12 febbraio 1987 - Resoconto
OGGETTO N. 2618/VIII - ESISTENZA DEL RISCHIO SILICOTIGENO PER
I LAVORATORI ALL'INTERNO DELLO STABILIMENTO DELTASIDER - DIVISIONE
COGNE DI AOSTA. - APPROVAZIONE DI ORDINE DEL GIORNO.
PRESIDENTE:
Do lettura dell'ordine del giorno presentato
dall'Assessore alla Sanità ed Assistenza Sociale Voyat:
ORDINE DEL GIORNO
IL CONSIGLIO REGIONALE
RICORDATO che dal 1982 è in atto una controversia sull'esistenza
del rischio silicotigeno all'interno dello stabilimento Deltasider
- Divisione Cogne di Aosta;
CONSTATATO che l'Istituto Nazionale contro gli infortuni
I.N.A.I.L., negando l'esistenza di tale rischio silicotigeno, non
riconosce il diritto ad un consistente numero di lavoratori della
rendita di passaggio;
ATTESO che il Consiglio regionale ha avuto occasione di
occuparsi più volte della vicenda rilevando che indagini recenti
hanno verificato il persistere, seppure in quantità ridotta
rispetto al passato, di silice libera, sicuramente nociva per i
lavoratori già riconosciuti affetti da silicosi;
VISTI i tentativi senza esito, di ricerca di soluzione finora
intrapresi dalla Regione
CONSIDERATA
la decisione unilaterale negativa assunta dall'I.N.A.I.L. che
scaturisce da un'interpretazione restrittiva della normativa in
atto e che preclude ai lavoratori malati che hanno abbandonato
l'attività e a quelli che l'abbandoneranno, la corresponsione della
rendita di passaggio;
INVITA
la direzione generale dell'I.N.A.I.L. a rivedere le proprie
decisioni alla luce di una più adeguata interpretazione della
legislazione vigente;
CHIEDE
alla Commissione Lavoro e Previdenza Sociale della Camera e del
Senato, ai Parlamentari valdostani ed alle forze politiche di
intervenire nei confronti dell'I.N.A.I.L. affinché sia assicurato
il rispetto dei diritti dei lavoratori.
PRESIDENTE:
Se nessuno chiede la parola, pongo in
votazione l'ordine del giorno testé letto:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK