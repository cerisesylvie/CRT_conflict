Consiglio Regionale della Valle d'Aosta - Oggetto del Consiglio n. 183 del 29 aprile 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 183 del 29 aprile 1981 - Resoconto
OGGETTO N. 183/81 - INTERVENTI FINANZIARI NELLE SPESE DI
GESTIONE DEI CASEIFICI, CON PARTICOLARE RIFERIMENTO AGLI ONERI PER
IL TRASPORTO DEL LATTE. (Interpellanza)
Presidente
- Do lettura del testo dell'interpellanza
presentata dal Consigliere Maquignaz:
INTERPELLANZA
RICORDATA l'istanza inoltrata dai Presidenti dei Caseifici
tendenti ad ottenere un contributo sulla spesa di gestione con
particolare riferimento agli oneri sostenuti o sostenendi per la
raccolta ed il trasporto del latte dalle zone di produzione ai
caseifici;
CONSIDERATO le numerose difficoltà in cui questi si trovano
ad operare dovendo sostenere spese notevoli
Il sottoscritto Consigliere
INTERPELLA
Il Sig. Assessore dell'Agricoltura e Foreste per conoscere se
è allo studio un provvedimento di intervento, che si ritiene debba
essere regolamentato con apposita legge regionale.
Presidente
- Illustra l'interpellanza il Consigliere
interpellante Maquignaz, ne ha facoltà.
Maquignaz (DP)
- Ho presentato questa interpellanza non
semplicemente per sollecitare un contributo regionale, ma
soprattutto per sollevare l'attenzione dei Consiglieri sui problemi
che interessano i caseifici presenti in Valle d'Aosta.
I caseifici, come tutti sanno, stanno passando un momento
estremamente difficile, dovuto intanto al continuo aumento dei
costi di gestione - basti pensare al personale, alla manutenzione
dei macchinari, all'assistenza tecnica - e in secondo luogo alla
notevole incidenza sui costi di gestione degli oneri per il
trasporto del latte; basti pensare che nel caso del caseificio di
Saint-Marcel il latte bisogna portarlo dalla zona di Verrayes fino
a St. Marcel; nel caso di Valtournenche dalla zona di Torgnon e
Antey fino a Valtournenche.
Difficoltà che poi emergono anche da quelle che trovano i
Direttivi e i Presidenti nel gestire la Cooperativa, dovute non
soltanto al reperimento del personale, ma anche e soprattutto alla
responsabilità che queste persone debbono affrontare. E a questo
punto voglio, a titolo di esempio, ricordare il caso del Presidente
del Caseificio di Valtournenche che è stato incriminato per
omicidio colposo in seguito allo scoppi de una scrematrice, che
provocò a suo tempo la morte della persona che vi lavorava
intorno.
Difficoltà poi che esiste anche nella lavorazione del latte, in
quanto la quantità di latte conferito è molto alta e raggiunge i
3-4.000 litri. Nella sostanza quindi penso che il problema dei
caseifici vada affrontato seriamente, tenendo conto da una parte
delle difficoltà che ho testé menzionato, e dall'altra della
esigenza di dare un ruolo preciso a questi caseifici nell'ambito
dell'agricoltura valdostana. Concludo augurandomi che la Giunta
voglia adottare un provvedimento che tenga conto della necessità di
risolvere l'annoso problema del trasporto del latte.
Presidente
- Risponde l'Assessore all'Agricoltura e
Foreste, Marcoz.
Marcoz (UV) -
Purtroppo quanto ha affermato il
Consigliere Maquignaz corrisponde a verità. Le enormi difficoltà
dei caseifici si vedono tutti i giorni, e tutti i giorni sentiamo
le lamentele dei loro rappresentanti. Quindi giustamente, assieme
ad alcuni dei Presidenti dei caseifici più grandi e dei caseifici
più piccoli, le latterie ternarie, abbiamo predisposto un disegno
di legge che ormai è pronto e che potrà essere portato in Giunta
credo la settimana prossima, nel quale è prevista una spesa sia per
la gestione che per il trasporto, con un plafond massimo di
intervento; infatti abbiamo visto che alcuni caseifici di una certa
mole potrebbero assorbire tutto lo stanziamento che la legge si
propone.
La legge sarà ancora discussa, poi, nella Commissione consiliare
competente e credo che alla fine del mese di maggio possa essere
discussa anche dal Consiglio regionale.
Presidente
- Il Consigliere Maquignaz ha facoltà di
dichiararsi.
Maquignaz (DP)
- Mi dichiaro soddisfatto, riservandomi di
esaminare la legge che verrà portata in Commissione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK