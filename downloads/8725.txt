Consiglio Regionale della Valle d'Aosta - Oggetto del Consiglio n. 3226 del 12 novembre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3226 del 12 novembre 1987 - Resoconto
OGGETTO N. 3226/VIII - RITIRO DI MOZIONE E RINVIO
OGGETTI.
PRESIDENTE
: Ha chiesto la parola, per mozione d'ordine,
il Consigliere Torrione; ne ha facoltà.
TORRIONE (P.S.I.):
Poiché qualche gruppo ha degli
impegni, propongo di rinviare gli oggetti iscritti ai punti 23, 56,
57, 58, 59 e 60 dell'ordine del giorno, due dei quali ci
porterebbero via un'altra ora di discussione, al prossimo Consiglio
regionale, che dovrebbe essere poco corposo, visto che, in sede di
riunione dei Capigruppo, si è trovato un accordo per limitarne la
durata ad un solo giorno.
PRESIDENTE
: Il Consigliere Torrione ha proposto di
rinviare al prossimo Consiglio le mozioni iscritte ai punti 23, 56,
57, 58, 59 e 60 dell'ordine del giorno. Si tratta, in particolare,
delle mozioni dei Consiglieri Aloisi, Baldassarre, Sandri, dei
Consiglieri del Gruppo comunista e dei Consiglieri del Gruppo
socialista.
Ha chiesto la parola, per mozione d'ordine, il Consigliere
Baldassarre; ne ha facoltà.
BALDASSARRE (P.S.D.I.):
Accetto la proposta del
Consigliere Torrione.
Il vicesegretario nazionale della U.I.L.-Stato, compagno
Vecchione, mi ha telefonato questa mattina per confermarmi che è
stato raggiunto l'accordo tra le confederazioni sindacati ed il
Ministero della pubblica istruzione e mi ha invitato, pertanto, a
ritirare la mozione, in quanto l'accordo è già stato raggiunto.
Chiedo, quindi, che la mia mozione sia ritirata e non rinviata
al prossimo Consiglio regionale.
PRESIDENTE
: Benissimo! Allora, è da considerare ritirata
la mozione n. 57
del Consigliere Baldassarre, della quale do
lettura:
MOZIONE
VISTA l'applicazione del Contratto per il pubblico impiego in
cui è stata recepita l'attribuzione dell'indennità di
bilinguismo;
CONSIDERATO il lungo tempo trascorso dalla firma del contratto
fino ad oggi senza ottenere risultati concreti;
PREOCCUPATO che una tale situazione si prolunghi nel tempo
creando una atmosfera poco favorevole per i dipendenti del pubblico
impiego;
il Consiglio regionale della Valle d'Aosta
DELIBERA
di impegnare la Giunta regionale ad intervenire presso il
competente Ministero della Funzione Pubblica per una sollecita
attribuzione dell'indennità di bilinguismo a favore del personale
statale in servizio in Valle d'Aosta, evitando di discriminare il
personale entrato in servizio prima del 1979 che non era tenuto a
sostenere la prova di conoscenza della lingua francese.
PRESIDENTE
: Ci sono difficoltà ad accettare la proposta
del Consigliere Torrione di rinviare al prossimo Consiglio le altre
mozioni? Se siamo tutti d'accordo e se non ci sono difficoltà,
confermo che la mozione 23, la mozione 56, unitamente alla n. 26, e
le mozioni n. 58, 59 e 60 dell'ordine del giorno sono rinviate al
prossimo Consiglio regionale.
IL CONSIGLIO prende atto
PRESIDENTE
: Signori Consiglieri, i lavori sono terminati
ed il Consiglio sarà riconvocato a domicilio.
La seduta è tolta
L'adunanza termina alle ore 20,09
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK