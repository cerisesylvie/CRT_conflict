Consiglio Regionale della Valle d'Aosta - Oggetto del Consiglio n. 66 del 26 luglio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Costituzione e funzionamento degli organi consiliari
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 66 del 26 luglio 2018 - Resoconto
OGGETTO N. 66/XV - Approvazione per l'anno 2017 del
rendiconto della gestione, del piano degli indicatori e del
bilancio consolidato del Consiglio regionale della Valle d'Aosta.
Approvazione della relazione per l'anno 2017 sull'attività del
Comitato Regionale per le Comunicazioni (CORECOM).
Fosson (Presidente) -
Punto n. 29 dell'ordine del giorno.
Farò una relazione unica dei due punti, che però saranno soggetti a
due votazioni separate.
Il rendiconto della gestione per l'anno 2017 rileva il corretto
utilizzo delle risorse messe a disposizione per il regolare
svolgimento dell'attività del Consiglio regionale della Valle
d'Aosta e dei suoi organismi incardinati. Il rendiconto della
gestione per l'anno 2017 è stato redatto secondo i principi
contabili dell'armonizzazione, per la prima volta, sanciti dalla
legge n. 118/2011, suddividendo le entrate in titoli e tipologie e
le uscite in missioni e programmi. La gestione contabile è stata
effettuata contestualmente nel modo finanziario e in quello
economico patrimoniale.
Il totale delle entrate 2017, al netto delle partite di giro,
ammonta a euro 8.650.468, di cui 8,5 milioni derivanti
dall'assegnazione a carico del bilancio regionale che ha
contribuito al finanziamento dell'attività del Consiglio regionale
in misura pari al 98 percento circa, mentre il totale delle spese
nel 2017, al netto delle partite di giro e della restituzione
dell'avanzo dell'anno precedente, ammonta ad euro 8,068 milioni. Al
termine del 2017 si rileva un avanzo d'amministrazione che ammonta
complessivamente ad euro 590 mila, derivanti da euro 972 mila di
fondo cassa, cui si sommano euro 78.805 di residui attivi, detratti
euro 460.818 di residui passivi. Tale avanzo viene restituito
all'Amministrazione regionale come previsto dall'articolo 15 del
Regolamento.
Contestualmente al rendiconto della gestione 2017 vengono
approvati il piano degli indicatori, il bilancio consolidato tra il
Consiglio regionale e l'Istituto per il sistema previdenziale dei
Consiglieri regionali e la relazione sull'attività del Comitato
regionale per le comunicazioni.
Poiché in Commissione era stata chiesta una descrizione più
specifica sull'avanzo di amministrazione, ne do lettura. Al termine
del 2017 si rileva un avanzo di amministrazione che ammonta, a
rendiconto prospetto dimostrativo del risultato di amministrazione
dell'esercizio 2017, complessivamente ad euro 590 mila, derivanti
da euro 972 mila di fondo cassa al 31 dicembre 2017, cui si sommano
euro 78 mila di residui attivi, detratti 460 mila. L'avanzo
proviene principalmente dalla gestione della competenza, soltanto
7.559 euro provengono dal riaccertamento di residui di anni
precedenti. L'avanzo rilevato sui singoli programmi di spesa è così
distinto: programma 1 (Organi istituzionali): imposte 3.945,
acquisto di beni 315 mila, trasferimenti correnti 12 mila, altre
spese correnti 1.600; programma 3 (Gestione economico-finanziaria,
programmazione e provveditorato): imposte e tasse a carico
dell'ente 2.400; acquisto di beni e servizi 78 mila; investimenti
fissi lordi 10 mila; programma 8 (Statistica, sistemi informativi):
acquisto di beni e servizi 90.550; investimenti fissi lordi 2.575;
programma 10 (Risorse umane): acquisto di beni e servizi 36.317;
trasferimenti correnti 3.500; infine, missioni e eventi, Fondo di
riserva: 37 mila.
In particolare quindi si sottopone all'esame del Consiglio
regionale il rendiconto della gestione del Consiglio regionale per
l'esercizio finanziario 2017, che pareggia su euro 11,465 milioni,
di cui euro 2,7 milioni con partite di giro e presenta un avanzo da
restituire all'Amministrazione regionale di euro 590 mila.
Con il punto all'ordine del giorno n. 30, che sarà sottoposto ad
una seconda votazione, ci si esprime sull'atto che prevede di
restituire all'Amministrazione regionale 590 mila euro.
Apro la discussione generale sull'argomento. Se non ci sono
osservazioni, metto in votazione il punto 29. La votazione è
aperta. La votazione è chiusa.
Esito della votazione:
Presenti: 35
Votanti: 28
Favorevoli: 28
Astenuti: 7 (Bertin, Minelli, Mossa, Nasso, Pulz, Russo,
Vesan)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK