Consiglio Regionale della Valle d'Aosta - Oggetto del Consiglio n. 3424 del 27 gennaio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3424 del 27 gennaio 1988 - Resoconto
OGGETTO N. 3424/VIII - INTERVENTI PER LA SALVAGUARDIA DI UN
SANTUARIO SITO IN COMUNE DI GABY. (Interrogazione).
PRESIDENTE
: Do lettura dell'interrogazione presentata dal
Consigliere Aloisi:
INTERROGAZIONE
RILEVATO che il Santuario della Madonna delle Grazie, situato in
località Vourry del Comune di Gaby, è in stato di semi-abbandono e
che le ingiurie del tempo hanno arrecato considerevoli danni ad una
testimonianza del passato;
CONSIDERATO che la Via Crucis assume un significato particolare
per l'originale disposizione dei piloni del Calvario dipinti da
Francesco Curtaz e che la Chiesetta venne fondata nel 1714;
il sottoscritto Consigliere regionale
INTERROGA
l'Assessore al Turismo, Urbanistica e Beni Culturali per sapere
se sono programmati o se si intendono programmare interventi per
salvaguardare un patrimonio che ha pur sempre un valore storico,
culturale e tradizionale.
PRESIDENTE
: Ha chiesto di parlare l'Assessore al Turismo,
Urbanistica e Beni Culturali Lanièce, ne ha facoltà.
LANIECE - (D.C.):
L'interrogazione chiede se è intenzione
dell'Assessorato di prendere dei provvedimenti e di inserire nel
programma dei lavori questi recuperi: è in fase di studio la
progettazione dell'intervento da parte dell'arch. Linty Anna Maria,
incaricato dal Comune, con il quale si è già provveduto in sede di
sopralluogo effettuato in data 4.11.87 a definire le linee generali
dell'intervento.
I lavori, data la loro natura ed entità, dovranno essere
suddivisi lungo l'arco di circa 3 anni e potranno avere inizio
soltanto dopo la presentazione del progetto da parte del
Comune.
Preciso che abbiamo già eseguito alcuni interventi di urgenza
negli anni '74-'75-'76, a seguito dei danni provocati dal terremoto
che hanno interessato la sistemazione dei tetti, sia della chiesa,
che delle stazioni della "Via Crucis", e la cucitura delle
lesioni.
PRESIDENTE
: Ha chiesto di parlare il Consigliere Aloisi,
ne ha facoltà.
ALOISI - (M.S.I.):
Mi ritengo soddisfatto dell'impegno
che ha assunto l'Assessore di voler intervenire su questo
santuario, che ha un suo valore anche sul piano storico, in quanto
è stato costruito nel 1714, e che pertanto necessita di un
intervento di ristrutturazione.
Spero solo che si dia inizio al più presto ai lavori per sanare
questa situazione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK