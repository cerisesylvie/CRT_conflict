Consiglio Regionale della Valle d'Aosta - Oggetto del Consiglio n. 263 del 30 ottobre 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 263 del 30 ottobre 1972 - Resoconto
OGGETTO N. 263/72 - Annullamento dell'elezione a Consigliere
regionale del Signor Fosson Daniele.
Montesano (P.S.D.I.)
- Come il Consiglio ricorda nella
seduta del 9 ottobre in sostituzione del compianto Consigliere e
Assessore Rollandoz, il Consiglio stesso convalidò la nomina a
consigliere del Signor De Vecchi, il quale, aveva, al termine di
legge, otto giorni di tempo, stante la sua carica di sindaco per
optare per una carica o l'altra.
In data 11 ottobre cioè il giorno dopo, il Sindaco De Vecchi mi
ha fatto giungere questa lettera:
"Illustrissimo Presidente del Consiglio regionale -
Aosta.
In risposta al suo telegramma del 9 u.s. comunico che ai
sensi dell'art. 8 della legge 5.8.1962 n. 1257, opto per la carica
di Sindaco e di Consigliere della città di Aosta, e rinuncio
pertanto alla nomina a Consigliere regionale"
, stante così le
cose, si deve passare alla sostituzione del Consigliere convalidato
De Vecchi, con il nominativo che sussegue nella lista n. 7, il
quale è il Sig. Fosson.
Io in precedenza di questa seduta ho voluto fare un'indagine
conoscitiva a proposito delle intenzioni del Consigliere Fosson,
stante la sua posizione di dipendente regionale quale capo
controllore al Casinò di St. Vincent, carica, la quale è
incompatibile con quella di Consigliere regionale.
E ho scritto una lettera al Consigliere Fosson, che io non
leggo, in quanto il contenuto lo potete immaginare, per invitarlo a
darci una risposta in merito a questa incompatibilità della sua
posizione nei riguardi della carica di Consigliere regionale. La
lettera è scritta in data 16 di ottobre, il Signor Fosson mi
risponde il 18 di ottobre, con una lettera così concepita:
"In
risposta alla sua lettera in data 16 ottobre, dopo le opportune
consultazioni con i rappresentanti della lista in cui ho
partecipato alle elezioni regionali del 1968, le comunico che è mio
intendimento mantenere il mio rapporto di impiego con la Regione,
inerente alla carica di commissario regionale presso la Casa da
gioco di Saint-Vincent e rinunciare fin d'ora alla mia elezione a
Consigliere regionale.".
Comunque l'atto formale di convalida del Consigliere Fosson io
credo che debba essere fatto, quindi il Consiglio è chiamato
attraverso una votazione segreta alla convalida o meno del
Consigliere Signor Fosson a Consigliere regionale e le ragioni
esposte dall'interessato determinano anche l'espressione di voto
del Consiglio.
Quindi chi convalida mette pallina bianca, chi non convalida
mette pallina nera, ma è un atto formale, come vi dico, è un atto
formale che bisogna fare, prendiamo atto.
Io credo che bisogna votare e va bene votazione positiva, in
ogni modo non ci perdiamo in questioni, bisogna farla per ragioni
di emettere un punto sull'espressione che viene data dal
Consigliere regionale.
Quindi il Consiglio regionale è chiamato a votare. Risultato
della votazione: presenti 29, hanno votato per la convalida 8,
contro 21, il Consiglio non convalida la nomina del Signor Fosson a
Consigliere regionale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK