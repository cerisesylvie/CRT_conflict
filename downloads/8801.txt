Consiglio Regionale della Valle d'Aosta - Oggetto del Consiglio n. 3302 del 2 dicembre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3302 del 2 dicembre 1987 - Resoconto
OGGETTO N. 3302/VIII - PERICOLI DERIVANTI DALL'UTILIZZAZIONE
DI MATERIALE RADIOATTIVO ALL'INTERNO DELLO STABILIMENTO DELTACOGNE
DI AOSTA. (Interrogazione)
PRESIDENTE
: Do lettura dell'interrogazione in oggetto,
presentata dal Consigliere Baldassarre:
INTERROGAZIONE
AVUTA NOTIZIA
che all'interno dello stabilimento
DELTACOGNE di Aosta si sarebbe riscontrata la mancanza di una
sorgente di radiazioni ionizzanti di tipo "sigillato" utilizzato
dall'azienda;
CONSIDERATO
che le caratteristiche fisiche della
sorgente potrebbero far correre gravi rischi per i lavoratori e per
l'ambiente esterno;
RILEVATA
la gravità del fatto
;
INTERROGA
l'Assessore alla Sanità ed Assistenza Sociale per sapere se è
stata aperta una inchiesta sull'episodio, quali conseguenze e
pericoli possano derivare alla salute dei cittadini valdostani,
trattandosi di materiale radioattivo.
Inoltre quali provvedimenti cautelativi sono stati adottati,
sia per far luce sull'episodio che per accertare eventuali
responsabilità.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
A ce sujet, je crois qu'on peut
reprendre le problème dans ce sens. Il y a eu de la part de la
DELTACOGNE une lettre qui était la suivante:
"Smarrimento di una sorgente radioattiva sigillata di cobalto
60, avente attività di 1,3 mm/Curie".
A questo proposito la lettera così continuava:
"Ai sensi dell'articolo 94 del D.P.R. 185, si comunica che il
giorno 22 settembre 1987 è stato accertato lo smarrimento di una
sorgente radioattiva di tipo sigillato...",
avente le
caratteristiche che ho già detto.
"La sorgente radioattiva, unitamente ad altre tre, era
utilizzata per il controllo del livello dell'acciaio fuso nella
lingottiera in colata continua. La sorgente è fisicamente
costituita da un cilindretto metallico, chiuso all'estremità e
cavo, di diametro 7 mm e lungo circa 30 cm, con all'interno la
sostanza radioattiva.
Sono state effettuate accurate ricerche, con strumenti
rilevatori di radiazioni, da parte dell'ufficio sicurezza dello
stabilimento e dall'ufficio tecnico, coadiuvato da un esperto
qualificato intervenuto prontamente.
Si è verificato che nei luoghi frequentati dai lavoratori
(reparto di colata continua, officine meccaniche, esterno dello
stabilimento, discariche del materiale inerte, uffici
amministrativi e tecnici) non è presente la sorgente radioattiva
suddetta.
Si prospetta che, a seguito delle pulizie effettuate sulla
lingottiera,... contenente la sostanza radioattiva, sia caduto del
materiale sterile, a sua volta trasportato nelle zona discarico
all'interno dello stabilimento. Il materiale costituente
discariche, normalmente, non viene rimosso per alcuni anni. Si
ritiene che la sorgente non sia uscita dallo stabilimento".
En même temps il y a eu une enquête de la part des organes des
sapeurs-pompiers et à ce sujet il y a eu la relation de l'ingénieur
Badino:
"Smarrimento sorgente radioattiva sigillata di cobalto 60.
Con riferimento alla denuncia di smarrimento presentata, si
comunica che una squadra di questo Comando ha eseguito, nelle
giornate del 5 e 9, una ricerca, presso il reparto di colata
continua e presso la discarica, senza riuscire a localizzare la
sorgente indicata in oggetto.
Sono state oggetto di attenta ricerca particolari zone
prossime alle prestazioni di lavoro, per cui si può concludere che
tali prestazioni non sono soggette a radiazioni eccedenti la
radioattività naturale".
En même temps, pour ce qui est de la sêreté des personnes, il y
a:
"Valutazione del rischio nelle varie ipotesi di ubicazione:
nelle vasche di raccolta acqua e raffreddamento, nella zona di
discarica dei rifiuti e delle terre di fonderia, nella zona di
ricaduta nel pozzetto di fonderia e valutazioni varie.
Come accertato personalmente con proprio monitor, il giorno
23, non sussiste esposizione di radiazioni né nei locali e né nelle
strade interne dello stabilimento frequentate dai
lavoratori".
C'est justement à la suite de ces renseignements qu'on avait
préparé un communiqué, où l'on donnait officiellement la nouvelle
et où l'on renseignait surtout la population et les travailleurs
qu'il n'y avait pas de risques pour ce qui est des différents
milieux de travail.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Ritengo di dover sottolineare un
fatto, che, pur non essendo grave, è perlomeno scorretto. Io ho
chiesto all'Assessore alla Sanità di rispondere ad alcune mie
domande, ma, come se un deputato del Parlamento si rivolgesse al
Ministro della sanità e si sentisse rispondere dal Sottosegretario
alle finanze, allo stesso modo è capitato a me di ricevere la
risposta dal Presidente della Giunta. È vero che quest'ultimo è il
capo dell'esecutivo, ma è altrettanto vero che egli ha,
giustamente, indicato una serie di documenti che non erano
l'oggetto principale dell'interrogazione. Io, infatti, avevo
chiesto all'Assessore alla Sanità se, personalmente, si fosse
attivamente impegnato per la tutela della salute dei cittadini.
La scomparsa di un contenitore di cobalto, che, addirittura,
neppure la DELTACOGNE è in grado di stabilire dove possa essere
finito, e l'affermazione unilaterale dell'azienda, tesa a sostenere
l'assenza di problemi sia per i lavoratori, sia per la popolazione,
sono affermazioni di parte. Lo scopo della mia interrogazione
mirava ad accertare se l'Assessore alla Sanità si fosse preoccupato
di istituire subito una commissione tecnica per stabilire se,
effettivamente, esistevano reali preoccupazioni per la gente, anche
perché non siamo in grado di stabilire dove siano andate a finire
le sostanze radioattive di cui si parla.
È vero, inoltre, che un comunicato della DELTACOGNE ha indicato
il tipo di sostanze in questione, tuttavia sarebbe stato opportuno
conoscerne anche la gravità...
ROLLANDIN
(fuori microfono): Ma la risposta è del Comando
dei vigili del fuoco!
BALDASSARRE (P.S.D.I.):
Mi dispiace che non sia presente
l'Assessore alla Sanità, ma non è così che deve comportarsi chi
dovrebbe salvaguardare la popolazione della Valle d'Aosta da
eventuali pericoli cui potrebbe andare incontro.
Poiché ci troviamo di fronte ad un Assessore "latitante",
giustamente, il Presidente della Giunta è stato costretto a
prendere la parola per tranquillizzare i cittadini sull'assenza di
pericoli, citando anche un comunicato dei vigili del fuoco.
Io ritengo che si sarebbe dovuta istituire subito una
commissione tecnica per meglio conoscere e circoscrivere il
problema e tranquillizzare la popolazione in merito.
I dubbi, tuttavia, rimangono. Ci è stato detto che non ci sono
pericoli e noi ne prendiamo atto; tuttavia, mi permetto di
censurare, ancora una volta, l'Assessore alla Sanità, sia per il
suo comportamento di oggi, sia per quello da lui tenuto quando è
accaduto l'evento di cui si parla e che io non ritengo ancora
risolto, perché quel problema è grave e potrebbe, anche se mi
auguro che non succeda, tornare alla ribalta quando meno ce lo
aspettiamo.
Ringrazio il Presidente della Giunta per la precisione della sua
risposta, ma non sono assolutamente soddisfatto per l'assenza di
iniziative da parte dell'Assessore alla sanità e all'assistenza
sociale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK