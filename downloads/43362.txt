Consiglio Regionale della Valle d'Aosta - Oggetto del Consiglio n. 749 del 7 luglio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 749 del 7 luglio 2021 - Resoconto
OBJET N° 749/XVI - Communications du Président de la
Région.
Bertin (Presidente) -
Possiamo passare al punto n. 2
dell'ordine del giorno. Ha chiesto la parola il Presidente della
Regione, ne ha facoltà.
Lavevaz (UV) -
Qualche breve comunicazione anche da parte
mia. Giovedì 24 giugno ho partecipato a Roma all'incontro tra il
presidente della Repubblica Sergio Mattarella e i Presidenti di
Regione e Province autonome. L'incontro si è svolto in occasione
anche del quarantesimo anniversario dell'istituzione della
Conferenza delle Regioni, che cade quest'anno, ed è stata quindi
l'occasione anche per ribadire la centralità del sistema regionale
nella sua complessità, come dimostrato peraltro da quest'ultimo
anno di emergenza.
Lunedì scorso, insieme all'assessore Jean-Pierre Guichardaz, ho
accolto a Palazzo regionale l'ambasciatore del Messico in Italia
Carlos Garcia de Alba, è la prima volta in cui un ambasciatore
messicano visita la nostra Regione. Il suo viaggio è stato ricco di
tappe e incontri, spingendosi al di là della semplice cortesia
istituzionale e dimostrando un reale interesse per la complessità
del territorio valdostano. L'incontro si è incentrato su
possibilità di cooperazione dal punto di vista economico e
turistico anche con ipotesi di collaborazioni puntuali nel settore
industriale e in quello sportivo.
Nei giorni scorsi poi ho avuto un colloquio con il Commissario
straordinario per l'emergenza Covid, il Generale Figliuolo. Con lui
ho fatto il punto sul quadro della pandemia in Valle d'Aosta e
sulla campagna vaccinale sulla quale è ancora indispensabile
dispensare grande attenzione. Proprio per questo nei prossimi
giorni prenderà il via una seconda fase della campagna di
comunicazione che promuove la vaccinazione; è nostro compito
intercettare e convincere chi non è ancora stato vaccinato ormai in
ogni fascia di età. I mesi estivi ci concedono una pausa dal punto
di vista del contagio, ma sono fondamentali per la campagna
vaccinale, non dobbiamo rallentare i ritmi per permetterci di
arrivare all'autunno con una larghissima parte della popolazione
che deve essere immunizzata. L'appello quindi è a tutti Valdostani
perché solo l'impegno collettivo può portarci a raggiungere il
risultato che tutti vogliamo.
Presidente -
Non vedo richieste di intervento.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK