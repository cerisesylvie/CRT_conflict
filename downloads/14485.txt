Consiglio Regionale della Valle d'Aosta - Oggetto del Consiglio n. 1158 del 8 febbraio 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
INDUSTRIA
LAVORO
Precedente
Successivo
Resoconto integrale del dibattito dell'aula
Oggetto del Consiglio n. 1158 del 8 febbraio 1995 - Resoconto
SEDUTA ANTIMERIDIANA DELL'8 FEBBRAIO 1995
OGGETTO N. 1158/X Insediamenti sostitutivi di attività
produttive nella Valle del Lys. (Interpellanza)
Interpellanza Vista la crisi occupazionale che interessa anche
la Valle del Lys;
Venuto a conoscenza che vi erano anche altre offerte che
riguardavano l'ex insediamento della "Sac à dos" e che avrebbero
previsto una maggiore occupazione;
il sottoscritto Consigliere regionale
interpella
l'assessore competente per sapere:
1) cosa ha fatto propendere la decisione favorevole alla
cooperativa "Trousseau Ancien";
2) quali sono le prospettive di occupazione prospettate dalla
suddetta cooperativa;
3) se siano in corso contatti con l'azienda esclusa in vista di
un suo insediamento nella nostra regione.
F.to: Chiarello
Presidente La parola al Consigliere Chiarello.
Chiarello (RC) Si è già parlato della piccola realtà della Valle
del Lys che da un po' chiede la risoluzione dei problemi
dell'occupazione dopo l'abbandono della "Sac à dos". Negli ultimi
tempi vi sono state diverse voci, siamo venuti a conoscenza, oltre
alla cooperativa a cui è stata concessa l'autorizzazione in quel
sito che prevede un'occupazione limitatissima, che c'erano altri
offerenti e qualcuno che aveva il benestare degli uffici regionali
e che avrebbero previsto un'occupazione maggiore. Vorrei capire
quali sono le linee che hanno portato alla scelta della cooperativa
e quali le linee che hanno escluso le altre, avendo i
requisiti.
Presidente La parola all'Assessore dell'industria, commercio e
artigianato, Mafrica.
Mafrica (GV-PDS-SV) Il Consigliere Lanièce non è in aula, ma non
credo che dipenda dall'orologio l'efficienza dell'Assessorato. Dai
dati riportati lunedì dal "Sole 24 Ore", rispetto al 1992 in cui si
parlava del PIL si è verificato che la Valle d'Aosta, con un
incremento nel 1992 del 2,7 percento era in testa alle regioni per
la crescita del PIL. I dati relativi al 1994 dell'Ufficio del
lavoro danno, nel settore dell'industria manifatturiera, cioè
escluse le costruzioni, una crescita dell'occupazione del 34
percento; rispetto ai 500 avviamenti del 1993, sono stati oltre 800
nel 1994. Per ciò che riguarda l'interpellanza, sono state
esaminate dalla Giunta le due proposte ed è stato espresso parere
favorevole alla Cooperativa Trousseau Ancien in considerazione del
ruolo che la Cooperativa svolge nel settore dell'artigianato
tipico.
Il progetto prevede l'assunzione di 6 dipendenti di sesso
femminile per la produzione di manufatti in tessuto con
caratteristiche di tipicità regionale, come accessori per
l'abbigliamento, tovaglie, tendaggi, coordinate di biancheria e
tessuto per interni. Attualmente per l'altra impresa non sono
disponibili altri immobili idonei; nel caso in cui l'immobile
venisse reperito dall'impresa, potrebbe essere proposta
l'iniziativa tramite l'accesso alle agevolazioni previste dalle
normative regionali per l'incentivazione delle attività
produttive.
Presidente La parola al Consigliere Chiarello.
Chiarello (RC) Ringrazio l'Assessore però non sono ancora
convinto di quale espansione occupazionale avrà la Cooperativa; poi
vorrò vedere quali saranno i contributi che chiederà. Non sono
contro, ma mi sembra limitativa la produzione che potrà fare questa
Cooperativa.
Si parla di liberismo e mi sembra strano dover essere io a
difendere un imprenditore che prevede un'occupazione di 10-20
persone nel futuro e non trova spazio in Valle d'Aosta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK