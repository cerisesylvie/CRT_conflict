Consiglio Regionale della Valle d'Aosta - Oggetto del Consiglio n. 934 del 28 novembre 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 934 del 28 novembre 1984 - Resoconto
OGGETTO N. 934/VIII - INTERVENTO PER L'APERTURA IN VALLE DI
UN OSTELLO DELLA GIOVENTU' .- (Interpellanza).
PRESIDENTE
: Do lettura dell'interpellanza presentata dal
Consigliere De Grandis:
INTERPELLANZA
TENUTO CONTO
che in questi ultimi tempi
è
aumentato il numero dei giovani che viaggiano nei paesi
europei;
CONSTATATO
che in Valle d'Aosta non vi sono Ostelli
della gioventù per cui i giovani hanno scarse possibilità di
soggiornare nella nostra Regione per effetto degli alti costi
alberghieri; PRESO ATTO che nei paesi vicini gli Ostelli della
gioventù sono assai numerosi (600 in Francia, 800 in Germania) e si
dimostrano utili per gli scambi culturali e sociali fra i
giovani;
INTERPELLA
l'Assessore competente per conoscere se intende intervenire
in tale settore assumendo le necessarie iniziative affinché anche
la Valle d'Aosta abbia il suo Ostello della gioventù.
PRESIDENTE
: Ha chiesto la parola il Consigliere De
Grandis; ne ha facoltà.
DE GRANDIS (P.R.I.):
Ho avuto modo, in questi ultimi
tempi, di sentire lagnanze da parte di giovani che, pur desiderosi
di trascorrere un certo periodo di tempo in Valle d'Aosta,
incontravano grosse difficoltà perché i prezzi degli alberghi e
delle pensioni erano al di fuori delle loro possibilità e nel
contempo lamentavano la mancanza di un Ostello della gioventù dove
poter soggiornare a prezzi molto più modesti. Poiché gli Ostelli
della gioventù sono estremamente diffusi in Europa, si parla di 600
e più ostelli in Francia, di oltre 800 in Germania e così via, mi
sembra abbastanza strano che la nostra Regione non si doti di una
struttura di questo tipo, anche perché io credo che il turismo
giovanile abbia una sua notevole importanza perché in genere è
spinto da ragioni culturali, più che per svago e anche perché si
tratta di un tipo di clientela, se così possiamo chiamarla, che ci
interessa soprattutto per l'avvenire. I giovani in Valle sono
certamente un importante veicolo pubblicitario per far conoscere
nei loro Paesi la nostra Regione e le sue peculiarità. Poiché il
turismo è una voce molto importante del nostro bilancio io credo
che sarebbe opportuno mettere allo studio la possibilità di
realizzare un Ostello della gioventù anche in Valle d'Aosta.
PRESIDENTE
: Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Devo dire che quanto pro pone il
Consigliere De Grandis sarà senz'altro apprezzato da parte dei
giovani che vogliano avere esperienze diverse ed aumentare
culturalmente le loro conoscenze geografiche. In Francia ed in
Germania, come dice giustamente il Consigliere De Grandis, gli
Ostelli della gioventù sono molto numerosi e sono frequentatissimi,
nonché di alto valore culturale perché i giovani vogliono poter
scambiare esperienze culturali e conoscere bene la zona dove vanno
a soggiornare. L'Italia, purtroppo, non ha di queste grandi
esperienze e, francamente, quando si è parlato brevemente in Giunta
di questo problema, si è detto che in Francia e in Germania
parecchi Ostelli della gioventù trovano sede nei castelli o in
vecchi fabbricati nobili, l'allora Presidente Andrione accennò al
Castello di Quart come localizzazione idonea. La Giunta regionale
però ha sempre avuto enormi preoccupazioni nell'ospitare un Ostello
della gioventù in una sede prestigiosa quale è un castello ed anche
in questo momento posso affermare che la Giunta mantiene questo
orientamento, soprattutto dopo aver definito in linea generale come
devono essere adibiti i vari castelli di proprietà regionale, salvo
quello di Aymavilles, come ha detto giustamente l'Assessore
Perrin.
Piuttosto che ricorrere ad edifici nuovi, è possibile ricorrere
ad edifici già costruiti: ad esempio, esistono alcuni fabbricati ad
Etroubles dei quali non conosco la proprietà, forse il Consigliere
Tamone mi può aiutare. So che ad esempio il Comune di Genova
vorrebbe cedere la colonia di Arpy, perché per un Comune così
distante costa moltissimo gestire una colonia in un'altra Regione.
Dico queste cose senza avere però delle informazioni precise, ma
solo per indicare che può essere un discorso molto valido anche
turisticamente. Devo però dire che ci sono delle priorità anche nel
turismo e francamente noi ne abbiamo diverse, tra cui possiamo
includere anche questa.
PRESIDENTE
: Ha chiesto la parola il Consigliere De
Grandis; ne ha facoltà.
DE GRANDIS (P.R.I.):
Voglio ringraziare l'Assessore per
le indicazioni che mi ha fornito. Sono d'accordo anch'io che non è
il caso di utilizzare un castello per un Ostello della gioventù.
D'altra parte vi sono molti fabbricati utilizzabili, come quelli
che ha indicato l'Assessore, che ristrutturati potrebbero essere
degli ottimi Ostelli. Vi sono addirittura parti di piccoli villaggi
che, nel loro complesso, con un lavoro di ristrutturazione,
potrebbero offrire la possibilità di creare un Ostello della
gioventù.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK