Consiglio Regionale della Valle d'Aosta - Oggetto del Consiglio n. 272 del 26 novembre 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 272 del 26 novembre 2013 - Resoconto
OGGETTO N. 272/XIV - Interpellanza: "Valutazioni in ordine al
servizio di ristorazione per degenti e dipendenti dell'Azienda USL
della Valle d'Aosta".
Président
- Pour l'illustration, la parole au collègue
Fabbri.
Fabbri (UVP)
- Merci Madame.
Riprendiamo parlando di cibo e di mense. Signor Assessore,
risulta che nella procedura di gara per l'assegnazione del servizio
di mensa l'USL Valle d'Aosta abbia previsto la formula dell'offerta
economicamente più vantaggiosa, in quanto tale formula consentiva
una scelta del fornitore da parte dell'Azienda, fornitore che
valorizzasse in modo prevalente la qualità del servizio rispetto al
prezzo. Ora, a quanto sembra, si è ottenuto un risultato
completamente opposto, cioè abbiamo ottenuto una scarsa qualità con
un prezzo elevato. Abbiamo cioè creato una situazione un po'
surreale: che i pasti dovessero essere di buona qualità era
prevedibile anche dal costo dell'appalto, si tratta di più di 30
milioni...32 milioni per l'esattezza di euro per sei anni. Mi
risulta che l'Assessore Fosson, insieme a pochi altri
amministratori, abbia provato di persona la qualità del cibo e ci
dirà, come temo, che il rapporto qualità e prezzo di questa
situazione non sia ottimale. Ci dirà anche, se è possibile, se il
costo per pasto sia più alto della media delle altre regioni, visto
anche il capitolato che non sembra prevedere raffinatezze tali da
giustificare i prezzi, considerato anche il risultato, non lo so se
ci sono già dei costi standard a questo livello, però, se non ci
sono adesso, ci saranno nel futuro, penso dal prossimo anno.
La scelta poi di questa tipologia di cottura e raffreddamento
risulta anche un po' obsoleta, in quanto risulta appunto
abbandonata sia in Italia che all'estero proprio per il problema
del riscaldamento dei piatti che si è puntualmente verificato. Ora,
leggo qui dal nuovo servizio di ristorazione, scheda informativa
dell'USL, che con quest'operazione cambiava praticamente...ci si
imponeva di modernizzare il servizio di ristorazione in ambito
ospedaliero, il che vuol dire aumentare gli standard relativi di
sicurezza igienica e contemporaneamente offrire un prodotto finale
che non sia più contraddistinto dal marchio di cibo da ospedale, si
diceva: "non la solita minestra", purtroppo, poi questa situazione
non si è verificata. Applicando poi il tanto declamato metodo del
chilometro zero, la cottura del cibo avviene ad Arnad, per poi
proseguire ad Aosta; anche questa mi sembra un po' una stranezza.
Sarebbe poi interessante anche sapere quali cibi provengano dal
nostro territorio e da quali ditte, poiché anche uno dei capisaldi
della scelta di questa soluzione è stato proprio quello di
valorizzare il prodotto locale. È stata rivolta una particolare
attenzione alla valorizzazione dei prodotti tipici locali, scelti
all'interno della ricca tradizione gastronomica regionale, vorremmo
poi sapere magari se questa situazione si è verificata. La
valorizzazione poi dal punto di vista organolettico non è stata un
gran risultato e quindi su questo sarebbe meglio un po' sorvolare.
Sicuramente dietologi e dietisti hanno svolto efficacemente il loro
lavoro, altrettanto però non sembra sia stata la cosa fatta da
Vivenda. La prego allora dunque, Signor Assessore, di attivarsi per
tutelare i pazienti valdostani a cui ultimamente si sono aggiunte
anche le lamentele, le proteste dei bimbi e delle famiglie di Aosta
e i dipendenti di Vivenda, che lamentano delle inadempienze
sindacali. Magari, agendo concordemente anche nell'azione di
controllo dell'operato di Vivenda, concordemente dunque al Comune
di Aosta e all'Assessore Paron, il quale sembra finalmente
accorgersi dei problemi che più volte gli venivano sottoposti.
Grazie.
Président
- Merci. Pour la réponse, la parole à
l'Assesseur Fosson.
Fosson (UV) -
Merci Président.
Sì, grazie, lei mi ha fatto dire delle cose...ma non proprio
tutte quelle che lei ha riferito, quando ci siamo trovati, ne
abbiamo chiacchierato. Comunque la gara per il servizio di
ristorazione ospedaliera è stata attivata in data 3 gennaio 2011,
le operazioni di gara si sono concluse il 2 gennaio 2012 e
l'assegnazione definitiva è avvenuta con una delibera il 23 gennaio
del 2012, da cui poi ha avuto corso il servizio di ristorazione
ospedaliera. Questo servizio è stato oggetto di continui accurati
controlli finalizzati a garantire all'Azienda USL il puntuale
rispetto di tutti gli aspetti contrattuali che lei significava,
ecco, sui pasti e sull'utilizzo di cibi locali. Siccome non c'era
una domanda, in questo non so risponderle in modo preciso, perché
non c'era la formulazione nel questionario. Da una rilevazione di
gradimento presso gli utenti, fatta ancora nel mese di aprile del
2013, si sono evidenziati i seguenti elementi: qualità del cibo
buona al 95 percento degli intervistati, corrispondenza del menù a
quanto ordinato, conforme nel 90 percento, varietà del menù è
risultata soddisfacente nel 93 percento, temperature dei pasti
adeguata nel 97 percento. Io poi tutti questi dati glieli fornisco,
perché mi sono stati riferiti così. È prevista, comunque, per il
mese di dicembre un'ulteriore rilevazione di gradimento per
verificare costantemente la situazione. Il costo della giornata
alimentare, cioè pranzo, cena, colazione, eventualmente merenda per
i degenti risulta essere pari a 13,28 euro, quindi inferiore al
costo che è di euro 13,89 mediano rilevato dalle associazioni nella
sua indagine sui costi delle varie ASL, un po' quello che lei mi
chiedeva dei costi standard, quindi siamo al di sotto dei costi
standard. Preme evidenziare che la rilevazione di tali dati ha
visto partecipi le principali stazioni appaltanti operanti in
ambito sanitario.
L'Azienda USL della Valle d'Aosta verifica giornalmente il
servizio sia mediante il suo Servizio dietologico, che effettua
controlli qualitativi, sia attraverso il costante monitoraggio
effettuato dai coordinatori infermieristici, sia mediante la
direzione del presidio, che vigila sulla corretta erogazione, sia
attraverso una commissione di ristorazione, che è composta dal
Direttore di presidio, Dietologia e Ufficio servizi alberghieri
logistici, che si riunisce mensilmente alla presenza della ditta
Vivenda ed approfondisce le eventuali problematiche; è stata anche
istituzionalizzata una commissione mensa, che si preoccupa di
monitorare il servizio. Le eventuali non conformità rilevate
all'erogazione del servizio sono comunque oggetto di formale
contestazione e di applicazione di penali. La tecnologia utilizzata
nella preparazione del pasto è stata comunque individuata come
idonea nelle linee di indirizzo Stato-Regioni. Ecco, quindi, mi
permetto di dire che il
cook and chill
non è desueto, tant'è
vero che mi risulta che l'ASL di Vercelli l'abbia appena istruito e
messo a punto anche per i suoi servizi. Non solo, una delegazione
norvegese è venuta a vedere questo sistema e l'ASL di Ivrea ha
iniziato anche lei ad impostare la mensa secondo questo servizio.
Quello che mi risulta quindi non è un servizio desueto, proprio
perché garantisce la tenuta della temperatura e la tracciabilità
del prodotto. Ecco, questo è un po' il compitino che mi è stato
dato e che io le fornisco.
Oggettivamente però qualche problema l'abbiamo sentito anche
noi, ci sono dei problemi, li abbiamo letti sui giornali, non solo
nell'ASL e con il Presidente della V Commissione, Restano, che
ringrazio, siamo andati su a verificare questo di persona, nel
senso che siamo andati a mangiare lì, ecco, senza farci annunziare,
senza che nessuno lo sapesse, siamo andati lì in reparto, in
Chirurgia vascolare, per l'esattezza, dove abbiamo prima sentito i
malati e poi verificato la qualità dei pasti. Sicuramente le norme
igieniche sono completamente rispettate, perché il pasto è
confezionato in contenitori di plastica, eccetera. Dal punto di
vista delle qualità organolettiche, ecco, in particolare su alcuni
componenti...la dieta è ampia come lo è anche la scelta,
addirittura i malati scelgono che cosa mangiare e quindi qualcosa
in più, ma su qualche elemento della dieta, la qualità, la
tipologia sicuramente non era delle migliori. Sottolineo come
l'importanza del pasto per chi non è operato all'addome o cose del
genere, ma il momento della refezione, dell'assunzione del pasto è
sicuramente un momento importante.
Esistono quindi tutte queste verifiche da parte dell'Azienda per
un appalto che è stato dato, esiste la nostra possibilità comunque
di verificare continuamente questo. Ci sarà la possibilità di
riferire queste osservazioni, anche la sua interpellanza, alla
ditta Vivenda, che non abbiamo mai incontrato, ma che attraverso
l'USL e il Comune di Aosta ci proponiamo di incontrare, sperando di
migliorare questo servizio. Grazie.
Président
- Merci Assesseur. Pour la réplique, la parole
au collègue Fabbri.
Fabbri (UVP)
- Grazie della risposta Signor
Assessore.
Mi fa piacere che tutte queste commissioni abbiano constatato la
regolarità del servizio proposto dalla ditta Vivenda. Certo è, che
se io ho fatto quest'interpellanza, è perché mi sono arrivate...se
noi abbiamo fatto quest'interpellanza, è perché ci sono arrivate
delle lamentele e lo dimostra anche il fatto degli ultimi
avvenimenti della mensa scolastica di Aosta, quindi probabilmente
ci sarà da mettere a punto qualcosa. Adesso, dal punto di vista
dell'igiene, io non voglio mettere in discussione assolutamente
tutta la trafila dell'igiene, mi sa che forse, dal punto di vista
del gusto e dell'organolettico, qualche miglioramento ci potrebbe
essere.
Volevo concludere la mia replica con una considerazione che
forse esula un attimino da quella che è l'interpellanza. Ecco, mi è
giunta anche notizia che ci sono dei residui di cibo naturalmente
che possono essere...anzi sono sicuramente confezioni integre che
possono essere magari riciclate da organizzazioni umanitarie che ci
sono qui in Aosta. Non so se lei con la sua sensibilità
sull'argomento pensa che possano essere fatte...
(interruzione dell'Assessore Fosson, fuori microfono)
...sì, su questo sono d'accordo...
(nuova interruzione dell'Assessore Fosson, fuori
microfono)
...che ci siano dei problemi da questo punto di vista
direi...però, visto che ci sono questi residui, forse si possono
utilizzare... Grazie.
Presidente
- Grazie. Possiamo passare al punto 20.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK