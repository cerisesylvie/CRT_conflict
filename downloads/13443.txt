Consiglio Regionale della Valle d'Aosta - Oggetto del Consiglio n. 4462 del 13 aprile 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4462 del 13 aprile 1993 - Resoconto
OGGETTO N. 4462/IX Commemorazione del notaio Emile
Chanoux.
Bich (Presidente)
Dichiaro aperti i lavori di
quest'ultima adunanza straordinaria ed urgente del Consiglio
regionale; è l'adunanza terminale della legislatura e quindi
abbiamo da esaminare un ordine del giorno ben nutrito.
Vorrei pregarvi, colleghi consiglieri, di levarvi in piedi per
una commemorazione che ci riempie di dolore.
Nella notte fra giovedì e venerdì scorsi un grave lutto ha
colpito la Valle d'Aosta: il notaio Emile Chanoux, Presidente
dell'Istituto storico della Resistenza e Deputato della nostra
regione dal 1972 al 1976, si è tolto la vita con un gesto disperato
che ha lasciato attoniti tutti i Valdostani.
Emile Chanoux incarnava in Valle d'Aosta quello spirito di
libertà che già suo padre aveva difeso fino alla morte: egli ne era
il degno erede; un uomo che fuori dalla logica, a volte spietata,
della politica, cercava di realizzare in se stesso e nel suo ambito
i propri ideali.
Non dobbiamo ricercare i perché del gesto di Emile Chanoux, non
è compito nostro; è invece compito nostro quello di ricordarne la
figura ed il costante impegno per realizzare una società più
giusta. Di fronte ad una situazione generale che vede sempre più
distante il rapporto tra politica e vita quotidiana, il gesto di
Emile Chanoux ci ha bruscamente e drammaticamente portato a
dimenticare le nostre attività legate alle istituzioni ed ai
rispettivi schieramenti politici.
Di fronte alla scelta di Emile Chanoux noi tutti dobbiamo
impegnarci, ricordandone l'esempio, affinché la nostra attività
politica sia veramente utile alla gente che vive in Valle d'Aosta.
Questo noi dobbiamo alla memoria di Emile Chanoux.
A nome del Consiglio regionale, e mio personale, esprimo il più
sentito cordoglio da parte di tutta l'Assemblea, di tutti i
consiglieri, di tutti i dipendenti della Regione e di quanti lo
conobbero, alla moglie Isabella, ai figli Cathérine e Philippe,
alla mamma Maria Celeste Perruchon e alle loro famiglie, colpiti
così tragicamente nel profondo degli affetti.
Ha chiesto di parlare, sulle comunicazioni del Presidente, il
Consigliere Louvin, ne ha facoltà.
Louvin (UV)
Je vous remercie, M. le Président,
d'avoir voulu rappeler brièvement mais d'une façon très émouvante,
le notaire Emile Chanoux, un homme auquel notre Mouvement était
sincèrement attaché pour ce qu'il a représenté, pour sa droiture
morale, pour son engagement autonomiste, pour sa personnalité
saillante, dont le souvenir restera gravé profondément dans notre
mémoire.
Nous vous remercions également d'avoir souligné les qualités
humaines et politiques de cette éminente personnalité et nous
voudrions nous associer aux sentiments de participation à la
douleur de la famille, que vous avez si bien énoncés.
Presidente
Ha chiesto di parlare il Consigliere
Ricco, ne ha facoltà.
Ricco (DC)
Anche il nostro Gruppo partecipa,
addolorato e commosso, al grande dolore che ha colpito la famiglia
del notaio Chanoux.
Lo ricorderò sempre come membro e Presidente dell'Istituto
storico della Resistenza, al quale da molti anni partecipo in
qualità di revisore.
Il nostro Gruppo lo ricorderà ancora come espressione del suo
impegno come parlamentare della Valle d'Aosta.
Presidente
Ha chiesto di parlare il Consigliere
Bajocco, ne ha facoltà.
Bajocco (GV-PDS-SV)
A nome del Gruppo del PDS anche
noi ci associamo alle parole testé formulate dal Presidente del
Consiglio.
Emile Chanoux era un amico, una persona democratica, una persona
che sapeva stare con tutti; è per questo che anche noi alla
famiglia, alla mamma, al fratello e alla sorella rivolgiamo le
nostre più sentite e fraterne condoglianze.
Presidente
Ha chiesto di parlare il Consigliere
Pascale, ne ha facoltà.
Pascale (PSI)
Come Gruppo socialista ci associamo
alla commemorazione che ha fatto il Presidente del Consiglio per la
morte di Emile Chanoux ed esprimiamo alla famiglia le più sentite
condoglianze.
Esprimiamo anche il nostro sconcerto per questa morte improvvisa
della quale, come ha detto giustamente il Presidente del Consiglio,
è difficile trovare le ragioni. Ci auguriamo che su questo tragico
evento venga fatta, da parte della magistratura, un'analisi più
attenta per chiarirne le cause.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK