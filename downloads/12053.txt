Consiglio Regionale della Valle d'Aosta - Oggetto del Consiglio n. 2927 del 18 dicembre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2927 del 18 dicembre 1991 - Resoconto
OGGETTO N. 2927/IX Concessione di un contributo di lire
1.228.500.000 all'Amministrazione comunale di Torgnon per
l'acquisizione degli alpeggi "Comianaz Tellinod e Vaeton", da
destinare allo sviluppo di attività economiche, ai sensi della
legge regionale 27 giugno 1986, n. 27 - Approvazione ed impegno di
spesa.
Presidente
Do lettura del testo della
delibera:
Deliberazione Il Consiglio
Premesso che la legge regionale 27 giugno 1986, n. 27 ha
previsto l'intervento finanziario da parte della Regione, fino al
massimo del 90 per cento, a favore dei comuni per la creazione di
un patrimonio immobiliare comunale;
Atteso che l'Amministrazione comunale di Torgnon ha presentato
richiesta per accedere ai relativi finanziamenti per l'acquisto
degli alpeggi "Comianaz, Tellinod e Vaeton", di proprietà del Sig.
Sarteur Riccardo, da destinare allo sviluppo di attività
economiche;
Dato atto che i beni sopraindicati sono a disposizione del
Tribunale di Aosta per la vendita coattiva;
Considerato che l'acquisto in questione comporta una spesa
complessiva di lire 1.365.000.000;
Visto il parere del competente Assessorato;
Dato atto che l'acquisizione dei terreni è inserita nella
relazione previsionale e programmatica del Comune;
Considerato che si rende opportuno procedere all'erogazione in
due parti del contributo ammissibile, un primo acconto nel 1991 e
il saldo nel 1992 al fine di permettere, da una parte,
all'amministrazione comunale richiedente di tenere fede agli
impegni assunti con i proprietari degli immobili e, dall'altra, di
consentire il perfezionamento di altre pratiche di finanziamento
già istruite;
Ad unanimità di voti favorevoli (presenti e votanti:
trenta);
delibera
1) di stabilire in lire 1.228.500.000
(unmiliardoduecentoventottomilioni-cinquecentomila), il contributo
da concedere all'amministrazione comunale di Torgnon per l'acquisto
degli alpeggi "Comianaz, Tellinod e Vaeton", di proprietà del Sig.
Sarteur Riccardo, da destinare allo sviluppo di attività
economiche;
2) di approvare la concessione di un primo acconto di lire
400.000.000 (quattrocentomilioni), a carico del bilancio di
previsione della Regione per l'anno 1991, e di rinviare
l'approvazione della differenza, pari a lire 828.500.000
(ottocentoventottomilionicinquecentomila), che graverà sul bilancio
della Regione per l'anno 1992;
3) di impegnare la spesa di lire 400.000.000
(quattrocentomilioni) finanziandola con imputazione al capitolo
20620 del bilancio preventivo della Regione per l'anno 1991
("Contributi ai Comuni per la costituzione di un patrimonio
comunale immobiliare") che presenta la necessaria
disponibilità;
4) di delegare la Giunta regionale all'adozione degli atti
amministrativi di impegno e liquidazione della somma di lire
828.500.000= (ottocentoventottomilionicinquecentomila) risultante
dalla differenza tra l'intero contributo di lire 1.228.500.000=
(unmiliardoduecentoventotto-milionicinquecentomila) e l'acconto di
lire 400.000.000 (quattrocento-milioni);
5) di disporre che la somma di cui al punto 3 venga liquidata ai
sensi dell'articolo 58 della legge regionale 27 dicembre 1989, n.
90, a cura della Presidenza della Giunta regionale alla
stipulazione di regolare atto notarile di compravendita, nel
rispetto delle condizioni generali di acquisto risultanti dalla
domanda di contributo.
Presidente
Ha chiesto di parlare il Presidente della
Giunta, ne ha facoltà.
Bondaz (DC)
Anche qui si tratta di una vecchia
richiesta che era stata avanzata dal Comune di Torgnon per
l'acquisizione di questi alpeggi che sono fra i più belli della
nostra regione, pertanto abbiamo ritenuto di accogliere questa
richiesta di contributo da parte del Comune medesimo per
concedergli questo contributo del 90 per cento.
Mi auguro che il Consiglio sia d'accordo soprattutto per la
località e i siti che vengono acquisiti al patrimonio del Comune di
Torgnon.
Si dà atto che il Consigliere Louvin non partecipa alla
discussione e alla votazione dell'oggetto.
Presidente
Pongo in votazione la deliberazione in
oggetto.
Esito della votazione
Presenti, votanti e favorevoli: 30
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK