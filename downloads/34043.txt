Consiglio Regionale della Valle d'Aosta - Oggetto del Consiglio n. 2000 del 4 ottobre 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
TRASPORTI E VIABILITÀ
Viabilità
Strade di interesse regionale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2000 del 4 ottobre 2011 - Resoconto
OGGETTO N. 2000/XIII - Dismissione e declassificazione a
strada comunale della s.r. n. 32 di Bosses in comune di
Saint-Rhémy-en-Bosses, ai sensi della legge regionale 20 novembre
2006, n. 26.
Il Consiglio
Vista la legge regionale 20 novembre 2006, n. 26 "Nuove
disposizioni per la classificazione, la gestione, la manutenzione,
il controllo e la tutela delle strade regionali. Abrogazione della
legge regionale 10 ottobre 1950, n. 1, e del regolamento regionale
28 maggio 1981, n. 1" e, in particolare, gli articoli 3 e
4;
Preso atto che la s.r. n. 32 di Bosses, evidenziata in
"rosso" nella planimetria allegata alla presente proposta di
deliberazione, risulta scarsamente utilizzata dal flusso veicolare
diretto alla frazione di Saint-Léonard nel Comune di
Saint-Rhémy-en-Bosses;
Constatato, inoltre, che il tratto di strada in argomento si
configura quale collegamento interno al Comune e risulta a sé
stante rispetto alla rete stradale classificata regionale;
Accertato che la predetta frazione è raggiungibile da un
itinerario più diretto e breve di quello offerto dalla strada
regionale in argomento;
Atteso che l'Amministrazione regionale, in ottemperanza
all'articolo 4 della citata legge regionale, ha comunicato con
lettera prot. n. 10518/OP in data 4 maggio 2011 al Comune di
Saint-Rhémy-en-Bosses la volontà di procedere, per i motivi di cui
sopra, alla declassificazione della s.r. n. 32 di Bosses e al suo
contestuale trasferimento al demanio stradale comunale;
Accertato che il suddetto Comune non ha espresso parere
contrario;
Ritenuto, pertanto, opportuno procedere alla
declassificazione e al trasferimento al demanio stradale del Comune
di Saint-Rhémy-en-Bosses della s.r. n. 32 di Bosses, dalla
progressiva Km 0+000 (incrocio con la SS. n. 27 del Gran San
Bernardo) alla progressiva Km 1+300 della strada regionale (inizio
piazzale comunale, in Frazione Saint-Léonard) come evidenziato
dall'allegata planimetria;
Richiamata la deliberazione della Giunta regionale n. 3580
del 23 dicembre 2010 concernente l'approvazione del bilancio di
gestione per il triennio 2011/2013 con attribuzione alle strutture
dirigenziali di quote di bilancio e degli obiettivi gestionali
correlati, del bilancio di cassa per l'anno 2011 e di disposizioni
applicative;
Visto il parere favorevole di legittimità sulla presente
proposta di deliberazione rilasciato dal Direttore della direzione
viabilità del Dipartimento opere pubbliche, difesa del suolo e
edilizia residenziale pubblica, ai sensi dell'art. 3, comma 4 della
legge regionale 23 luglio 2010, n. 22;
Visto il parere della III Commissione consiliare
permanente;
Delibera
1) di approvare, ai sensi della legge regionale 20 novembre
2006, n. 26, la dismissione e la declassificazione a strada
comunale della s.r. n. 32 di Bosses, tra la progressiva Km 0+000
(incrocio con la SS. n. 27 del Gran San Bernardo) e la progressiva
Km 1+300 (inizio piazzale comunale, in Frazione Saint-Léonard) in
Comune di Saint-Rhémy-en-Bosses, come meglio evidenziato "in rosso"
nell'allegata planimetria, parte integrante e sostanziale della
presente deliberazione;
2) di trasferire, per quanto indicato al punto precedente, la
sopra descritta strada declassificata al demanio stradale del
Comune di Saint-Rhémy-en-Bosses, con le relative pertinenze e tutte
le eventuali concessioni ed occupazioni che insistono sulla
stessa;
3) di demandare le incombenze amministrative del caso alla
struttura regionale competente in materia di viabilità.
Allegato
(omissis)
Presidente
- Prima di concludere la seduta mattutina,
passerei al punto n. 25, visto che i punti n. 23 e n. 24 vengono
posticipati al pomeriggio. La delibera ha avuto il parere
favorevole all'unanimità della III Commissione. Pongo in votazione
l'oggetto n. 25:
Consiglieri presenti, votanti e favorevoli: 28
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK