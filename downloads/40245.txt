Consiglio Regionale della Valle d'Aosta - Oggetto del Consiglio n. 3098 del 19 dicembre 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SANITÀ VETERINARIA E ZOOTECNIA
Zootecnia
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3098 del 19 dicembre 2017 - Resoconto
OGGETTO N. 3098/XIV - Interrogazione a risposta immediata:
"Mancata fornitura, da parte degli uffici dell'Assessorato
agricoltura e risorse naturali, del servizio di inoltro delle SCIA
allo Sportello unico degli Enti locali".
Rosset (Presidente) -
Punto n. 4.01 all'ordine del
giorno. Per l'illustrazione ha chiesto la parola il Consigliere
Chatrian; ne ha facoltà.
Chatrian (ALPE) -
Da circa due settimane numerosi
allevatori che si presentano allo sportello dei servizi zootecnici
per le SCIA vengono invitati a rivolgersi ai patronati, ai CAA,
senza spiegazioni o giustificazioni di qualunque genere.
Semplicemente si dice loro che non le fanno più e di rivolgersi ai
CAA o eventualmente di trovare altre soluzioni. Quindi c'è una
criticità, che era stata in parte risolta dal collega Testolin nel
2014, perché diede risposta proprio ad una nostra iniziativa
disponendo che gli uffici dell'Assessorato tornassero ad effettuare
il servizio di inoltro delle SCIA allo Sportello unico degli Enti
locali in essere dal 2009. Dal 2014 i Servizi zootecnici effettuano
dunque nuovamente questo tipo di servizio. È un servizio importante
che comporta la compilazione cartacea e a video delle SCIA e
l'inoltro in via telematica al SUEL, che a sua volta inoltra
l'istanza al Comune in cui ha sede l'allevamento dei servizi
veterinari. È molto complesso, ma è un servizio che
l'Amministrazione in questi tre anni ha cercato di dare alle
aziende agricole. Il Sindaco, sentiti i veterinari, ha quindici
giorni di tempo per porre delle obiezioni alle segnalazioni,
trascorsi i quali la SCIA si intende approvata. Trascorsi questi
quindici giorni, l'ufficio dell'Assessorato agricoltura dà il
nullaosta alla richiesta di codesto ufficio per chiudere il
procedimento attraverso il rilascio del codice azienda. Solo
l'Assessorato all'agricoltura è autorizzato dal Ministero a
rilasciare i codici azienda. Se così è, i CAA non possono lavorare
gratuitamente e quindi chiedono - e chiederanno - agli allevatori,
agli agricoltori e alle aziende dei soldi: se sono già iscritti,
una quota parte e, se non sono iscritti, una parte più importante.
La domanda che poniamo all'Assessore competente è pertanto per
sapere se corrisponde al vero la scelta di non fornire più questo
servizio.
Presidente -
Per la risposta ha chiesto la parola il
Consigliere Nogara; ne ha facoltà.
Nogara (UVP) -
Non voglio deluderla, ma quanto lei ha
detto non corrisponde al vero. Non so chi l'abbia informata, se
sono veramente degli agricoltori o altri, ma la questione è quella
che andrò ad esporre: "A seguito della riorganizzazione di alcuni
uffici del Dipartimento agricoltura, all'inizio del corrente mese
alcune pratiche hanno subito un ritardo nella loro evasione.
Nell'attesa della piena efficienza dell'ufficio preposto, per la
cui risoluzione si sono già attivati i competenti uffici, le
domande - come da sempre - sono gestite su appuntamento e tramite
programmazione concordata tra le strutture e l'utenza, anche al
fine di fornire una risposta puntuale alle aziende agricole che
necessitano di assistenza per l'espletamento delle pratiche. Il
servizio indubbiamente continua ad andare avanti, non si è mai
fermato. Siamo infatti consapevoli che sia compito
dell'Amministrazione contribuire a semplificare le procedure a cui
i nostri allevatori sono soggetti, anche agevolando l'utenza
attraverso i servizi che possono snellire i processi burocratici e
riducendone, ove possibile, i costi da parte dei nostri allevatori
e agricoltori. Il futuro passerà attraverso l'informatizzazione,
anche con la possibilità di svolgere determinate pratiche
direttamente dagli interessati (vedasi ad esempio i modelli SISOP
per la movimentazione del bestiame). Nell'attesa, l'Assessorato
resta a disposizione per i servizi esistenti e per quelli di cui si
presenterà necessità da parte dell'utenza".
Siamo consapevoli del disservizio, e colgo l'occasione per
scusarmi con l'utenza se per un breve lasso di tempo se ne
verificheranno altri, ma sono in via di risoluzione. Per molti
allevatori e per molti agricoltori il servizio è comunque
continuato. Probabilmente si è verificato per chi aveva una certa
fretta, qualcuno sarà andato dai CAA, ma questo servizio continuerà
come sempre.
Presidente -
Per la replica ha chiesto la parola il
Consigliere Chatrian; ne ha facoltà.
Chatrian (ALPE) -
Assessore, quindi non eravamo andati
fuori strada: c'è una criticità e bisogna risolverla. Pertanto alla
domanda "se corrisponde al vero" la risposta è sì. Lei ci dice no e
poi ci dice sì, ma faccio mia la risposta. Le criticità ci sono. È
positivo che abbia la volontà di prendersi carico, e quindi di
essere diretto e chiaro per trovare le soluzioni alle criticità.
Tali criticità cozzano completamente con i nuovi
skill
inseriti in una struttura
ad hoc
, perché questa struttura
dovrebbe proprio occuparsi di gestire lo sportello dei servizi
zootecnici (UMA) ed essere di supporto all'utenza nell'avvio delle
procedure. Mi spiego meglio: è una categoria in difficoltà, una
categoria a cui dobbiamo trovare soluzioni alternative, processi di
semplificazione.
Io direi in sintesi che i nostri agricoltori vanno sostenuti con
ogni mezzo, con poche parole ma tanti fatti. Penso sia il momento
di fare meno
slogan
e di dare risposte più puntuali.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK