Consiglio Regionale della Valle d'Aosta - Oggetto del Consiglio n. 1463 del 13 luglio 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ACQUE
Acque pubbliche
Precedente
Successivo
Resoconto integrale del dibattito dell'aula
Oggetto del Consiglio n. 1463 del 13 luglio 1995 - Resoconto
SEDUTA POMERIDIANA DEL 13 LUGLIO 1995
OGGETTO N. 1463/X Subconcessione alla SECAV s.r.l. di
derivazione d'acqua dalla Dora Baltea, in comune di La Salle, ad
uso industriale (funzionamento impianto di betonaggio).
Deliberazione Il Consiglio
Premesso che con domanda in data 28 settembre 1989 la Consava
s.c.a.r.l. (ora SECAV s.r.l. ), ha chiesto all'Amministrazione
regionale la subconcessione di derivare dalla Dora Baltea, in
comune di La Salle, una portata max. di 10 litri/sec. di acqua, per
il funzionamento dell'impianto di betonaggio.
Precisato che la domanda, corredata dal relativo progetto in
pari data, prevede l'installazione di una elettropompa
sommergibile, una linea di adduzione ed un serbatoio di stoccaggio
temporaneo.
Tenuto presente che:
- il Magistrato per il Po di Parma, con nota n. 11915 in data 19
novembre 1991 ha rilasciato il nulla-osta nei riguardi idraulici
per l'ammissione ad istruttoria della domanda di cui si tratta;
- l'avviso di presentazione della domanda 28 settembre 1989
della Società Consava s.c.a.r.l. è stato pubblicato sul Foglio
Annunzi Legali della Valle d'Aosta n. 8 in data 18 marzo 1992 e
riprodotto nel n. 90 della Gazzetta Ufficiale della Repubblica
italiana (foglio inserzioni) in data 16 aprile 1992, senza dar
luogo alla presentazione di domande incompatibili e
concorrenti;
- con Ordinanza dell'Assessore ai Lavori Pubblici n. 160 in data
26 aprile 1993 è stato disposto il deposito della domanda e del
relativo progetto presso l'Assessorato LL.PP. della Regione per 15
giorni consecutivi, decorrenti dal 03 maggio 1993, a disposizione
di chiunque intendesse prenderne visione nelle ore d'ufficio;
- copia dell'Ordinanza è stata affissa per il predetto Periodo
di 15 giorni all'Albo Pretorio del comune di La Salle e copia della
medesima è stata inviata al Ministero dei Lavori Pubblici, al
Magistrato per il Po di Parma, alla Sezione Idrografica per il Po
di Torino, alle Associazioni irrigue Est-Sesia di Novara ed
Ovest-Sesia di Vercelli, all'ENEL Compartimento di Torino, alla
Prima Direzione del Genio Militare di Torino, al Consorzio
regionale Pesca, all'Assessorato Agricoltura e Forestazione,
Servizio S.I.D.S., al Servizio Tutela dell'Ambiente
dell'Assessorato dell'Ambiente, all'Assessorato del Turismo,
Ufficio Sovraintendenza ed alla Società Consava s.c.a.r.l. (ora
Secav s.r.l.);
- la pubblicazione presso il comune di La Salle, come risulta
dal referto in calce all'ordinanza, è regolarmente avvenuta ed ha
dato luogo alla presentazione di un esposto da parte
dell'Associazione d'irrigazione dell'Agro all'Ovest del Sesia di
Vercelli, datato 20 maggio 1993 con il quale chiede che nel
disciplinare di subconcessione vengano inserite le seguenti
precisazioni:
a) il manufatto di derivazione dovrà essere dotato di apposito
edificio idoneo alla misura della portata assentita;
b) le manovre di invaso e di svaso del canale di carico della
centrale dovranno essere attuate con una gradualità tale da evitare
turbamenti del regime idraulico del corso d'acqua pubblico.
Precisato che l'impianto in oggetto non comporta la costruzione
di manufatti di derivazione e di canali di carico e di scarico,
poiché verrà installata solamente una pompa con prelievo saltuario
di una minima quantità d'acqua che non arreca turbamenti al regime
idraulico del corso d'acqua interessato, non si è ritenuto di dover
inserire, nel disciplinare di subconcessione, clausole cautelative
in merito. Per quanto riguarda le richieste di cui al paragrafo a)
dell'esposto, apposita clausola è stata inserita nell'articolo 4
del disciplinare di subconcessione.
Visto altresì che la visita locale d'istruttoria, come stabilito
nell'ordinanza, è regolarmente avvenuta il 18 giugno 1993 ed alla
medesima sono intervenuti i funzionari dell'Ufficio Concessioni
Acque della Regione, il geom. Loche Mario dell'Ufficio Tutela
Paesaggio della Sovraintendenza ad il signor Sorrenti Guido,
amministratore unico della Consava s.c.a.r.l. (ora Secav s.r.l.) i
quali hanno effettuato il sopralluogo alle località interessate
dalla derivazione ed hanno accertato che le località corrispondono
alle rappresentazioni grafiche di progetto.
Precisato ancora che il geom. Loche ha fatto presente che, pur
essendo il sito vincolato ai sensi della legge 8 agosto 1965 n.
431, l'intervento non necessita di autorizzazione, in quanto
trattasi di semplice posa di una pompa ad uso saltuario che non
richiede la realizzazione di manufatti.
Tenuto presente che:
- la derivazione avverrà a circa quota 374 m.s.m. in sponda
sinistra della Dora Baltea, mediante l'installazione di una
elettropompa sommergibile della portata max. di 10 litri/sec.;
- dal punto di prelievo parte una linea di adduzione interrata,
che convoglierà l'acqua derivata in un serbatoio di stoccaggio
temporaneo, ubicato a tergo dell'impianto di betonaggio:
- l'acqua prelevata non verrà restituita, in quanto la medesima
verrà utilizzata per il confezionamento dei calcestruzzi,
- la portata media annua sarà pari a moduli industriali 0,105
assumendosi ogni modulo per derivazione ad uso industriale pari a
tre milioni di mc. annui di acqua, ai sensi dell'articolo 18 comma
1 lettera d) della legge 5 gennaio 1994 n. 36.
Richiamata, inoltre, la deliberazione di Consiglio n. 1193/X in
data 22 febbraio 1995 concernente l'approvazione dei criteri
provvisori di valutazione per l'esame delle domande di concessione
e subconcessione di derivazione di acqua, ed accertato che il
prelievo avverrà mediante una elettropompa sommergibile, in modo
non continuativo, per una portata massima di 10 litri/secondo,
quantitativo che risulta essere esiguo rispetto alla portata della
Dora Baltea e del tutto ininfluente sul regime idraulico del corso
d'acqua interessato.
Ritenuto, pertanto, che il rispetto delle disposizioni di cui
alla deliberazione consiliare sopra menzionata, sia comunque
garantito.
Tenuto presente inoltre che in data 20 febbraio 1995 la Consava
s.c.a.r.l. ha comunicato che la Secav s.r.l. è subentrata negli
oneri e nei diritti della Consava, per cui la subconcessione dovrà
essere rilasciata alla Secav s.r.l., con sede in Morgex.
Rilevato, quindi, in considerazione di quanto sopra esposto
che:
1) l'utilizzazione delle acque della Dora Baltea corrisponde ad
una reale necessità per il funzionamento dell'impianto di
betonaggio di proprietà della Secav s.r.l.;
2) le opere di captazione e di adduzione sono da ritenersi
idonee e tecnicamente approvabili;
3) la derivazione corrisponde alla razionale utilizzazione della
Dora Baltea ed è compatibile con il buon regime idraulico senza che
occorrano, oltre a quelle inserite nel disciplinare di
subconcessione, speciali garanzie a tutela di detto regime;
4) per l'uso della derivazione non sono temibili inquinamenti e
quindi non occorrono particolari cautele al riguardo.
Visto infine che il Magistrato per il Po di Parma, con nota n.
5055 in data 3 aprile 1995 ha rilevato che l'istruttoria è stata
regolarmente espletata ed ha espresso parere favorevole
all'accoglimento della richiesta di subconcessione, sotto
l'osservanza delle condizioni espresse nel sottoriportato schema di
disciplinare.
Visto lo statuto Speciale per la Valle d'Aosta, promulgato con
legge Costituzionale n. 4 del 26 febbraio 1948 e successive norme
di attuazione;
Vista la legge regionale n. 4 del 8 novembre 1956;
Visto il parere favorevole rilasciato dall'ingegnere
vicedirigente reggente del posto di ingegnere Capo Dirigente del
servizio Assetto e Tutela del Territorio dell'Assessorato dei
LL.PP., ai sensi del combinato disposto dell'articolo 72 della
legge regionale n. 3/1956 e successive modificazioni e
dell'articolo 21 della legge regionale n. 18/1980 e successive
modificazioni, in ordine alla legittimità della presente proposta
di deliberazione;
Vista la deliberazione di Consiglio n. 1193/X in data 22
febbraio 1995;
Visto il parere della III Commissione consiliare permanente;
Delibera
1) di subconcedere, per la durata di anni trenta decorrenti
dalla data del decreto di subconcessione, alla Società Secav s.r.l.
con sede in Morgex, giusta la domanda presentata in data 29
settembre 1989, di derivare dalla Dora Baltea, in comune di La
Salle, moduli industriali medi 0,105 (litri al minuto secondo
dieci), da utilizzarsi per il funzionamento dell'impianto di
betonaggio di proprietà della società subconcessionaria;
2) di approvare l'allegato schema di disciplinare di
subconcessione;
3) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del legale rappresentante della Società
SECAV s.r.l.;
4) di ordinare ed accertare l'introito delle seguenti somme, da
versare presso la Tesoreria dell'Amministrazione regionale:
a) lire 1.500.000 (unmilionecinquecentomila) pari a mezza
annualità del canone, a titolo di cauzione, ai sensi dell'articolo
11 del T.U. 11 dicembre 1933 n. 1775, somma che verrà restituita,
ove nulla-osti, al termine della subconcessione;
b) lire 10.000 (diecimila) pari al minimo fissato dall'articolo
3 della legge 21 dicembre 1961 n. 1501 e per gli scopi di cui al
secondo comma dell'articolo 7 del T.U. 11 dicembre 1933 n. 1775,
somma da introitare al capitolo 08800 della parte ENTRATE del
bilancio preventivo della Regione per il corrente esercizio
finanziario (provento delle concessioni e subconcessioni di acque
pubbliche e miniere);
c) lire 1.500.000 (unmilionecinquecentomila) quale somma e
disposizione dell'Amministrazione regionale (Ufficio Concessioni
acque dell'Assessorato dei LL.PP.) per spese di sorveglianza,
esperimenti di portata, collaudo, registrazione di atti, eccetera ,
somma da introitare al Capitolo 13500 della parte ENTRATE del
bilancio preventivo della Regione per il corrente anno finanziario
(Gestione di fondi per conto terzi per istruttoria domande e
pratiche varie);
5) di stabilire, come specificato all'articolo del disciplinare
di subconcessione, in lire 3.000.000 (tremilioni) il canone annuo
da versare anticipatamente alla Regione, anno per anno, a decorrere
dalla data del decreto di subconcessione, somma da introitare al
Capitolo 08800 della parte ENTRATE del bilancio preventivo della
Regione per il corrente anno finanziario (Provento di concessioni e
subconcessioni di acque pubbliche e miniere);
6) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
Decreto Legislativo 22 aprile 1994 n. 320 e di darne
esecuzione.
Disciplinare
(...Omissis...)
Presidente Qualcuno chiede la parola? Se nessuno chiede la
parola, pongo in votazione la delibera in oggetto:
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK