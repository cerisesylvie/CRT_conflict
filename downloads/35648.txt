Consiglio Regionale della Valle d'Aosta - Oggetto del Consiglio n. 115 del 25 settembre 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 115 del 25 settembre 2013 - Resoconto
OGGETTO N. 115/XIV - Interpellanza: "Costituzione di una
nuova struttura dirigenziale nell'ambito dell'Assessorato opere
pubbliche".
Président
- Pour l'illustration, la parole au collègue
Ferrero.
Ferrero (M5S)
- Grazie Presidente.
Mi riallaccio a quanto detto dal collega Laurent Viérin...quale
volontà di contenere le spese? La volontà di contenere le spese è
un'emerita bugia che viene raccontata a tutti i valdostani! Il caso
che abbiamo portato con questa richiesta è che sostanzialmente gli
impegni che avete preso di fronte agli elettori, di contenere la
spesa della politica, di contenere la spesa pubblica, sono stati
solo uno strombazzamento da campagna elettorale!
Qui ci troviamo di fronte alla costituzione di una nuova
struttura dirigenziale, quella dell'assetto del territorio, creata
nell'ambito dell'Assessorato opere pubbliche, ed è un esempio che
ci dà l'idea esatta della politica che state portando avanti. C'era
bisogno di questa poltrona da dirigente? Chi ha deciso, chi ha
fatto le valutazioni, e sulla base di quali documenti sono state
giustificate queste scelte? C'erano effettivamente delle nuove
competenze, e quindi, un'effettiva esigenza di creare una nuova
struttura? Noi riteniamo con assoluta certezza di no, avete fatto
una cosa molto semplice: c'era una poltrona nuova per...diciamo far
sedere uno dei vostri - suppongo - e avete scorporato cinque
funzionari, che erano in capo a direzioni già esistenti, per farne
una nuova! Quindi non si tratta di nuove competenze, ma si tratta
di un
escamotage
: tolgo qualcosa alle strutture già
esistenti e ne creo una nuova. Quindi, anche in questo caso, la
politica che state portando avanti è chiarissima: è una "politica
di sistemazione", che continua ad andare avanti da trent'anni,
delle persone che sono comunque funzionali al vostro sistema.
Attendiamo adesso i chiarimenti dell'Assessore, per poi fare la
replica. Grazie.
Presidente
- Per la risposta, la parola al Presidente
Rollandin.
Rollandin (UV)
- Le affermazioni del collega non hanno
bisogno di replica.
Noi, in questi anni, abbiamo ridotto, e sono lì i numeri,
ridotto i dirigenti, ridotto quelle che erano le disponibilità nei
singoli assessorati. Questa esigenza, per quanto riguarda la Giunta
regionale, dovendo concedere il conferimento degli incarichi
dirigenziali di 1° livello, come previsto dalla legge 22, ha
ritenuto di rivedere alcune situazioni organizzative con la
ridefinizione delle competenze di alcuni dipartimenti. In
particolare, questo processo ha interessato l'Assessorato dei
lavori pubblici, per una migliore distribuzione delle funzioni e
strutture organizzative e dirigenziali fra i due dipartimenti
dell'Assessorato: il Dipartimento infrastrutture, viabilità e
edilizia residenziale pubblica, tra l'altro retto dall'ingegner
Freppaz fino al recente pensionamento dello scorso giugno, e il
Dipartimento programmazione, difesa del suolo e risorse idriche,
con il potenziamento della difesa del suolo, con particolare
riferimento al rischio idrogeologico, attribuito proprio a questo
punto, all'assetto del territorio.
Va sottolineato che la delibera del 26 luglio 2013 richiamata
dai Consiglieri, con la quale sono state soppresse e sostituite
strutture dirigenziali, non ha modificato di fatto il numero totale
delle strutture, che erano e sono rimaste 119, erano e sono rimaste
tali; anzi, con la successiva deliberazione 1474, del 6 settembre
2013, è stata completata la revisione delle strutture organizzative
con la soppressione di tre strutture contro l'individuazione di una
nuova struttura - politiche del lavoro - con efficacia dal 1°
ottobre 2013, diminuendo il numero da 119 a 117.
La seconda domanda:
"se sia stata redatta una relazione in
ordine alle specifiche esigenze"
; la graduazione delle
posizioni e delle strutture dirigenziali di 1° livello e di 2°
livello, oggetto di revisione, è stata concordata con gli
amministratori competenti e redatta con il supporto della
commissione indipendente della valutazione delle performance, che
aveva suggerito questa strada. Le schede contenenti
skill
,
funzioni, gradazioni delle strutture organizzative dirigenziali
facenti capo alla Giunta regionale, sono allegate alle relative
deliberazioni concernenti le riorganizzazioni, ridefinizioni e
aggiornamenti, dove viene inoltre richiamato il relativo verbale di
consultazione con le organizzazioni sindacali, come previsto dalla
normativa sulle relazioni sindacali.
Président
- Pour la réplique, la parole au Conseiller
Ferrero.
Ferrero (M5S)
- Vabbè, continua la gara di arrampicamento
sugli specchi...in generale non abbiamo ridotto, questa era una
situazione specifica che noi avevamo su una direzione di un
assessorato, quindi volevamo una risposta precisa, che riguardava
le motivazioni alla base della creazione di questo posto.
Ovviamente la risposta non ci è stata data.
Si è divagato riguardo anche a questioni che riguardavano il
Dipartimento di politiche del lavoro e...mi ci porta lei, e anche
lì notiamo, ma sarà oggetto di un esame di una prossima nostra
richiesta...è stato, diciamo, creato un nuovo posto, e noi, con la
sfera di cristallo che abbiamo, possiamo già anche indicare a chi
sarà assegnato, potremmo dire nome e cognome, dato che siamo
abituati: è un certo Massimiliano Cadin, che ovviamente non ha più
i requisiti per stare in un posto all'Assessorato delle attività
produttive, e allora bisognava creare un altro posto a
disposizione! Questa è la logica che portate avanti...119, 120, vi
si fa una domanda precisa e voi rimettete tutto nel calderone! Un
calderone nel quale però, alla fine, i conti non tornano per i
valdostani, perché sono spese in più a carico della comunità.
Ecco, io ho finito. Non mi metto a fare contraddittorio perché
non mi sembra il caso, e poi sarei anche rimproverato dal
Presidente del Consiglio.
Presidente
- Punto 27 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK