Consiglio Regionale della Valle d'Aosta - Oggetto del Consiglio n. 3180 del 14 aprile 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AGRICOLTURA
Precedente
Successivo
Resoconto integrale del dibattito dell'aula
Oggetto del Consiglio n. 3180 del 14 aprile 2003 - Resoconto
OGGETTO N. 3180/XI Disegno di legge: "Istituzione e gestione del
sistema informativo agricolo regionale (SIAR) e dell'Anagrafe
regionale delle aziende agricole valdostane".
Articolo 1 (Finalità e oggetto)
1. Al fine di semplificare e di accelerare lo svolgimento dei
procedimenti amministrativi in materia di agricoltura, di disporre
di dati costantemente aggiornati per la programmazione degli
interventi in campo agricolo e agro-ambientale, nonché per il
monitoraggio in modo continuo della loro portata ed efficacia, la
presente legge detta norme per la realizzazione e la gestione del
Sistema informativo agricolo regionale (SIAR) e dell'Anagrafe
regionale delle aziende agricole valdostane.
Articolo 2 (Sistema informativo agricolo regionale)
1. Il SIAR realizza l'integrazione delle informazioni
disponibili per fornire strumenti e servizi adeguati agli operatori
e agli utenti del settore agricolo, garantendo la protezione delle
informazioni acquisite, nel rispetto della normativa vigente in
materia di trattamento e protezione dei dati personali.
2. Il SIAR opera nell'ambito del Sistema informativo regionale
(SIR), disciplinato dalla legge regionale 12 luglio 1996, n. 16
(Programmazione, organizzazione e gestione del sistema informativo
regionale. Ulteriori modificazioni alla legge regionale 17 agosto
1987, n. 81 (Costituzione di una Società per azioni nel settore
dello sviluppo dell'informatica), già modificata dalla legge
regionale 1° luglio 1994, n. 32. Abrogazione di norme), e
costituisce articolazione territoriale, su base regionale, del
Sistema informativo agricolo nazionale (SIAN), istituito ai sensi
dell'articolo 15 della legge 4 giugno 1984, n. 194 (Interventi a
sostegno dell'agricoltura); esso può essere integrato ai sistemi
informativi delle pubbliche amministrazioni mediante la rete
unitaria delle pubbliche amministrazioni (RUPA).
3. I flussi informativi tra gli operatori del sistema avvengono
principalmente per via telematica, mediante la rete telematica
regionale quale infrastruttura di base per il governo e la gestione
dei servizi comuni agli operatori del settore agricolo.
4. La Giunta regionale con propria deliberazione definisce le
modalità per l'aggiornamento, da parte dei soggetti interessati,
delle informazioni contenute nel SIAR.
5. Alla realizzazione e alla gestione del SIAR provvede la
struttura regionale competente in materia di politiche agricole, di
seguito denominata struttura competente, in collaborazione con la
struttura regionale competente in materia di sistemi
informativi.
Articolo 3 (Anagrafe regionale delle aziende agricole
valdostane)
1. Nell'ambito del SIAR, è istituita l'Anagrafe regionale delle
aziende agricole valdostane, di seguito denominata Anagrafe.
2. Sono inserite nell'Anagrafe le informazioni relative ai
soggetti pubblici e privati che abbiano intrattenuto o
intrattengano, a qualsiasi titolo, rapporti con l'Amministrazione
regionale per ragioni connesse all'attività agricola,
agro-alimentare e forestale.
3. I soggetti di cui al comma 2 sono identificati attraverso il
codice fiscale di pertinenza, che costituisce il codice unico di
identificazione delle aziende agricole (CUUA).
4. L'Anagrafe individua, per ciascun soggetto esercente attività
agricola, agro-alimentare e forestale, le unità tecnico-economiche
facenti capo allo stesso.
Articolo 4 (Unità tecnico-economica)
1. Per unità tecnico-economica si intende l'insieme dei mezzi di
produzione, degli stabilimenti e delle unità zootecniche condotti,
a qualsiasi titolo, dal titolare dell'azienda ed aventi una propria
autonomia produttiva. Ai fini dell'Anagrafe, l'unità
tecnico-economica, ubicata in una specifica porzione di territorio,
è identificata tramite il codice ISTAT del Comune ove ricade in
misura prevalente.
2. L'alpeggio, per le peculiari caratteristiche tecniche,
economiche ed organizzative, è considerato unità aziendale autonoma
ad operatività esclusivamente stagionale.
Articolo 5 (Iscrizione all'Anagrafe)
1. I soggetti di cui all'articolo 3, comma 2, sono iscritti
d'ufficio all'Anagrafe, previo accertamento dell'attualità e della
correttezza dei dati identificativi in possesso della struttura
competente.
2. Nell'ipotesi in cui la struttura competente non disponga in
modo completo dei dati di cui al comma 1, sospende l'iscrizione dei
relativi soggetti interessati e comunica agli stessi il termine
entro il quale devono procedere alla regolarizzazione o
all'aggiornamento dei dati. L'inadempimento comporta la mancata
registrazione dell'azienda negli archivi dell'Anagrafe.
3. I soggetti iscritti all'Anagrafe sono tenuti altresì a
comunicare ogni variazione inerente ai dati comunicati, compilando
il modello di variazione predisposto e fornito dalla struttura
regionale competente, sulla base dello schema-tipo adottato con
provvedimento del dirigente della struttura competente.
Articolo 6 (Fascicolo aziendale)
1. Per ciascun soggetto iscritto all'Anagrafe è costituito il
fascicolo aziendale, composto da un modello cartaceo e da uno
elettronico, riepilogativi dei dati identificativi aziendali.
2. Le informazioni e i dati contenuti nel fascicolo aziendale
sono utilizzati dalle strutture regionali competenti ai fini
dell'istruttoria dei procedimenti amministrativi di competenza
relativi ai soggetti iscritti, salva diversa valutazione o
integrazione dei dati disponibili e comunque necessari.
3. In sede di prima applicazione della presente legge, il
fascicolo aziendale è costituito sulla base dei dati comunicati
alla struttura competente dai soggetti iscritti ai sensi
dell'articolo 5. Successivamente, gli iscritti sono tenuti a
comunicare ogni altro dato utile richiesto dalla struttura
regionale competente ai fini della rilevazione dei dati necessari
alla costituzione dei contenuti informativi dell'Anagrafe di cui
all'articolo 7.
Articolo 7 (Contenuti informativi dell'Anagrafe)
1. Le informazioni sui singoli soggetti contenute nell'Anagrafe
sono, in particolare, le seguenti:
a) i dati anagrafici del legale rappresentante dell'azienda;
b) la sede legale, l'ubicazione dell'azienda e delle unità
tecnico-economiche, identificate tramite il codice ISTAT, ai sensi
dell'articolo 4, comma 1;
c) i dati di produzione, trasformazione e commercializzazione
dei prodotti agricoli, agro-alimentari e forestali;
d) la consistenza zootecnica complessiva delle aziende e delle
singole unità tecnico-economiche;
e) la consistenza territoriale, il titolo di conduzione e
l'individuazione catastale, ove esistente, degli immobili,
comprensiva dei dati aerofotogrammetrici, cartografici e di
telerilevamento;
f) le domande di ammissione a programmi di intervento
concernenti l'applicazione di normative comunitarie, nazionali e
regionali in materia di aiuti e lo stato dei singoli
procedimenti;
g) le risultanze dei controlli e delle ispezioni eseguiti presso
le aziende ai sensi della normativa vigente;
h) l'iscrizione ad enti associativi con conferimento di delega
per i rapporti con l'Amministrazione regionale;
i) le variazioni giuridicamente rilevanti inerenti alla
titolarità dell'azienda e dei beni strumentali che la
costituiscono;
j) ogni altro dato o informazione utile, comunque attinente
all'esercizio dell'attività svolta.
Articolo 8 (Accesso all'Anagrafe)
1. Possono accedere alle informazioni e ai dati iscritti
all'Anagrafe:
a) le pubbliche amministrazioni, per i propri fini
istituzionali, previa stipulazione di apposita convenzione con la
Regione;
b) i soggetti iscritti all'Anagrafe ed i soggetti dalle stesse
delegati nonché le loro forme associative, limitatamente ai dati
alle stesse inerenti.
2. Gli accessi all'Anagrafe dei soggetti di cui al comma 1 sono
registrati su appositi archivi, conservati presso la struttura
competente.
Président
La parole au rapporteur, le Conseiller
Cottino.
Cottino (UV)
Voglio precisare subito che questa relazione
è stata concordata con il collega Bionaz, il quale è relatore per
incarico della II Commissione, così come lo sono per la III
Commissione, per cui è anche a nome suo che mi accingo a presentare
in Consiglio la relazione al disegno di legge in oggetto.
Questo disegno di legge, come chiaramente enunciato nella
relazione accompagnatoria, si pone quale obiettivo l'istituzione
dell'anagrafe regionale delle aziende agricole valdostane che, al
di là di quanto previsto dalla normativa europea e nazionale, si
pone quale obiettivo quello di facilitare sia i diretti interessati
sia le associazioni di categoria nei rapporti con gli enti
pubblici. Per enti pubblici si intendono evidentemente non solo
Regione e comuni, ma anche Unione Europea e Stato italiano.
L'applicazione del Piano di sviluppo rurale per la Valle d'Aosta
ai sensi del Reg. (CE) n. 1257/99, principale riferimento normativo
per gli aiuti in agricoltura, ha determinato un notevole
cambiamento anche nell'organizzazione procedurale dell'Assessorato
dell'agricoltura e risorse naturali. Gli obiettivi più lapalissiani
sono quelli di un monitoraggio completo e preciso sia durante il
periodo di erogazione dei contributi, sia del successivo controllo
di verifica dei risultati raggiunti. Un po' meno evidente è forse
il controllo preventivo di tutti gli indicatori di sviluppo che
sono fondamentali per la nuova programmazione degli interventi nel
settore agricolo come previsti dal già citato Piano di sviluppo
rurale. In questo contesto l'anagrafe regionale si pone l'obiettivo
di raggruppare in un unico dossier tutti i dati riguardanti le
singole aziende del settore agricolo.
Come già ricordato all'inizio, ciò permetterà un'immediata
valutazione di tutti quegli indicatori di sviluppo previsti
dall'Unione Europea, così come permetterà, anche in ossequio ai
piani nazionali, la facilitazione e la semplificazione di tutte le
pratiche che necessitano ad ogni richiedente interventi previsti
dalla normativa vigente. Infatti, poter attingere ad un'unica fonte
tutti i dati e documenti richiesti dalle varie pratiche è
sicuramente più agevole che non correre da un ufficio all'altro per
richiedere le stesse cose ed è senza dubbio per l'utente un'enorme
risparmio di tempo e fatica, oltre che di dispendio economico.
Inoltre, grazie alla già ricordata possibilità di avere
un'immediata valutazione dei requisiti di ammissibilità, dovrebbe
anche accelerare notevolmente l'iter di tutte le pratiche.
L'accesso al fascicolo dell'anagrafe regionale delle aziende
agricole significa di fatto poter, per tutti, accedere allo
sportello unico dell'agricoltura.
Prima di prendere in esame i vari articoli di questo disegno di
legge è ancora il caso di sottolineare che il Sistema informativo
agricolo regionale - il cosiddetto SIAR - ha anche come obiettivo -
in parte già raggiunto - l'integrazione delle diverse informazioni
disponibili relative al settore agricolo e contenute in diversi
archivi informatici non sufficientemente collegati fra di loro. Il
SIAR opera all'interno del SIR (Sistema informativo regionale) ed è
integrabile al SIAN (Sistema informativo agricolo nazionale).
L'insieme dei vari strumenti informatici ci permettono anche
l'integrazione con gli altri sistemi informativi disponibili quali
la RUPA (Rete unitaria delle pubbliche amministrazioni) e il CSIA
(Centro smistamento informazioni anagrafiche), oltre che con le
banche dati di altri enti e associazioni.
Questo disegno di legge si compone di 8 articoli che, per la
loro linearità e chiarezza, mi permettono di esaminarli in questa
relazione in modo molto veloce:
- l'articolo 1 definisce le finalità in modo molto preciso e
prevede la realizzazione del sistema informativo e dell'anagrafe
delle aziende agricole;
- l'articolo 2 chiarisce l'operatività degli strumenti che con
questo disegno di legge si vuole istituire per il raggiungimento
delle finalità previste dall'articolo 1, definisce l'utilizzazione
di sistemi informativi già in essere sia a livello nazionale che
regionale. Prevede inoltre chi gestisce il sistema informativo,
come lo si deve gestire e, infine, prevede che la Giunta regionale,
attraverso un regolamento ad hoc, emani le modalità di
aggiornamento dello stesso;
- l'articolo 3 prevede l'istituzione dell'anagrafe e chi ne deve
far parte. In questo articolo è previsto anche un modello di
identificazione delle aziende agricole attraverso il codice
unico;
- l'articolo 4 spiega cosa si intende con il concetto di "unità
tecnico-economica" prevista dall'ultimo comma dell'articolo 3.
Introduce inoltre un concetto che ritengo estremamente importante
da sottolineare ed è quello che l'alpeggio venga considerato "unità
aziendale autonoma" che opera evidentemente con carattere
stagionale;
- l'articolo 5 precisa le modalità di iscrizione e i soggetti
che ne fanno parte. Disciplina i casi di sospensione e di mancata
registrazione quando si verifichino determinate situazioni. Prevede
inoltre l'obbligo, per i soggetti iscritti all'anagrafe, di
comunicazioni di ogni variazione dei dati comunicati al momento
dell'iscrizione alla stessa;
- l'articolo 6 disciplina le modalità della costituzione del
fascicolo aziendale precisando che verrà composto sia da un modello
cartaceo che da uno elettronico. Precisa poi come avviene
l'istituzione del fascicolo in fase di prima attuazione della legge
e le modalità del suo aggiornamento;
- l'articolo 7 si limita ad elencare quali informazioni devono
essere contenute nell'anagrafe;
- l'articolo 8 precisa i soggetti aventi diritto d'accesso ai
dati e alle informazioni dell'anagrafe.
Va precisato che quando si parla di "convenzione per l'accesso
all'anagrafe da parte delle pubbliche amministrazioni", limitato
peraltro strettamente ai propri fini istituzionali, si intende
soprattutto concordare le modalità tecniche e non certamente di
altro genere.
Président
Je déclare ouverte la discussion
générale.
La parole au Conseiller Frassy.
Frassy (LCdL)
Il nostro gruppo ha esaminato con
attenzione questo disegno di legge e dobbiamo dire che possiamo
condividere le finalità che lo ispirano, ma, contestualmente,
esprimiamo alcune preoccupazioni rispetto alle finalità indicate
all'articolo 1 del disegno di legge - peraltro ribadite con enfasi
dal relatore - le quali, a nostro parere, non hanno chiara
percezione nel sintetico articolato dello stesso disegno di legge.
Ci spieghiamo meglio.
Se è condivisibile il fine di semplificare e accelerare le
pratiche degli utenti del mondo agricolo da una parte e,
dall'altra, avere un quadro di insieme il più possibile aggiornato
in tempo reale, le perplessità insorgono dal fatto che,
nell'esaminare gli articoli successivi, si evidenziano alcuni
obblighi a carico degli operatori del settore agricolo senza andare
ad eliminare altri obblighi che attualmente già gravano sugli
operatori del settore agricolo. Questo soprattutto nell'articolo 5,
dove, al comma 3, si precisa che ogni variazione inerente i dati
comunicati deve essere successivamente comunicata all'anagrafe con
la procedura quivi indicata.
Noi immaginiamo e auspichiamo - e su questo argomento
presenteremo un emendamento - che queste variazioni, nel momento in
cui si verificano, siano da comunicare solo se non sono già state
comunicate in base alle procedure vigenti ad altri servizi, sul
principio che se gli operatori di settore hanno l'obbligo per un
insieme normativo pre-esistente di comunicare questi dati di
variazione ad altre strutture, ad altri servizi
dell'Amministrazione, questi dati vengano direttamente acquisiti
dall'anagrafe attraverso meccanismi di comunicazione telematica e
informatica interna. Questo però non è scritto; di conseguenza,
rimane in legge l'obbligo di comunicare comunque ogni variazione
all'anagrafe, prescindendo dal fatto che questa variazione sia
stata già comunicata - oppure no - ad altri uffici o servizi. Sul
fascicolo aziendale abbiamo la perplessità del comma 3, dove si
dice nel secondo periodo che gli iscritti sono tenuti a comunicare
ogni altro dato utile richiesto dalla struttura regionale
competente. Tale perplessità nasce dal fatto che la struttura
regionale competente è la struttura amministrativa, che
diventerebbe immediatamente soggetto attuatore di questa
semplificazione legislativa, senza che questi elementi utili
tornino all'aula del Consiglio o comunque alla valutazione della
Giunta.
Noi sappiamo, per esperienza, che difficilmente la burocrazia
riesce a contenersi, ma, molto spesso, con il condivisibile
principio di essere più efficace e più efficiente, finisce alla
fine per produrre ulteriori aggravi di tipo burocratico. Di
conseguenza, se ogni altro dato utile dovrà essere comunicato,
riteniamo sia opportuno che tale dato sia oggetto di una
valutazione in sede politica a livello amministrativo, quanto meno
di Giunta, e che non venga data una delega in bianco all'apparato.
Su quanto detto presentiamo un emendamento di tipo abrogativo di
questo comma 3.
Riteniamo importante quanto è stato scritto nella relazione
illustrata dal collega Cottino, riguardo alla possibilità di avere
questa visione di insieme, con una tempistica che sia il più
possibile una tempistica reale; riteniamo che questo sia un dato
importante non solo per la struttura amministrativa e per i singoli
operatori di settore - in relazione, ovviamente, alle proprie
posizioni aziendali -, ma per tutti quanti abbiano interesse ad
attingere ad analisi, valutazioni di quello che è il comparto
agricolo.
Di conseguenza, proporremmo, con un ulteriore emendamento, di
istituire un comma 3 all'articolo 8, nel quale chiediamo che
l'insieme di questi dati, preservando la riservatezza, vengano
aggregati in una sezione di tipo statistico che venga messa in rete
e che sia disponibile a tutti accedendo al sito Internet della
Regione: questo proprio per far sì che vi sia una percezione di
quella che è la situazione del settore in tempo reale, accessibile
a tutti dal punto di vista statistico.
L'ultima preoccupazione o perplessità è che questa legge non
dovrebbe comportare oneri aggiuntivi, perché non c'è alcuna
previsione di impegno a bilancio; ci auguriamo che sia così,
perché? Perché nel settore dell'informatizzazione gli investimenti
fatti da questa Amministrazione sono stati ingenti, importanti per
quelle che sono le cifre investite, perlomeno per l'ultimo
triennio!
Se questo è il frutto di una parte di quegli investimenti,
chiaramente la nostra condivisione a questo disegno di legge
potrebbe essere maggiore rispetto ad una soluzione di impronta
diversa. Il giudizio finale su questo disegno di legge lo
sospendiamo all'esito di quelli che sono gli emendamenti che
depositiamo e che in sintesi ho illustrato; di conseguenza, ci
riserviamo, a seguito della valutazione che verrà data ai nostri
emendamenti, di esprimere un giudizio più compiuto su questo
disegno di legge.
Président
La parole au Conseiller Ottoz.
Ottoz (UV)
Se ho capito bene, il Consigliere Frassy
propone di cassare il comma 3 dell'articolo
5…
(interruzione del Consigliere Frassy, fuori
microfono)
… dell'articolo 6, che dice una cosa
diversa. Qui, senza abolirlo, si potrebbe fare riferimento alla
legge n. 19… adesso non ricordo
esattamente l'articolo dove si dice che nessuno è tenuto a fornire
un'informazione che l'Amministrazione già detiene. Questo permette
di fornire l'informazione qualora non sia un'informazione che
l'Amministrazione ha già, e di poter fare riferimento
all'informazione che l'Amministrazione ha già nel caso che ce
l'abbia, a seconda della fattispecie. L'abolizione "tout court" -
non so quale sia la posizione della Giunta - mi sembra però un po'
troppo!
Président
La parole à l'Assesseur à l'agriculture
et aux ressources naturelles, Perrin.
Perrin (UV)
Etant donné la présentation d'amendements de
nature technique, je demanderais cinq minutes de suspension pour
les analyser.
Président
Le Conseil est suspendu pendant cinq
minutes.
Si dà atto che la seduta è sospesa dalle ore 21,43 alle ore
21,56.
Président
Nous reprenons nos travaux.
La parole au Conseiller Frassy.
Frassy (LCdL)
Per comunicare che a seguito della
sospensione per l'esame degli emendamenti proposti dal nostro
gruppo, gli emendamenti come distribuiti sono stati recepiti con le
variazioni di cui darei lettura.
Il primo emendamento, riformulato, recita:
"I dati già in
possesso di altre strutture…"
e poi
prosegue come era già scritto nel testo distribuito. Il secondo
emendamento viene così modificato:
"Abrogare… "
non più il comma
tre, ma
"… il secondo periodo del
comma tre"
. Il terzo emendamento rimane tale e quale a quello
distribuito.
Président
Je ferme la discussion générale.
La parole à l'Assesseur à l'agriculture et aux ressources
naturelles, Perrin.
Perrin (UV)
Deux brièves considérations. Avant tout pour
remercier le rapporteur, les Commissions et les bureaux de
l'Assessorat, qui ont beaucoup travaillé pendant ces années, afin
de réorganiser l'Assessorat et d'avoir la possibilité d'arriver
aujourd'hui à définir un bureau qui doit devenir un point de
référence pour toutes les instances de l'Assessorat.
C'est dans cette direction que la loi en question va: réussir à
simplifier et faciliter surtout les usagers qui s'approchent de
l'Assessorat à l'agriculture, avoir à disposition des données
précises pour pouvoir programmer les interventions, opérer les
contrôles nécessaires et surtout pour accélérer les procédures; par
conséquent, accélérer le payement des différentes aides du
secteur.
C'est une loi très simple, mais qui aura des effets très
positifs surtout quant à l'approche des usagers, qui auront des
facilitations quant aux procédures liées aux nombreuses instances
qui sont adressées à l'Assessorat. Nous avons accepté volontiers
les amendements, puisqu'ils vont dans le sens d'améliorer encore
cette disponibilité envers les usagers.
Président
On passe à l'examen de la loi. Je rappelle que
la II
ème
Commission a donné son avis favorable à la
majorité, ainsi que la III
ème
Commission.
Sur l'article 1
er
la parole au Conseiller Frassy.
Frassy (LCdL)
Brevemente, perché avevamo sospeso il
giudizio finale su questo provvedimento alla valutazione sugli
emendamenti che avevamo presentato. Non possiamo che ribadire, di
conseguenza, il nostro giudizio positivo su un disegno di legge di
semplificazione e riteniamo in parte di aver contribuito a
"semplificare la semplificazione" - con un gioco di parole - con
una utile precisazione in seno a questo disegno di legge.
Un disegno di legge che potrà rendere meno complessa la parte di
burocrazia che interessa molti settori, che in particolare grava su
quei settori più distanti dall'Amministrazione, come è il settore
che qui si va a regolamentare: quello degli operatori agricoli.
Président
Je soumets au vote l'article
1
er
:
Conseillers présents et votants: 29
Pour: 29
Le Conseil approuve à l'unanimité.
Je soumets au vote l'article 2:
Conseillers présents et votants: 29
Pour: 29
Le Conseil approuve à l'unanimité.
Je soumets au vote l'article 3:
Conseillers présents et votants: 29
Pour: 29
Le Conseil approuve à l'unanimité.
Je soumets au vote l'article 4:
Conseillers présents et votants: 29
Pour: 29
Le Conseil approuve à l'unanimité.
A l'article 5 il y a un amendement du groupe "La Casa delle
Libertà", dont je donne lecture:
Emendamento Articolo 5 - Aggiungere alla fine del comma tre:
"I dati già in possesso di altre strutture regionali non sono
oggetto di specifica comunicazione e vengono acquisiti d'ufficio
dall'Anagrafe".
Je soumets au vote l'article 5 dans le texte ainsi amendé:
Articolo 5 (Iscrizione all'Anagrafe)
1. I soggetti di cui all'articolo 3, comma 2, sono iscritti
d'ufficio all'Anagrafe, previo accertamento dell'attualità e della
correttezza dei dati identificativi in possesso della struttura
competente.
2. Nell'ipotesi in cui la struttura competente non disponga in
modo completo dei dati di cui al comma 1, sospende l'iscrizione dei
relativi soggetti interessati e comunica agli stessi il termine
entro il quale devono procedere alla regolarizzazione o
all'aggiornamento dei dati. L'inadempimento comporta la mancata
registrazione dell'azienda negli archivi dell'Anagrafe.
3. I soggetti iscritti all'Anagrafe sono tenuti altresì a
comunicare ogni variazione inerente ai dati comunicati, compilando
il modello di variazione predisposto e fornito dalla struttura
regionale competente, sulla base dello schema-tipo adottato con
provvedimento del dirigente della struttura competente. I dati già
in possesso di altre strutture regionali non sono oggetto di
specifica comunicazione e vengono acquisiti d'ufficio
dall'Anagrafe.
Conseillers présents et votants: 29
Pour: 29
Le Conseil approuve à l'unanimité.
A l'article 6 il y a un amendement du groupe "La Casa delle
Libertà", dont je donne lecture:
Emendamento Articolo 6 - Abrogare il secondo periodo del comma
tre.
Je soumets au vote l'article 6 dans le texte ainsi amendé:
Articolo 6 (Fascicolo aziendale)
1. Per ciascun soggetto iscritto all'Anagrafe è costituito il
fascicolo aziendale, composto da un modello cartaceo e da uno
elettronico, riepilogativi dei dati identificativi aziendali.
2. Le informazioni e i dati contenuti nel fascicolo aziendale
sono utilizzati dalle strutture regionali competenti ai fini
dell'istruttoria dei procedimenti amministrativi di competenza
relativi ai soggetti iscritti, salva diversa valutazione o
integrazione dei dati disponibili e comunque necessari.
3. In sede di prima applicazione della presente legge, il
fascicolo aziendale è costituito sulla base dei dati comunicati
alla struttura competente dai soggetti iscritti ai sensi
dell'articolo 5.
Conseillers présents et votants: 29
Pour: 29
Le Conseil approuve à l'unanimité.
Je soumets au vote l'article 7:
Conseillers présents et votants: 29
Pour: 29
Le Conseil approuve à l'unanimité.
A l'article 8 il y a un amendement du groupe "La Casa delle
Libertà", dont je donne lecture:
Emendamento Articolo 8 - Aggiungere il seguente comma:
"3. L'Anagrafe aggiorna semestralmente a fini divulgativi una
sezione statistica liberamente accessibile dal sito internet della
Regione Autonoma Valle d'Aosta"
Je soumets au vote l'article 8 dans le texte ainsi amendé:
Articolo 8 (Accesso all'Anagrafe)
1. Possono accedere alle informazioni e ai dati iscritti
all'Anagrafe:
a) le pubbliche amministrazioni, per i propri fini
istituzionali, previa stipulazione di apposita convenzione con la
Regione;
b) i soggetti iscritti all'Anagrafe ed i soggetti dalle stesse
delegati nonché le loro forme associative, limitatamente ai dati
alle stesse inerenti.
2. Gli accessi all'Anagrafe dei soggetti di cui al comma 1 sono
registrati su appositi archivi, conservati presso la struttura
competente.
3. L'Anagrafe aggiorna semestralmente a fini divulgativi una
sezione statistica liberamente accessibile dal sito internet della
Regione Autonoma Valle d'Aosta.
Conseillers présents et votants: 29
Pour: 29
Le Conseil approuve à l'unanimité.
Je soumets au vote la loi dans son ensemble:
Conseillers présents et votants: 30
Pour: 30
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK