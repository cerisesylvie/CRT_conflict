Consiglio Regionale della Valle d'Aosta - Oggetto del Consiglio n. 2369 del 18 aprile 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2369 del 18 aprile 2012 - Resoconto
OGGETTO N. 2369/XIII - Interpellanza: "Costituzione di un
eventuale ufficio legale in seno all'Azienda USL della Valle
d'Aosta".
Interpellanza
Appreso dagli organi di informazione regionale di un forte
aumento, negli ultimi due anni, delle cause intentate dai cittadini
contro l'azienda USL della Valle d'Aosta, sia per questioni
relative alle cure sanitarie, sia per questioni riguardanti
vertenze di lavoro, sia per vertenze legate ad appalti;
Considerato che, sempre secondo informazioni desunte dalla
stampa, l'azienda USL avrebbe il poco invidiabile record di cause
perse (quasi l'80 percento rispetto al totale delle vertenze
davanti al giudice), con grave danno per le casse pubbliche
costrette a ripianare i costi dei ricorsi sfavorevoli;
Sottolineato inoltre che, non avendo l'azienda USL della
Valle d'Aosta un proprio ufficio legale, le perdite di denaro
pubblico legate alle vertenze giudiziarie aumentano anche a causa
degli alti costi dei legali a cui l'azienda sanitaria è costretta
di volta in volta ad appoggiarsi;
la sottoscritta Consigliera regionale
Interpella
la Giunta per conoscere:
1) quante sono state, negli ultimi due anni, le cause penali
e civili e i ricorsi amministrativi che hanno coinvolto a vario
titolo l'azienda Usl della Valle d'Aosta, e quanti di essi siano
ancora allo stato attuale pendenti;
2) a quanto ammontano, negli ultimi due anni, i costi legati
a vario titolo alle vertenze giudiziarie (penali, civili e
amministrative) che coinvolgono l'azienda sanitaria della Valle
d'Aosta, comprensivi di oneri legali, risarcimenti e
indennizzi;
3) se si intenda prevedere la costituzione di un apposito
ufficio legale interno dell'azienda Usl della Valle d'Aosta, per
contenere quanto meno i costi legati alle spese di assistenza
legale.
F.to: Carmela Fontana
Presidente
- La parola alla Consigliera Carmela
Fontana.
Fontana (PD)
- Grazie Presidente.
Appreso dagli organi di informazione regionale di un forte
aumento, negli ultimi due anni, delle cause intentate dai cittadini
contro l'Azienda USL della Valle d'Aosta, sia per questioni
relative alle cure sanitarie, sia per questioni riguardanti
vertenze di lavoro, sia per vertenze legate ad appalti; considerato
che, sempre secondo informazioni desunte dalla stampa, l'Azienda
USL avrebbe il poco invidiabile record di cause perse (quasi l'80
percento rispetto al totale delle vertenze davanti al giudice), con
grave danno per le casse pubbliche costrette a ripianare i costi
dei ricorsi sfavorevoli; le perdite di denaro pubblico legate alle
vertenze giudiziarie aumentano anche a causa degli alti costi dei
legali a cui l'azienda sanitaria è costretta di volta in volta ad
appoggiarsi, volevamo sapere quante sono state, negli ultimi due
anni, le cause penali e civili ed i ricorsi amministrativi che
hanno coinvolto a vario titolo l'Azienda USL della Valle d'Aosta, e
quanti di essi siano ancora allo stato attuale pendenti; a quanto
ammontano, negli ultimi due anni, i costi legati a vario titolo
alle vertenze giudiziarie (penali, civili e amministrative) che
coinvolgono l'Azienda sanitaria della Valle d'Aosta, comprensivi di
oneri legali, risarcimenti ed indennizzi; se si intenda prevedere
la costituzione di un apposito ufficio legale interno dell'Azienda
USL della Valle d'Aosta, per contenere quanto meno i costi legati
alle spese di assistenza legale. Grazie.
Presidente
- La parola all'Assessore alla sanità, salute
e politiche sociali, Albert Lanièce.
Lanièce A.
- Grazie Presidente.
Allora,
"quante sono state negli ultimi due anni le cause
penali e civili"
: i dati riportati nella premessa si
riferiscono alla situazione sinistri a partire dal 2010 ad oggi.
Parte dei procedimenti penali, così come le cause civili, hanno
avuto inizio in data antecedente. Cause civili da
medical
malpractice
: ad oggi ne sono 27 pendenti, di cui 18 intentate
nel 2010-2011, delle quali 7 sono giudizi in appello e 8 chiuse nel
2010-2011. Procedimenti penali da
medical malpractice
: si
sono verificati solo 2 casi di processo penale, ed in entrambi i
casi i medici sono stati assolti. Invece 14 sono i casi di
procedimenti penali che si sono conclusi con l'archiviazione. Ad
oggi sono pendenti solo 3 procedimenti penali (fase di indagine per
verificare i presupposti per il rinvio a giudizio).
"A quanto ammontano, negli ultimi due anni, i costi legati a
vario titolo alle vertenze giudiziarie"
: i risarcimenti per
sinistri da parte dell'azienda, pagati del 2010 ad oggi, disposti a
seguito di condanna da vertenza giudiziaria civile, sono 215.745,80
euro; tutele legali in sede penale fornite ai dipendenti a seguito
di denunce legali legate a
medical malpractice
sono
270.205,93 euro (la cifra si riferisce a giudizi seguiti per
svariati anni dai legali e rimborsati ai medici, ai sensi del
contratto collettivo nazionale). Nei procedimenti civili, invece,
salvi i casi rarissimi di sussistenza di conflitto di interesse fra
medico e azienda, le spese di giudizio vengono sostenute dalla
compagnia di assicurazione. Nel 2011 la nuova polizza prevede
l'assunzione in capo alla compagnia di assicurazione anche delle
spese di tutela legale in sede penale.
Terzo punto,
"se si intenda prevedere la costituzione di un
apposito ufficio legale"
: con il nuovo atto costitutivo
aziendale dell'agosto 2011 è stata istituita una nuova struttura,
che si occupa di gestione del contenzioso. Il direttore della
struttura è una specialista in medicina legale e già dirigente
medico della Direzione Medica del Presidio Ospedaliero. Sia pur nel
breve periodo dell'esistenza di questa struttura, sono state
esaminate una cinquantina di pratiche di contenzioso, con
coinvolgimento diretto dei medici delle strutture ospedaliere via
via coinvolte, con sopralluoghi e visite dirette ai pazienti. Si è
cercato e si è riusciti a contenere i costi legati alle spese di
consulenza medico-legale esterna e di assistenti legale, con piena
soddisfazione di tutte le parti coinvolte. Quindi, in un certo
senso, qualcosa si è mosso con questa struttura interna che
gestisce il contenzioso. Tale struttura tende ad un confronto
diretto dei medici coinvolti, dei pazienti interessati, favorendo
un miglior rapporto medico-paziente ed un contenimento dei costi
globali. Va da sé che in sede giudiziaria è obbligatoria
l'assistenza di un professionista iscritto all'ordine degli
avvocati. Quindi, rispetto agli altri anni, dall'agosto 2011 c'è
questa struttura che si occupa di una serie di contenziosi,
struttura che - ricordo - è gestita da un medico legale già in
organico dell'Azienda USL e che fa parte della direzione
ospedaliera. Questo sicuramente, come è stato dimostrato, è un modo
per intervenire più velocemente negli eventuali contenziosi e ha
già dimostrato un risparmio delle risorse. Grazie.
Presidente
- La parola alla Consigliera Carmela
Fontana.
Fontana (PD)
- Grazie Presidente.
Sono veramente sempre esterrefatta quando si tratta di fondi
pubblici, perché alla fine se si va avanti e queste cause si
continuano a perdere - e diciamo che la valutazione si aggira
sull'80 percento di cause -, forse bisogna fare una riflessione a
monte per vedere quale sia la strada da intraprendere, per non
andare...
(interruzione dell'Assessore Albert Lanièce, fuori
microfono)
...ho capito che non sono tutte perse, ma non è così allora come
viene detto...non so se ho letto male oppure da informazioni ho
questo.
Ritengo che, anche se i dati che mi ha fornito lei, che si
aggirano sui 500.000 euro, non sono noccioline, magari vedere se
gli avvocati che mette l'USL...cioè come mai consigliano di andare
avanti se non c'è la possibilità. Capisco che quando si fa una
causa non è facile sapere se si vince o si perde, ma una scrematura
all'inizio per non andare incontro a questa situazione, anche
perché la gente è arrabbiata! Sono sempre soldi pubblici e noi
siamo in un momento che dobbiamo stare attenti a come andiamo a
spendere i soldi dei cittadini, mai come oggi dobbiamo rendere
conto, perché la gente non riesce ad affrontare la giornata, non ha
lavoro e non ha i soldi per potersi comprare da mangiare. Ho visto
che c'è la volontà di fare questo ufficio; mi auguro che in futuro
si risolvano queste problematiche. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK