Consiglio Regionale della Valle d'Aosta - Oggetto del Consiglio n. 51 del 24 settembre 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENERGIA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 51 del 24 settembre 2008 - Resoconto
OGGETTO N. 51/XIII - Interrogazione: "Stipula di una
convenzione tra la Regione e le imprese di distribuzione
dell'energia elettrica per il contenimento dei costi
dell'energia".
Interrogazione
Ricordato che la legge 15 aprile 2008, n. 9, "Assestamento
del bilancio di previsione per l'anno finanziario 2008, modifiche a
disposizioni legislative, variazioni al bilancio di previsione per
l'anno finanziario 2008 e a quello pluriennale per il triennio
2008/2010" prevede all'articolo 38 (Interventi regionali per il
contenimento dei costi dell'energia elettrica) uno sconto del 30%
sulla bolletta elettrica delle utenze domestiche destinate ad
abitazione principale;
Evidenziato che tale misura è stata presa all'unanimità del
Consiglio Valle al fine di sostenere la spesa delle famiglie
valdostane, in un periodo particolarmente difficile;
Considerato che tale sconto, riservato agli impianti sino a 6
Kw nominali, era condizionato alla stipula da parte delle imprese
di vendita dell'energia elettrica, operanti in Valle, di una
convenzione con la Regione, regolante i rapporti reciproci, sulla
base di uno schema-tipo approvato con deliberazione della Giunta
regionale, entro trenta giorni dalla data di entrata in vigore
della legge;
Sottolineato che la legge in oggetto impegnava la Giunta
regionale a relazionare, entro il 31 ottobre 2008, al Consiglio
regionale in merito agli effetti da esse prodotti nel periodo di
applicazione;
i sottoscritti Consiglieri regionali
Interrogano
l'Assessore competente per conoscere:
1) a che punto è arrivato l'iter di concessione dello sconto
del 30% sulle bollette elettriche delle abitazioni principali delle
famiglie valdostane;
2) quali aziende e imprese di vendita e distribuzione
dell'energia elettrica hanno stipulato la convenzione
regionale;
3) se vi siano aziende elettriche operanti in Valle che non
hanno stipulato tale convenzione;
4) quando i valdostani potranno concretamente vedere in
bolletta gli effetti della legge 9/2008.
F.to: Fontana Carmela - Donzel - Rigo
Presidente
- La parola all'Assessore alle opere
pubbliche, difesa del suolo e edilizia residenziale pubblica,
Viérin Marco.
Viérin M. (SA-UdC-VdA)
- Come ho detto prima, credo che
la risposta da parte nostra sia stata data. Voglio fare alcune
precisazioni perché questa doppia discussione me ne dà
l'opportunità. Qualcuno oggi su tale aspetto ha detto:
"delusione..."
, avrei voluto vederlo o ascoltarlo quando
invece non ha espresso nessuna soddisfazione per tale risultato per
i cittadini, anzi ha fatto considerazioni completamente diverse. Al
contrario oggi siamo venuti qui e tramite il sottoscritto abbiamo
preso atto e abbiamo onestamente ed intellettualmente ammesso di
essere un po' in ritardo; se questi sistemi di azione
amministrativa non vanno bene e si fa polemica anche su questo,
quando si affrontano le cose per la gente e per i risultati diretti
che si aspettano... anche su una legge che ho detto prima prevedeva
i 30 giorni per la definizione delle strutture... e ribadisco che i
30 giorni probabilmente non sono stati pesati a misura, perché
cadevano al mese di maggio e le elezioni si sono tenute a fine
maggio... ebbene credo che bisognerebbe ricordarsi che questi
termini non sono perentori, ma ordinatori, per cui siamo nel solco
della legalità. Stiamo lavorando, ho anche detto che il lavoro è
fatto ed è stato previsto dalla legge, affinché i cittadini abbiano
tutti gli arretrati.
Presidente
- La parola alla Consigliera Fontana
Carmela.
Fontana (PD)
- Grazie, Presidente. Volevo dire
all'Assessore comunque che da parte nostra questa non vuole essere
una polemica. Questa interrogazione voleva sollecitare
l'Amministrazione a stringere i tempi di attuazione di tale norma,
perché sappiamo anche noi che la legge è retroattiva, ma la nostra
preoccupazione era rivolta a tutte quelle famiglie che hanno
problemi di liquidità ad arrivare a fine mese. Visto il carovita
che sta riducendo le famiglie a soglie di povertà, non possiamo
permetterci di perdere altro tempo. Chiediamo un maggiore impegno
all'Assessore, che questa norma venga applicata il più presto
possibile per dare un piccolo sollievo al bilancio di tutte le
famiglie valdostane. Era sola questa la nostra sollecitazione,
perché questo sarà un piccolo sollievo, ma anche una goccia in più
che cade sulle tasche delle famiglie; era solo questo, grazie.
Presidente
- La parola al Consigliere Bertin, per fatto
personale.
Bertin (VdAV-R)
- Non abbiamo espresso un'opinione
all'epoca, eravamo in piena campagna elettorale, la tempistica era
molto precisa, pertanto abbiamo evitato di fare delle
considerazioni. In ogni caso è diverso avere ogni mese in bolletta
lo sconto, piuttosto che uno sconto totale alla fine; magari
aspettate la primavera del 2013, per tempistica sarebbe un'ottima
scelta. Arrivederci.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK