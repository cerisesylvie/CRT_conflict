Consiglio Regionale della Valle d'Aosta - Oggetto del Consiglio n. 597 del 30 maggio 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 597 del 30 maggio 1984 - Resoconto
OGGETTO N. 597/VIII - CORSI DI FORMAZIONE PROFESSIONALE
PRESSO LA DITTA HONECONF DI HONE E STATO DI ATTUAZIONE DELLA LEGGE
REGIONALE SULLA DISCIPLINA DELLA FORMAZIONE PROFESSIONALE IN VALLE
D'AOSTA - (Interpellanza).
PRESIDENTE:
Do lettura dell'interpellanza presentata dai
Consiglieri Cout, Millet e Mafrica:
INTERPELLANZA
VISTA
la deliberazione di Giunta n. 1240 del 2 marzo
1984, concernente "Attuazione del programma delle attività di
formazione professionale da realizzarsi nell'anno 1984, ai sensi
della legge regionale
5
maggio 1983, n. 28: Corso per
persone disoccupate (N. 35) da adibire alla produzione di
abbigliamento sportivo presso la ditta s.a.s Hôneconf di Hône e
corsi di riqualificazione per lavoratori (N. 45) dell'azienda
stessa - Approvazione ed impegno di spesa";
CONSIDERAT
O che il corso per una spesa prevista in L.
267.705.600 era affidato ad un Comitato di Gestione composto
da:
un rappresentante della Regione in qualità di
Presidente;
un rappresentante della s.a.s. Hôneconf;
un rappresentante delle organizzazioni sindacali;
il direttore del corso, con voto consultivo;
RICORDATO
che detto comitato aveva le seguenti
attribuzioni:
organizzare e gestire il corso, anche per quanto riguarda i
programmi didattici e le selezioni periodiche dei
partecipanti;
approvare i preventivi ed i consuntivi di spesa;
vigilare sul funzionamento del corso
e
controllare i
risultati anche in ordine al collocamento dei partecipanti;
AVENDO
avuto notizia che:
il 13 aprile 1984 è stato insediato il Comitato di Gestione
al quale è stato comunicato che le assunzioni in numero di 12
addetti erano già avvenute nel novembre 1983;
in data 11 maggio 1984 al Comitato di Gestione è stato richiesto
il pagamento del corso per 26 persone già iniziato nel gennaio 1984
senza che lo stesso Comitato avesse potuto prendere visione del
preventivo di spesa dei programmi didattici ed espletare le altre
competenze previste dalla deliberazione di Giunta n. 1240;
3) l'Assessore competente avrebbe già provveduto ad approvare il
consuntivo di spesa del 1° trimestre 1984, per un totale di lire
87.374.440, senza che il Comitato di Gestione abbia potuto
esprimere il proprio parere circa l'organizzazione del
corso
stesso;
alla luce di quanto sopra esposto i sottoscritti Consiglieri
regionali
INTERPELLANO
l'Assessore competente ed il Presidente della Giunta per
conoscere:
se è stato approvato, ed in caso affermativo la data in cui è
stato approvato, il consuntivo di spesa del 1° trimestre 1984 del
corso in questione;
i motivi e sulla base di quali competenze si è arrivati ad una
così precipitosa approvazione, che non tiene conto delle
attribuzioni affidate dal Comitato di Gestione;
come mai è stato autorizzato l'inizio di un corso sul quale il
Comitato di Gestione non solo non ha potuto esercitare controllo
alcuno, ma neppure preventivamente esaminare i programmi didattici
o prendere in visione il preventivo di spesa;
chi ha autorizzato l'inizio del corso a gennaio, chi ha
approvato e preparato i programmi, chi ha esaminato i preventivi di
spesa, chi ha controllato lo svolgimento regolare del corso in
questione;
quali decisioni intende prendere la Giunta in riferimento al
corso in oggetto, in particolar modo per ciò che riguarda il
rispetto dei termini e delle competenze attribuite con
deliberazione di Giunta al Comitato di Gestione;
6) a che punto si è per ciò che riguarda l'attuazione della
legge regionale sulla "Disciplina della formazione professionale in
Valle d'Aosta" in modo particolare per ciò che attiene:
al personale;
all'ufficio per l'osservazione sul mercato del
lavoro;
alla scelta delle sedi da destinare a
centri di
formazione professionale;
alla costituzione della Consulta regionale;
al piano triennale 1985/1987;
ed entro quali termini la Giunta regionale intende adempiere
alle scadenze fissate.
PRESIDENTE:
Ha chiesto la parola il Consigliere Cout; ne
ha facoltà.
COUT (P.C.I.):
La situazione, già di per sé ingarbugliata
così come è stata illustrata nell'interpellanza, si è ulteriormente
complicata in questi ultimi giorni. Cercherò quindi di illustrarla
brevemente, anche per poi avere delle indicazioni precise su quello
che abbiamo chiesto.
Intanto nella nostra interpellanza facciamo riferimento ad una
deliberazione di Giunta del 2
marzo 1984, con cui venivano
istituiti dei corsi di formazione presso la Hôneconf in base al
programma annuale. Questi corsi che erano già iniziati a gennaio
sarebbero stati decisi per ciò che riguarda i programmi, i
preventivi, i controlli ed eventuali esclusioni di idonei dal
Comitato di gestione, che veniva individuato molto precisamente
dalla deliberazione di Giunta a cui facevo cenno. Però non ci sono
stati controlli e neppure valutazioni del comitato di gestione sul
preventivo o sui programmi; infatti il Comitato di gestione si è
trovato a dover decidere su un corso già avviato e del quale non si
sa chi abbia deciso i preventivi, chi abbia controllato e valutato
i programmi e la loro realizzazione, chi abbia deciso l'esclusione
di candidati che frequentavano il corso.
Un primo problema è sapere come il corso abbia potuto avere
inizio e come si è svolto, quale funzione ha avuto il controllo
sociale previsto dalla deliberazione di Giunta e affidato al
comitato di gestione.
La questione si è ulteriormente complicata perchè non si capisce
come questo corso debba andare avanti. Mi spiego: la commissione
regionale per l'impiego è stata chiamata a dare la sua valutazione
su di un nuovo corso presentato dalla Hôneconf. Da quello che ho
potuto capire il corso si vorrebbe attuare in base al nuovo decreto
n. 94 del 27 aprile 1984, che da delle nuove possibilità di
assunzioni dirette per contratto di formazione lavoro e
agevolazioni per ciò che riguarda i contributi per quelli che
frequenteranno il corso. Sembra che il corso, sotto un certo
aspetto, sia già iniziato e mi riferisco al corso per le persone da
riqualificare.
Alla rappresentante della Hôneconf la Commissione regionale per
l'impiego ha chiesto di presentare un nuovo progetto per il corso
che dovrebbe iniziare. Ora, se dovesse iniziare questo nuovo corso,
cosa se ne fa di quello vecchio? Non si capisce neanche se la
Hôneconf rinuncerà d'ora in avanti a tutti e due i corsi, quello
per i nuovi assunti e quello di riqualificazione che dovrebbe
essere messo in piedi in base a questa deliberazione di Giunta.
Sarebbe inammissibile che nello stesso momento avesse inizio un
corso che, per alcuni aspetti, fosse un doppione di un corso già
iniziato e sul quale c'è la promessa di un finanziamento ben
preciso.
Tra l'altro io mi porrei anche il problema del decreto n. 94,
sul quale ci sono delle discussioni in Senato (mi sembra che una
Commissione abbia deciso di eliminare l'art. n. 3 del decreto in
oggetto che è proprio quello che si riferisce ai contratti di
formazione e lavoro). Se questo decreto non dovesse essere
trasformato in legge, cosa farà la Hôneconf? Rinuncerà alla nuova
proposta del corso di formazione e tornerà al vecchio o rinuncerà
definitivamente a tutto? Intanto rimane sempre una decisione da
prendere su quello che è iniziato senza che il Comitato di Gestione
potesse esprimere alcun parere.
A questo punto ci viene il dubbio che, oltre a questo corso, ci
siano altri corsi iniziati senza che il comitato di gestione
potesse dare un suo parere. Da quello che ci risulta, e in questo
senso vorremmo approfondire meglio la questione, ci sembra che ci
siano delle intense discussioni su preventivi presentati anche in
ordine ad altri corsi; ne discuteremo in un'altra occasione.
Chiediamo ora all'Assessore se la legge sulla formazione
professionale, votata in Consiglio poco tempo fa, sarà
effettivamente attuata, oppure sarà attuata con delibere di Giunta,
senza che vengano messe in atto le forme di controllo e di
decisione da parte di forze sociali diverse.
Inoltre, nella legge ci sono delle scadenze ben precise,
soprattutto dove si parla di personale che deve essere assunto o
comunque ben individuato nell'ambito di determinati uffici. Forse
l'Assessore ci dirà ancora una volta che si è in attesa della
ristrutturazione dell'Assessorato, però ci sono degli uffici che
devono essere istituiti al più presto e mi riferisco in particolare
all'ufficio per l'osservazione del mercato del lavoro. E'
un'esigenza che, in una riunione della nuova commissione speciale
dell'Industria e dell'occupazione, era stata evidenziata da tutti i
rappresentanti degli industriali, della programmazione e dei
sindacati.
E' opportuno che al più presto, in Valle d'Aosta, ci sia un
osservatorio del mercato del lavoro, che consenta di prendere
decisioni adeguate nell'ambito delle competenze che ha la Regione
per ciò che riguarda la formazione professionale ed il mercato del
lavoro; si deve ancora decidere sulle sedi destinate ai centri di
formazione professionale; si dovrebbe istituire al più presto la
Consulta regionale per la formazione professionale che dovrebbe
prendere decisioni importanti.
In fondo, la legge sulla formazione professionale è una buona
legge, ma per una serie di lungaggini corre il pericolo di rimanere
solo una buona legge... nei cassetti dell'Assessore!
Noi ci aspettiamo da parte dell'Assessore alcuni chiarimenti
precisi sulle decisioni che sono state assunte e ci riserveremo, in
base alle risposte, di fare in modo che la formazione professionale
in Valle d'Aosta non sia il risultato delle invenzioni dell'ultimo
momento, ma sia un evento programmato e controllabile da parte
degli organismi che dovrebbero essere preposti per questo
scopo.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Pollicini; ne ha
facoltà.
POLLICINI (Féd. D.P. - U.V.P.):
Mi pare che sia opportuno
sottolineare un aspetto di tutta questa vicenda che interessa la
Hôneconf, che è una delle pochissime aziende presenti in Valle che
ha proposto un corso di formazione per l'assunzione di 35
dipendenti e un corso di riqualificazione per altri 45.
Rispondendo alle domande fatte nell'interpellanza, dobbiamo
ricordare che la società ha presentato, ai primi di novembre, una
proposta di programma formativo da realizzarsi nell'anno 1984. C'è
una delibera della Giunta, la n. 6898 del 16 novembre, che
approvava questo programma della Hôneconf. Il programma iniziale
prevedeva l'assunzione di 35 persone disoccupate e 65 persone, già
operanti nell'azienda, da riqualificare. Il costo complessivo della
riqualificazione e della qualificazione era di 658 milioni che,
secondo le norme fino ad allora in vigore (10% a carico
dell'azienda e 90% a carico del fondo sociale) di cui 65 milioni a
carico della azienda e 592 milioni a carico del fondo sociale. In
questo caso, la parte a carico del fondo sociale è di competenza
regionale, perchè il settore tessile non è fra quelli finanziati
nel fondo sociale europeo; questa attività è infatti considerata
"matura", quindi non è sovvenzionata, e la sovvenzione in questo
caso è esclusivamente a carico della Regione.
La Giunta aveva approvato un finanziamento pubblico (in questo
caso rapportato al 90%) pari a 169 milioni; è stato richiesto
quindi, da parte della Regione, un ridimensionamento abbastanza
deciso delle richieste finanziarie avanzate dalla Hôneconf. Quindi,
rispetto alla richiesta di 592 milioni, siamo passati a 267 milioni
di quota regionale, in quanto c'era da parte nostra (e va detto con
molta chiarezza) la pressione perchè la Hôneconf iniziasse le
assunzioni e perchè era necessario dare un segno contrario e
positivo in una situazione che era sempre più degradata sul piano
occupazionale.
La Hôneconf ha iniziato ad assumere personale fra i mesi di
dicembre e gennaio. L'approvazione in Consiglio della delibera di
finanziamento è avvenuta molto tardi, se non vado errato, alla fine
del mese di marzo. Abbiamo chiesto la riduzione del finanziamento a
267 milioni, però abbiamo anche chiesto di mantenere fermo il
numero delle 35 assunzioni e, di fronte all'esigenza sollecitata
più volte dalla società di iniziare i corsi, abbiamo dato il via.
Venivano però poste delle condizioni: la prima, che rimanesse fisso
il numero delle 35 persone da assumere mentre venivano ridotte a 45
le persone da riqualificare, contro le 65 proposte. La società
proponeva invece di ridurre in proporzione al numero degli assunti
il finanziamento per la formazione professionale dato dalla
Regione.
Il comitato di gestione si è formato piuttosto tardi, se non
vado errato il 7 aprile, ed ha esaminato il primo corso iniziato
con 12 persone. Il comitato stesso ha esaminato gli elementi
relativi al corso in data 1° gennaio. La documentazione presentata
dall'azienda, vista a posteriori, era convalidata dalla firma di
tutti i partecipanti al corso di formazione e al corso di
riqualificazione ed è stata avvallata dai partecipanti. Il comitato
di gestione si è riunito in data 20 aprile ed ha approvato il primo
consuntivo trimestrale a maggioranza (cioè, non lo hanno approvato
i rappresentanti sindacali ma i membri della società e il
rappresentante regionale); in data odierna, comunque, il
provvedimento è valido. Abbiamo avuto ieri contatti con le
organizzazioni sindacali confederali e, a proposito di questo
argomento, ci è stato detto che il comitato non poteva avvallare
giudizi già espressi che riguardano una persona considerata non
idonea e quindi lasciata a casa. Noi abbiamo ottenuto dalla
Hôneconf che le persone giudicate non dal comitato di gestione
vengano riammesse al corso di formazione; sarà poi il comitato di
gestione a dare il giudizio su queste persone.
L'altro aspetto riguarda invece il problema del decreto n. 94
del 27 aprile. Noi contestiamo questo decreto perchè sottrae
competenze alla Regione nel campo della formazione professionale; i
funzionari dell'Assessorato non parteciperanno più alle riunioni
della Commissione regionale dell'impiego, perchè questa rappresenta
una sottrazione di competenze regionali. Non dimentichiamo che
l'anno scorso l'IRI voleva utilizzare i fondi di formazione
professionale per la Scuola COGNE. Noi abbiamo respinto la
richiesta, ma l'IRI è riuscita ad arrivare al Ministero del Lavoro
e ad ottenere il ripristino del centralismo anche in questo
settore.
Il problema della disciplina della formazione professionale è in
corso di elaborazione e riteniamo che, in tempi contenuti, si possa
dare attuazione a questa legge; si tratta di tempi normali, per
mettere in moto una struttura che non è semplice!
Ritengo di aver risposto a tutte le domande formulate dal
Consigliere Cout; ribadisco solo che le persone giudicate in
assenza del comitato saranno giudicate dal comitato di gestione del
corso di formazione professionale.
PRESIDENTE:
Ha chiesto la parola il Consigliere Cout; ne
ha facoltà.
COUT (P.C.I.):
Non possiamo dirci completamente
soddisfatti della risposta dell'Assessore se non per alcuni
chiarimenti che ci sono stati dati.
Noi siamo dell'idea che non si possano prendere delle decisioni
in contrapposizione tra di loro, nel senso che non si può, con una
deliberazione di Giunta, approvare l'istituzione di un comitato di
gestione che deve gestire dei corsi di formazione professionale,
con compiti ben precisi di controllo, di valutazione di preventivi
e programmi, se poi nello stesso momento, a distanza di pochi
giorni, la Regione, l'Assessore o chi per esso prende la decisione
di dare il via comunque a corsi di formazione professionale.
Abbiamo quindi grosse riserve su questo modo di gestire i corsi
di formazione professionale, perchè riteniamo che in questo caso ci
siano delle decisioni ingiustificate, illegittime e forse
controproducenti, e, visto che c'è una legge da attuare, noi siamo
dell'idea che vada attuata al più presto e a questo proposito nella
risposta dell'Assessore non abbiamo avuto indicazioni precise.
Per quanto riguarda il decreto n. 94, concordiamo con
l'Assessore che la Regione sia stata in qualche modo estromessa da
quelli che sono i suoi compiti e infatti concordiamo con i senatori
che, in commissione, su proposta del Partito Comunista, hanno
votato l'abolizione dell'articolo n. 3 del decreto in
questione.
Abbiamo però alcune riserve sulla non partecipazione, alle
riunioni della commissione regionale per l'impiego, dei
rappresentanti della Regione e mi spiego: in questo caso, forse, ci
potevano essere dei buoni motivi per dare comunque il via alle
assunzioni. Tale commissione purtroppo, in questo momento è
chiamata a dare il via alle assunzioni sui contratti di formazione
in base al decreto n. 94, secondo il quale, volenti o nolenti,
bisogna deliberare. Quindi, secondo me, è una responsabilità molto
grossa che l'Assessore si addossa la decisione di non mandare più i
rappresentanti della Regione nelle riunioni della Commissione
regionale per l'impiego, e noi l'abbiamo già sottolineato.
Abbiamo saputo inoltre che, pochi giorni fa, c'è stata una
riunione dei rappresentanti delle Regioni e speriamo che in quella
sede, per ciò che riguarda il decreto n. 94, la Regione Valle
d'Aosta sia stata presente e abbia fatto le dovute proposte. Per
quanto riguarda la Commissione regionale per l'impiego, credo che
sia comunque importante partecipare riservando ogni decisione, per
ciò che riguarda la parte finanziaria degli interventi di
formazione-lavoro, alla Regione. Auspichiamo anche, come richiesto
da parte della Commissione regionale per l'impiego, che ci siano
più intensi rapporti fra la Commissione e l'Assessorato, per
discutere e decidere quale deve essere l'atteggiamento comune sulle
questioni dal decreto n. 94.
Sarebbe quindi opportuno avere un incontro al più presto per
decidere sulla questione poichè, ripeto, ho dei dubbi che una non
partecipazione dei rappresentanti della Regione alla commissione
regionale per l'impiego possa essere l'atteggiamento più
produttivo.
Si dà atto che alle ore 12.35 assume la Presidenza il Presidente
Bondaz.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK