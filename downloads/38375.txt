Consiglio Regionale della Valle d'Aosta - Oggetto del Consiglio n. 1921 del 22 marzo 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
ENERGIA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1921 del 22 marzo 2016 - Resoconto
OGGETTO N. 1921/XIV - Interrogazione: "Individuazione degli
obiettivi per la determinazione delle prestazioni energetiche del
patrimonio edilizio della Regione".
Viérin M. (Presidente)
- Punto n. 13 dell'ordine del
giorno. La parola l'Assessore Donzel.
Donzel (PD-SIN.VDA) -
Merci Président.
Nel merito di questa preziosa interrogazione che permette di
fornire un chiarimento sui lavori in corso, l'incremento
dell'efficienza energetica è uno degli elementi caratterizzanti del
PEAR (Piano energetico ambientale regionale). Gli interventi sul
parco edilizio hanno un ritmo di penetrazione sul territorio
piuttosto lento nel tempo, ma sono fondamentali e anche molto
significativi, soprattutto se si guarda uno scenario di lungo
periodo, sia per l'incidenza percentuale che il settore civile ha
nei consumi di fossili, sia per l'entità del risparmio conseguibile
dall'utente finale, sia ancora per la durata nel tempo del
risparmio ottenuto con gli interventi. È in corso il monitoraggio
del Piano energetico ambientale regionale, monitoraggio che si
concluderà entro l'anno e che finalmente ci darà dati più certi e
comparabili rispetto a quelli forniti anche dalle proiezioni
nazionali, che a nostro avviso non risultano così corrette. La
stima del risparmio di energia termica tra il 2011 e il 2020 è
stata effettuata ipotizzando interventi globali sugli edifici nel
settore civile pari al 4 percento del parco edilizio presente sul
territorio regionale, ipotizzando azioni volte alla riduzione del
fabbisogno energetico per gli interventi di efficienza energetica
pari a circa 5 mila kilowattora/anno per ciascun intervento e si
ottiene un risparmio complessivo al 2020 di 98,93 gigawattora/anno.
Per il settore industriale, si è ipotizzato un risparmio annuo
dell'1,5 percento arrivando con un risparmio di energia termica
alla fine del 2020 di 53,7 gigawattora/anno. La stima invece del
risparmio di energia elettrica tra il 2011 e il 2020 per il settore
civile è di circa 43 gigawattora/anno e per il settore industriale
di 42. È importante il risparmio che invece si prospetta della
riduzione di emissioni di Co2 stimabile in 95 mila tonnellate/anno
al 2020. Pertanto le stime e i risultati attesi del PEAR hanno come
riferimento l'anno 2020, in linea con la normativa europea e
nazionale. Il percorso per il raggiungimento dell'obiettivo è
scandito su base annuale e monitorato periodicamente in linea con
il decreto
Burden Sharing
.
Gli strumenti attivati per conseguire questi obiettivi di
efficientamento energetico consistono nel migliorare la prestazione
energetica degli edifici di proprietà della pubblica
amministrazione, in ottemperanza alla normativa europea e
nazionale, e nell'ottica di liberare risorse pubbliche da destinare
ad altri utilizzi da un lato e ridurre le emissioni climalteranti
dall'altro. Sono stati attivati due progetti sul programma di
investimenti per la crescita e l'occupazione 2014/2020 finanziati
dal FESR. Il primo progetto è volto a stilare la graduatoria degli
edifici e strutture pubbliche che necessitano maggiormente di
interventi di riqualificazione energetica. In tal senso sono state
realizzate diagnosi energetiche su 171 stabili pubblici presenti
sul territorio regionale, selezionati sulla base dei criteri
specifici, quali: classe energetica scadente, superfici riscaldate
elevate, destinazioni d'uso significative. Lo scopo delle diagnosi
era quello di identificare gli interventi da realizzare
specificatamente per ciascun immobile, al fine di migliorarne la
prestazione energetica. La graduatoria sarà stilata in base anche
ai dati già in possesso dell'Amministrazione regionale derivanti
dagli
audit
energetici effettuati su edifici pubblici nel
corso della precedente programmazione 2007/2013. Il secondo
progetto, che è la naturale prosecuzione del primo, si pone
l'obiettivo di realizzare gli interventi individuati dalle diagnosi
energetiche già effettuate sugli edifici che saranno selezionati
con una graduatoria sulla base di un'analisi costi/benefici. Gli
obiettivi di questa seconda operazione che permetterà l'avvio nel
2016 e durerà fino ad esaurimento dei fondi a disposizione che sono
comunque importanti - parliamo di 14,252 milioni di euro - entro al
più tardi il 2023 sono stati cautelativamente stimati in 460 mila
kilowattora/anno, ma verranno monitorati nell'ambito del
progetto.
Gli strumenti attivati per conseguire gli obiettivi di
efficientamento energetico consistono sostanzialmente nei mutui
previsti dalla legge regionale n. 13/2015, su cui stiamo lavorando.
A livello regionale questa legge istituisce un sistema di
erogazione di mutui a tasso agevolato in favore dei soggetti
privati per finanziare interventi di riqualificazione energetica
degli edifici. L'erogazione del mutuo non preclude la possibilità
di fruire delle detrazioni fiscali del 65 percento per interventi
che consentano di ottenere un risparmio energetico sugli immobili e
del 50 percento per le ristrutturazioni. Con la delibera n. 1880
del 2015 è stato costituito presso Finaosta il fondo di rotazione
per la concessione dei mutui che vale 12 milioni di euro.
Un aspetto interessante rispetto alle proiezioni di
applicabilità di questa legge è che già ad oggi le detrazioni
fiscali per l'efficienza energetica, sulla base di un'indagine
ENEA, hanno riportato questi risultati tra i valdostani nel periodo
2010/2015 i seguenti importi: sulla base di quanto previsto dalla
legge n. 296/2006, nel 2010 hanno avuto richieste di detrazioni per
6,4 milioni di euro, nel 2011 per 9,6 milioni di euro, nel 2012 per
4,9 milioni di euro, nel 2013 per quasi 2 milioni, nel 2014 per 6
milioni e nel 2015 per 4 milioni. I valdostani, sfruttando questo
tipo di opportunità, hanno investito per un valore di detrazioni di
circa 34 milioni di euro. Questo tipo di intervento ha una sua
efficacia e naturalmente darà dei risultati. Le conseguenze del
monitoraggio che faremo quest'anno ci permetteranno ovviamente di
fare quell'operazione di analisi del PEAR che è stato approvato, di
trarre valutazioni conseguenti per svilupparlo ancora ed
eventualmente di intervenire per correggere e implementare laddove
ciò si renda indispensabile e necessario.
Si dà atto che dalle ore 10.47 assume la presidenza il
Vicepresidente Follien.
Follien (Presidente) -
Per la replica, la parola al
Consigliere Roscio.
Roscio (ALPE) -
Grazie Presidente.
Mi sembrava che l'iniziativa fosse scritta in modo
comprensibile, evidentemente non lo era, almeno non lo era in base
alla risposta che ho ricevuto, perché sono stati snocciolati tutta
una serie di dati tecnici, di cui sinceramente non ci interessa
praticamente nulla, perché l'idea che stava alla base di questa
iniziativa era un'altra. Non era sapere sul monitoraggio di un
PEAR, che tra l'altro non riteniamo neanche sia il massimo e
infatti non l'abbiamo votato, ma al di là di quello lo scopo era
precedente.
La Regione, al di là dello Stato, cosa si aspetta nei prossimi
anni sulla riqualificazione energetica? Oggi credo che ci saranno
almeno 50 mila edifici privati in Valle d'Aosta, un paio di
migliaia di edifici pubblici e credo, pensando di non sbagliare più
di tanto, che la grande maggioranza di questi edifici hanno
prestazioni energetiche disastrose, l'80 o il 90 percento. Mettendo
insieme le iniziative, dal PEAR alla legge regionale n. 13, alle
varie delibere che istituiscono i mutui, all'ultima che definisce a
livello tecnico i requisiti minimi, la Regione cosa si aspetta di
ottenere? Questi 50 mila edifici nel 2020 saranno in classe D,
saranno 20 mila, 30 mila? Questo ci aspettavamo di sentire, cioè
qual è l'obiettivo. Non ci aspettavamo di sentire che dipende dal
monitoraggio e poi vedremo cosa succede.
Assessore, giusto ieri, in commissione, lei ha detto: "Le
programmazioni servono, bisogna avere idea di dove si va", e questo
volevamo sapere! In base a queste cose poi si definiscono meglio
vedendo, monitorando il PEAR, ma l'idea è: cosa vogliamo fare noi
della Valle d'Aosta? Questi 50 mila edifici nel 2020 saranno tutti
in classe A o in classe B, cosa faranno, consumeranno la metà,
consumeranno un terzo? È questo che non sapevamo, questo che poi
porta a risparmi nelle fonti fossili, porta vantaggi ambientali,
porta soprattutto vantaggi nelle tasche dei cittadini. Vorrei fare
un piccolo esempio. Noi facciamo sempre attenzione a misure di
consumo reali e non
standard
, perché se noi andiamo a vedere
per esempio una seconda casa dal punto di vista energetico
disastrosa, abitata per 15 giorni all'anno, e un condominio magari
con una classe energetica un po' più valida, abitato tutto l'anno,
magari con 25 gradi permanenti durante l'inverno, comporta dei
danni ambientali ed economici molto maggiori pur avendo classi
energetiche, in base ai consumi standard, che possono essere
invertite. Altro esempio: quest'anno una direttiva europea impone
ai cittadini un esborso importante, perché bisognerà adeguare tutte
le valvole termoregolatrici nei condomini a carico degli utenti e,
oltretutto, prevede anche delle sanzioni se non si adempie a
questo. Questa cosa potrebbe essere un vantaggio come potrebbe
essere un danno, perché se io obbligo i cittadini a fare questa
iniziativa a loro spese e come ricaduta non c'è il fatto che si
contabilizza questa cosa qui, alla fine i cittadini sono cornuti e
mazziati, poiché devono installare le valvole, ma se poi non pagano
di meno rispetto ai consumi che scelgono di fare con questa cosa è
un doppio danno, perché c'è l'esborso e c'è il consumo mantenuto, e
quindi i soldi vengono pagati lo stesso. Se si stabilisce che non è
in base al consumo reale, ma - come avviene adesso - è in base ai
millesimi degli alloggi, alla fine io devo fare l'investimento però
pagherò uguale, il che non va a bene, perché è il doppio.
Noi avevamo chiesto altre cose. Magari mi fornisca poi la
risposta, perché non ho colto l'obiettivo finale. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK