Consiglio Regionale della Valle d'Aosta - Oggetto del Consiglio n. 2937 del 26 luglio 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2937 del 26 luglio 2007 - Resoconto
OGGETTO N. 2937/XII - Comunicazione di provvedimenti
amministrativi di variazione al bilancio.
Il Consiglio
Premesso che ai sensi dell'articolo 42 - primo comma - della
legge regionale 27 dicembre 1989, n. 90 come sostituito
dall'articolo 5 della legge regionale 7 aprile 1992, n. 16, la
legge regionale relativa all'approvazione del bilancio di
previsione della Regione per l'anno 2007 ha autorizzato la Giunta
regionale ad apportare, per l'anno 2007, variazioni di bilancio
mediante provvedimenti amministrativi da comunicare al
Consiglio;
Rilevato che, ai sensi dell'articolo 37, comma 3, della legge
regionale 27 dicembre 1989, n. 90, come sostituito dall'articolo 4,
comma 1, della legge regionale 21 agosto 2000, n. 27, il prelievo
di somma dal fondo di riserva per spese impreviste è disposto con
deliberazione della Giunta regionale da comunicare al Consiglio
regionale entro quindici giorni dalla sua adozione;
Richiamate le leggi regionali n. 90/1989, n. 16/1992 e n.
27/2000, nonché la legge regionale di approvazione del bilancio per
l'anno 2007;
Prende atto
della comunicazione delle seguenti deliberazioni della Giunta
regionale:
Oggetto n. 1673 in data 22 giugno 2007:
Variazioni al bilancio di previsione della Regione per l'anno
2007 e a quello pluriennale per il triennio 2007/2009 per
variazioni tra capitoli appartenenti al medesimo obiettivo
programmatico e conseguente modifica al bilancio di
gestione.
Oggetto n. 1677 in data 22 giugno 2007:
Variazione al bilancio di previsione della Regione per l'anno
2007 e pluriennale 2007/2009 e conseguente modifica al bilancio di
gestione per l'iscrizione di assegnazioni statali e
comunitarie.
Oggetto n. 1725 in data 29 giugno 2007:
Prelievo di somma dal fondo di riserva per le spese impreviste
per l'anno 2007 e conseguente modifica al bilancio di
gestione.
Oggetto n. 1793 in data 6 luglio 2007:
Variazione al bilancio di previsione della Regione per l'anno
2007 e a quello pluriennale per il triennio 2007/2009 per
variazioni tra capitoli appartenenti al medesimo obiettivo
programmatico e conseguente modifica al bilancio di gestione.
Modificazioni alla deliberazione della Giunta regionale n.
766/2007.
Presidente -
La parola al Consigliere Sandri.
Sandri (GV-DS-PSE) -
Ero interessato ad avere qualche
delucidazione, in particolare sull'utilizzazione dei fondi che ci
arrivano dallo Stato e credo anche dalla CE per circa 600mila euro,
di cui alla deliberazione n. 1677, che portano ad un aumento
significativo del nostro bilancio regionale, perché mi sembra siano
una variazione in aumento.
Il secondo punto che mi interessava era capire la deliberazione
n. 1793 perché c'è una richiesta per una variazione di circa 50mila
euro di spostamento di capitolo in totale, relativa alla gestione
di beni immobili di interesse artistico e storico; in particolare,
qui si cita di
"... provvedere ai lavori di sistemazione dei
locali di proprietà..."
- Consigliere Bortot, stia attento
perché è riferita soprattutto a lei -
"... di "Vallée d'Aoste
Structure" adibiti a deposito dell'archivio storico dell'ex Cogne
per garantire la salvaguardia del patrimonio di archeologia
industriale di proprietà dell'Amministrazione regionale..."
.
Qui si voleva capire se questo spostamento di soldi serviva per la
messa in sicurezza degli attuali locali in cui è depositato tutto
tale materiale - di cui non credo sia ancora cominciata l'analisi
-, oppure se per lo spostamento di tali archivi molto importanti
anche per le note vicende in un altro immobile sempre credo di "VDA
Structure", perché si parla di lavori di sistemazione dei locali,
non so se quelli di adesso o quelli dove verranno spostati.
Queste erano le 2 domande che volevo fare.
Presidente -
La parola al Consigliere Bortot.
Bortot (Arc-VA) -
Volevo sapere sulla deliberazione n.
1677, dove abbiamo una parte entrata di 595.770 euro e una parte
spesa di pari importo, che va a finire in interventi da realizzare
nell'ambito degli accordi di programma quadro 2006-2009... volevo
capire se si riferiva all'aeroporto, nel senso che avevamo già
destinato dei finanziamenti per interventi nelle aree
sottoutilizzate in questa direzione, quindi se tali soldi vanno in
quella direzione.
Président -
La parole à l'Assesseur à l'éducation et à la
culture, Viérin Laurent.
Viérin L. (UV) -
Pour ce qui est de la réponse à la
question de M. Sandri, c'est de l'argent que nous avons engagé pour
intervenir sur les archives "Cogne" et donc non pour les déplacer
ailleurs et non plus pour déplacer les archives de "VDA Structure",
mais pour utiliser à travers "VDA Structure" la possibilité de
restaurer cet important patrimoine pour la Vallée d'Aoste.
Président -
La parole au Président de la Région,
Caveri.
Caveri (UV) -
Queste sono assegnazioni di fondi
indeterminati, che poi vengono situati nei diversi APQ, quindi può
darsi che una parte di tali soldi siano andati all'aeroporto, ma in
realtà c'è una parte anche premiale che deriva dal fatto che siamo
stati bravi e abbiamo ottenuto una ripartizione di fondi FAS - come
si chiamano - non riutilizzati da altri.
Presidente -
Il Consiglio prende atto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK