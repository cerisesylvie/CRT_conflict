Consiglio Regionale della Valle d'Aosta - Oggetto del Consiglio n. 1182 del 14 marzo 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1182 del 14 marzo 1985 - Resoconto
OGGETTO N. 1182/VIII - COSTRUZIONE DI UNA PISTA FORESTALE
COLLEGANTE LE LOCALITA' DI OZEIN E ACQUE FREDDE (PILA).
(Interrogazione).
PRESIDENTE
: Do lettura dell'interrogazione presentata dai
Consiglieri Torrione, Pascale e Breuvé:
INTERROGAZIONE
Si è avuta notizia che una nuova pista forestale dovrebbe
collegare la zona di Ozein con quella di Acque Frede (Pila). La
costruzione della pista verrebbe a pregiudicare una zona tra le più
suggestive della nostra Regione ed a turbare l'equilibrio naturale
di un ambito territoriale rimasto pressoché intatto e non turbato
da interventi esterni.
Tutto ciò premesso i sottoscritti Consiglieri regionali del
Gruppo del Partito Socialista Italiano
INTERROGANO
l'Assessore competente per conoscere:
1) se corrisponde al vero che i servizi forestali hanno disposto
la costruzione di una pista forestale collegante la località di
Ozein e di Acque Fredde (Pila) ed in caso affermativo quali sono le
misure della sezione stradale della pista stessa;
2) se corrisponde a verità che tale pista sarà adibita durante
l'inverno a percorso per sci da fondo per accordi già intervenuti
con la società PILA
S.p.A.
PRESIDENTE
: Ha chiesto di parlare l'Assessore Perrin, ne
ha facoltà.
PERRIN - (U.V.):
Ce n'est pas vrai que l'Assessorat a
préparé un projet de construction de pistes forestières Ozein -Eaux
Froides, ni cela entre dans le programme futur de l'Assessorat. A
plus grande précision je peux dire qu'en ce qui concerne les
localités de Jovençan et de Gressan, il y aura la construction de
trois pistes forestières qui cependant entrent déjà dans le plan
F.I.O. 1983-1986, et précisément la piste Fosse-Combe de l'Enfer,
VachèreBren, et Bren-Torrent de Gressan. Ces pistes font parties du
plan F.I.O., comme je venais de dire, et aussi du I.B. contre le
développement des incendies dans les forêts.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Se non è una pista forestale,
probabilmente sarà di competenza dell'Assessorato dei Lavori
Pubblici, perché in una riunione con l'apposita Commissione la
Società Pila, nel sottoporci i programmi di sviluppo della zona,
soprattutto per quanto concerne il domaine-skiable, ci ha
presentato la possibilità di un collegamento fra Acque Fredde e
Ozein attraverso una pista di fondo che doveva seguire il tracciato
di una pista forestale; da qui il motivo di questa mia
interpellanza.
Come dicevo, mi è stato detto che si doveva seguire il tracciato
della pista forestale e questa possibilità non mi sembra molto
ipotetica, perché in effetti la strada in questione da Ozein arriva
fino a Turlein, dove già si vede Aosta, e ho l'impressione che
l'ulteriore raccordo fra Turlein e Acque Fredde potesse essere
effettuato attraverso una pista forestale oppure attraverso una
strada interpoderale. Qui non si sa mai dove ci si deve rivolgere;
spero che l'Assessore mi abbia risposto per quanto riguarda la
pista forestale, ma non vorrei che si trattasse di una strada
interpoderale, perché allora se non è zuppa - diceva il mio papà -
è pan bagnà, quindi è la stessa cosa. L'Assessore sa che questo
discorso delle strade mi interessa particolarmente e se l'Assessore
dichiara che non è una pista forestale, almeno a titolo personale,
mi rassicuri che non si tratta neanche di una strada
interpoderale.
Se non ci sono queste due opportunità, mi rivolgerò
all'Assessore ai Lavori Pubblici per avere la garanzia assoluta che
questo raccordo fra Ozein e Acque fredde non si faccia.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK