Consiglio Regionale della Valle d'Aosta - Oggetto del Consiglio n. 4498 del 13 aprile 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4498 del 13 aprile 1993 - Resoconto
OGGETTO N. 4498/IX Approvazione dello schema di convenzione
per l'utilizzazione di un capannone di proprietà regionale situato
in comune di Saint-Pierre, località Cognein, da parte della società
cooperativa "La Grolla - Cooperative des artisans en bois à
s.r.l.", con sede in Saint-Pierre, per attività produttive di
artigianato tipico locale.
Presidente
Do lettura del testo della
delibera:
Deliberazione Il Consiglio regionale
Premesso che la società cooperativa "La Grolla - Coopératives
des artisans en bois à r.l.", con sede in Saint-Pierre, località
Cognein, necessita di disporre di un capannone per le proprie
attività produttive, a seguito della procedura di sfratto da parte
della proprietà dell'immobile e della relativa area di pertinenza
attualmente utilizzati;
Atteso che la società cooperativa di cui trattasi, che occupa
otto addetti a tempo pieno, ha chiuso i bilanci del 1990, 1991 e
1992 in attivo, con il mercato in espansione;
Atteso, altresì, che il mancato reperimento degli spazi
necessari, alternativi a quelli attualmente utilizzati,
obbligherebbe la cooperativa ad interrompere la propria attività
con la perdita del posto di lavoro per gli otto addetti occupati a
tempo pieno;
Considerato che la Regione è proprietaria di un capannone
situato in Comune di Saint-Pierre, località Cognein, acquistato per
essere destinato ad attività industriali, ed è interessata a
salvaguardare i posti di lavoro di cui trattasi e ad incrementare
le attività produttive di artigianato tipico locale;
Rilevato che detto capannone è funzionale alle attività
produttive della cooperativa, previa esecuzione di opere di
ristrutturazione, comprese la sistemazione e la recinzione delle
relative aree di pertinenza;
Ravvisata l'opportunità di approvare lo schema di convenzione da
stipulare con la predetta cooperativa per l'utilizzazione del
capannone di cui trattasi per le proprie attività produttive;
Visto il parere della IV Commissione consiliare permanente;
Delibera
1. di approvare, nel testo allegato, lo schema di convenzione,
da stipulare con la società cooperativa "La Grolla - Cooperative
des artisans en bois a r.l.", con sede in Saint-Pierre, località
Cognein, per l'utilizzazione del capannone di proprietà regionale,
situato in Comune di Saint-Pierre, località Cognein, per attività
produttive di artigianato tipico locale;
2. di subordinare la stipulazione della convenzione
all'acquisizione della certificazione di cui alla legge 19 marzo
1990, n. 55, e successive modificazioni ed integrazioni, recante
nuove disposizioni per la prevenzione della delinquenza mafiosa e
di altre gravi forme di manifestazione di pericolosità sociale.
Presidente
Pongo in votazione la delibera in
oggetto.
Esito della votazione:
Presenti: 19
Votanti: 18
Favorevoli: 18
Astenuto: 1 (Maquignaz)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK