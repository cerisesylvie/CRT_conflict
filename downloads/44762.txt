Consiglio Regionale della Valle d'Aosta - Oggetto del Consiglio n. 1689 del 13 luglio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1689 del 13 luglio 2022 - Resoconto
OBJET N° 1689/XVI - Communications du Président de la
Région.
Bertin (Presidente) -
Punto n. 2.
Si è prenotato
il presidente della Regione Lavevaz.
Lavevaz (UV) -
Apro queste comunicazioni riportando
quanto è avvenuto ieri nell'Abbazia di Vallombrosa, dove sono
stato, insieme all'assessore Sapinet, per la celebrazione di San
Giovanni Gualberto, la festa del patrono dei forestali.
È stata un'occasione speciale per noi quest'anno, perché dopo
vent'anni è toccata alla Valle d'Aosta l'offerta dell'olio votivo
che alimenta la lampada conservata nella cappella dell'Abbazia.
È stato un appuntamento particolarmente significativo, perché
per la prima volta il Corpo Forestale regionale è stato
responsabile di una cerimonia che è un momento centrale per la vita
dei Carabinieri forestali; infatti è solo grazie alla nostra
autonomia e alle nostre impostazioni normative che il Corpo
Forestale continua ad avere in Valle d'Aosta una sua identità,
mentre nelle Regioni a statuto ordinario i forestali sono confluiti
nell'Arma dei Carabinieri, come è noto.
La giornata di ieri è stata insomma un'occasione preziosa per
sottolineare la peculiarità delle scelte che la Valle d'Aosta ha
operato negli anni.
Facendo poi un passo indietro, tengo a comunicarvi l'importanza
che ha rivestito la visita in Valle d'Aosta della Commissione
Ambiente del Senato della Repubblica, che è stata nella nostra
regione a fine giugno.
Questa è stata l'occasione di mostrare la propria capacità di
creare interventi di rete attraverso un dialogo tra soggetti
diversi che è stato particolarmente apprezzato dai Senatori.
I temi affrontati sono diventati di drammatica attualità il 3
luglio, quando il crollo di una parte del ghiacciaio della
Marmolada ha causato la morte di undici persone, che abbiamo
ricordato poco fa. Lo sforzo comune deve continuare oggi per
permettere di affrontare la montagna in sicurezza, consapevoli dei
rischi ma senza paura. Per questo confermiamo il nostro impegno di
studio, di monitoraggio e di attenzione, pronti a condividere le
esperienze che abbiamo accumulato in questi anni di ascolto del
territorio.
Venerdì scorso ci ha raggiunto ad Aosta il Ministro della
transizione ecologica Roberto Cingolani; la sua venuta è stata
legata alla serie di appuntamenti di presentazione delle
possibilità offerte dal PNRR; all'interno del confronto ha ribadito
quanto importante sia lo sforzo di sistematizzazione necessario per
permettere di sfruttare appieno queste opportunità e quanto
centrale sia la necessità di avere le risorse di personale adeguate
alla gestione di questa progettualità.
Vi riporto infine la notizia della visita che il Principe di
Monaco, Alberto II, ha svolto in Valle d'Aosta nelle giornate di
lunedì e martedì, ospite del Gran Paradiso Film Festival. Il
principe è stato accolto in un incontro al Castello di Aymavilles
che ha visto anche un momento simbolico rilevante, abbiamo entrambi
infatti sottoscritto, insieme ad altri partecipanti, un documento
che ribadisce l'impegno verso lo sviluppo sostenibile agli
obiettivi 2030 e 2040 che la Regione sta perseguendo attraverso
documenti programmatici che accompagnano l'azione
amministrativa.
Il ritorno del Principe in Valle d'Aosta è stato un
significativo segno di attenzione per il nostro territorio, che
l'ha accolto con amicizia.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK