Consiglio Regionale della Valle d'Aosta - Oggetto del Consiglio n. 161 del 29 marzo 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 161 del 29 marzo 1982 - Resoconto
OGGETTO N. 161/VII - ADEGUAMENTO DELL'ORARIO DI APERTURA AL
PUBBLICO DELL'UFFICIO REGIONALE DI PONT-SAINT-MARTIN PER LA
DISTRIBUZIONE DEI BUONI CARBURANTE.- (Interrogazione).
PRESIDENTE
: Do lettura dell'interrogazione presentata dal
Consigliere Pedrini:
INTERROGAZIONE
Avendo notato una certa disparità di orari di lavoro tra
alcuni uffici regionali anche tra di loro, ed altri di
amministrazione pubblica, dopo esame della situazione che si viene
a verificare a Pont-Saint-Martin, centro della Bassa Valle;
Constatato come l'A.C.I., Poste e Telegrafi, Servizi al
pubblico del Municipio, Ufficio Motorizzazione, Ufficio Registro,
Banche, ecc. adottano l'orario continuato con soddisfazione sia da
parte dei cittadini che degli impiegati;
Non vedendo il motivo per cui l'orario dell'ufficio
distribuzione buoni carburante debba essere spezzettato in
due;
SI INTERROGA
il competente Assessore al fine di sentire il parere dello
stesso e se non si ritiene di prendere un provvedimento adeguato a
quello di tutti gli altri uffici, essendo ormai anche superata dai
tempi e dal progresso, la scusante una volta recepita di fare un
servizio particolare per coloro che fanno i turni di
lavoro.
PRESIDENTE
: Risponde il Presidente della Giunta. Ne ha
facoltà.
ANDRIONE - (U.V.):
L'interrogazione, che prende ad
esempio un caso molto particolare, molto settoriale, solleva però
una questione di portata generale, perché è vero che ci sono orari
diversi in uffici rivolti al pubblico, però l'Amministrazione
regionale non intende adottare l'orario unico.
Da sei anni, cioè già dalla legislatura precedente, giace in
Parlamento un progetto di legge perché venga di nuovo adottato - e
questo per la serietà dell'Amministrazione - l'orario spezzato per
gli uffici che lei cita in premessa.
Noi comprendiamo benissimo che, specie per il personale
femminile, l'orario unico - mi perdoni, Consigliere - è una
pacchia! Questo è un dato di fatto! Però l'Amministrazione
regionale, visto che sopporta già alcuni costi - mi sia lecito
dirlo - non intende assumersi anche i costi di una ripartizione dei
tempi di lavoro, che si tradurrebbe poi in pratica in una grossa
disorganizzazione degli uffici.
Di conseguenza, non come scusa per turni di lavoro, ma nel
rispetto del principio di una retribuzione per una prestazione
prestata, l'Amministrazione regionale mantiene l'orario spezzato.
Anzi, è convinzione dell'Amministrazione regionale che se si vuole
fare qualche cosa di serio anche altre Amministrazioni, ivi
compresa quella centrale dello Stato per gli uffici di Roma,
debbano adottare l'orario spezzato.
PRESIDENTE
: La parola al Consigliere Pedrini per la
replica.
PEDRINI - (Ind. P.L.I.):
Sarò brevissimo. Sono
perfettamente d'accordo! E' evidente però, e l'abbiamo messo in
luce, che ci sono due differenti situazioni: perché gli uni sì e
gli altri no? Queste sono le cose all'italiana, come sempre!
PRESIDENTE
: Passiamo alla trattazione dell'oggetto
iscritto al n. 20 dell'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK