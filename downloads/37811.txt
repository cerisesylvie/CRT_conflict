Consiglio Regionale della Valle d'Aosta - Oggetto del Consiglio n. 1478 del 7 ottobre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Infrastrutture ricreativo-sportive
Sport invernali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1478 del 7 ottobre 2015 - Resoconto
OGGETTO N. 1478/XIV - Interpellanza: "Chiusura di alcuni
comprensori sciistici nei giorni infrasettimanali durante la
prossima stagione invernale".
Président
- La parole au Conseiller Laurent Viérin.
Viérin L. (UVP)
- Merci Président.
In questo Consiglio abbiamo voluto affrontare il tema degli
impianti a fune. Un po' come altri temi, altri settori, quando ci
si accinge alla discussione del bilancio, certe scelte vanno fatte
e, come tanti altri argomenti, si bypassa spesso la politica della
condivisione e un po' volendo mettere il carro davanti ai buoi si
iniziano ad intraprendere iniziative nei vari settori. Ogni
Assessore, attraverso il ruolo che ricopre e probabilmente avendo
già contezza di quelle che sono le disponibilità finanziarie, si
muove per cercare di operare tagli e in certi casi di coinvolgere
gli operatori del settore, o comunque gli operatori interessati per
annunciare certe misure imminenti. Tra le varie misure imminenti
che sono state enunciate in un incontro...da quanto abbiamo
appreso, di qualche settimana fa...c'è stata una riunione
dell'Assessore Marguerettaz diciamo per conto dell'Amministrazione
assieme a Finaosta e ai rappresentanti degli impianti a fune per
valutare l'eventualità di razionalizzare quella che è l'apertura
delle stazioni sciistiche durante la stagione invernale in
arrivo.
Allora, la nostra iniziativa intanto ha una valenza conoscitiva
per sapere se questa notizia che è stata divulgata in una riunione
pubblica è una decisione che veniva dall'Assessore nella
riorganizzazione di un settore...se questa decisione, questa
prospettiva avrà un corso, se questo è stato valutato in base anche
agli aspetti economico-finanziari e in un'ottica di analisi di
insieme del settore degli impianti a fune. Vorremmo anche sapere,
nell'eventualità di dar corso a questa disposizione, quali siano le
stazioni oggetto di quest'indicazione tra le partecipate regionali,
quelle, diciamo, gestite direttamente dall'Amministrazione
regionale per il tramite di Finaosta e i motivi alla base, anche se
possiamo intuire quali questi possano essere, e soprattutto i
risparmi che sono stati ipotizzati con delle modulazioni in tal
senso.
Noi quindi abbiamo ascoltato anche attentamente le illustrazioni
del bilancio in commissione e qualcosa è già stato anticipato
quest'anno su questa volontà, ma vorremmo sapere da lei, Assessore,
come si è mosso in questo frangente, quali sono state le
motivazioni alla base di questa riunione e dell'aver così iniziato
a condividere un certo percorso che non è stato discusso in
commissione, ecco, che è un discorso nuovo. Al di là del merito
della questione, in commissione non era mai stato discusso, quindi
noi lo abbiamo appreso, gli organi di informazione hanno ripreso la
notizia e vorremmo avere notizie al riguardo.
Président
- Merci. La parola all'Assessore
Marguerettaz.
Marguerettaz (UV)
- Grazie Presidente.
Ora, giustamente nell'interpellanza, nella presentazione si fa
un'affermazione e poi si chiede se questo corrisponde al vero. Ora,
la situazione reale è questa: noi abbiamo avuto modo di fare un
incontro in Finaosta, lunedì c'è stato un incontro in Presidenza,
ci sono una serie di confronti con tutte le società degli impianti
a fune e sul tavolo, se posso dirle, non c'è come argomento la
chiusura. Sul tavolo ci sono tutta una serie di provvedimenti che
devono portare ad ottimizzare e a migliorare quello che voleva
essere l'intendimento quando ci sono state tutta una serie di
aggregazioni, ovvero il contenimento dei costi. All'interno di
questa discussione, sul tavolo ovviamente si è anche parlato delle
aperture, ma non è una cosa nuova, collega, nel senso che voi
sapete benissimo anche in certe fasi dell'anno, soprattutto
all'inizio e alla fine della stagione a volte si apre nel fine
settimana e non si apre nei giorni infrasettimanali, molte volte
anche per salvaguardare la neve, quando c'è un innevamento modesto,
ci sono delle situazioni dove si conserva il patrimonio per i
momenti particolarmente proficui.
Ora, nelle riunioni non è stato dato un
diktat
nel senso:
"bisogna chiudere", bisogna ovviamente fare tutta una serie di
riflessioni, ivi comprese le aperture, ma non solo di aperture:
abbiamo parlato di acquisti, oggi giustamente anche lei ha
sollevato una discussione: "ottimizziamo le risorse interne, ha
ancora senso nominare dei direttori tecnici esterni o valorizziamo
delle risorse locali?", tutto questo fa parte delle indicazioni che
abbiamo dato. Anche sul
marketing
abbiamo tutta una serie di
azioni che sono delle
partnership
con dei
media
partner
, uno ha una radio, uno ha l'altra...ha detto: "non
possiamo fare dei ragionamenti?" ed è quello che sostanzialmente è
il percorso avviato con le varie fusioni a cui abbiamo dato il "la"
ormai da alcuni anni a questa parte. Abbiamo parlato anche dei
mezzi, a volte nell'economia delle società degli impianti ci sono
dei mezzi battipista che per certe località non sono più attuali,
ma vanno molto bene per delle località minori, quindi immaginare
dei vasi comunicanti e migliorare il servizio offerto per cui le
aperture infrasettimanali devono essere valutate stazione per
stazione. Non sarà sfuggito a nessuno che in certi periodi
dell'anno abbiamo più dipendenti rispetto agli sciatori, quindi
bisogna capire se ha senso o se non ha senso tenere aperto, ma
ovviamente gli amministratori ci devono dare i dati per capire se
quest'operazione è un'operazione conveniente o meno. Tutti questi
argomenti quindi hanno fatto parte di un confronto che è in corso
e, nel momento in cui ci saranno tutte le informazioni, ci sarà
modo di rappresentare anche in commissione e condividere quelle che
possono essere le soluzioni.
Chiudendo, non ci sono - per rispondere in modo puntuale alla
seconda domanda - delle località che sono state individuate, è un
ritorno che vogliamo avere stazione per stazione, ma anche il
singolo impianto ha un significato, non solo la località, laddove
si deve economizzare, è un cantiere aperto.
Tra l'altro, solo un'indicazione: essendo che questi dati non
incidono direttamente sul bilancio, non è una cosa che abbiamo
fatto per la quadratura del bilancio 2016-2018, ma lo facciamo
ovviamente per meglio gestire una risorsa che sono le società degli
impianti a fune.
Président
- La parole au Conseiller Laurent Viérin.
Viérin L. (UVP)
- Vede, Assessore, abbiamo ascoltato con
attenzione la sua risposta per un dossier che un po' in modo
similare rispetto ad altri dossier ha creato un po' di allarmismo,
magari minore rispetto ad altri temi; poi oggi in Consiglio siamo
lieti possa parzialmente rientrare anche se dalle sue parole non si
capisce bene quale sia l'indirizzo dell'Amministrazione. Diciamo
questo perché prendiamo atto, Assessore, che si è in attesa dei
dati di quanto costano gli impianti durante la stagione invernale,
ma credo che questo si sappia alla chiusura degli impianti a fune.
Al mese di aprile dell'anno scorso quindi se dovevate fare una
ricognizione, Assessore, poteva chiamare gli impianti a fune e
dire: "benissimo, vediamo che indotto c'è stato, che risparmi ci
possono essere". Visto che state aspettando i dati, ne facciamo
anche una questione di metodo, perché non vorremmo che come per
l'apertura dei castelli...Assessore, non vorremmo
interromperla...non si sapesse il mese prima quello che succede il
mese dopo. Questo lo diciamo in termini di programmazione
turistica, perché se gli alberghi di Cogne o di Crévacol, visto che
è il Paese da cui lei proviene, devono sapere nella vendita...degli
alberghi invernali...al di là della carenza di neve...Assessore, mi
permetta, è un altro fattore: se si chiude perché non c'è neve o
perché si vuole conservare la neve, è una cosa; se c'è una
razionalizzazione, per dire: "benissimo si chiudono certi impianti
durante la settimana, si chiudono certi giorni", un ragionamento
che voi state facendo... Noi ci auspichiamo che non sia per questa
stagione invernale, perché, secondo noi, questo metterebbe la
programmazione turistica di una Regione - che dovrebbe essere fatta
almeno un anno prima - a repentaglio in termini di credibilità.
Abbiamo ricevuto lettere durante l'estate sulla stampa perché non
si sapeva se il castello era aperto o meno, gente che cambiava
destinazione; potrà essere che riceveremo, com'è normale...lettere
di persone che hanno prenotato un albergo a Cogne e che diranno:
"ma noi veramente abbiamo prenotato a Cogne perché, al di là del
fondo, c'è nella promozione lo sci invernale", e questo, Assessore,
non lo diciamo noi, lo dicono gli operatori. Credo che come noi
abbia avuto modo di andare a fare un giro a Cogne, lei al
Tor
des Géants
, noi alla
Bataille de reines
. Parlando con le
persone la domanda più ricorrente era: "ma è vera questa cosa che
chiudono le stazioni durante la settimana?".
Allora, noi abbiamo fatto quest'iniziativa per poterne discutere
credendo che...i ragionamenti che lei ha abbozzato sulla
razionalizzazione noi li facciamo nostri. Lo abbiamo detto questa
mattina: se lei può risparmiare nella stazione di Pila 100.000 euro
per il direttore con affido esterno facendolo fare a qualcuno
dentro, magari quei 100.000 euro possono tenere aperto Crévacol,
tanto per capirci, butto lì delle ipotesi che hanno dei numeri
campati per aria. Questo per dire che noi ci preoccupiamo dei
dossier che vengono gestiti in un certo modo perché vorremmo
condividere in commissione certi ragionamenti che oggi lei fa qui
in Consiglio, perché noi non li porteremmo in Consiglio se a monte
in commissione ci fosse un piccolo ragionamento dicendo: "ragazzi,
dall'anno prossimo, quando avremo quei dati, dobbiamo iniziare a
fare certi ragionamenti, cosa ne pensate?". Ognuno dice la propria
idea, magari certe idee possono essere valide, altre meno, ma
questo è il modo di condividere, anche perché noi crediamo che la
scelta politica in termini di indotto turistico sia un investimento
e non una spesa, lo abbiamo detto per anni per l'istruzione: quando
si teneva aperta la scuola di Valgrisenche con tre bimbi o la
scuola di Gressoney con tre bimbi o di Champorcher, si sapeva
benissimo che era una spesa, ma noi lo consideravamo un
investimento perché sapevamo che se iniziava a chiudere la scuola a
Valgrisenche o la scuola a Gressoney, il paese iniziava a morire. È
un discorso leggermente diverso, ma fa parte di un indotto, di una
comunità.
La nostra politica, visto che in questo periodo si parla tanto
di politica unionista, era quella di mantenere i servizi sul
territorio, non spingiamoci come il
Südtirol
di avere
almeno una banca, una chiesa e una scuola, ma almeno una scuola,
una chiesa e qualche servizio noi nei nostri campanili vorremmo
continuare ad averli. In questo caso le valli, che spesso vivono di
indotto principalmente legato a questo tipo di sci e di indotto
turistico, oggi devono continuare a mantenere questa cosa, perché?
Perché se lei, Assessore, finanzia una seggiovia di 4 milioni a
Valsavarenche o uno skilift a La Magdeleine, anche se sono impianti
spesso comunali, crea un'illusione negli anni. Poi questi impianti
e soprattutto nelle stazioni turistiche che hanno lo sci da
discesa, dove ci sono dei maestri di sci, degli alberghi, delle
scuole che si sono organizzate, un turismo che viene sviluppato in
un certo modo...per modificarlo bisogna condividerlo prima e dare
il tempo alle persone di attrezzarsi se queste scelte sono giuste.
Noi crediamo che lo sci nelle stazioni di Palasinaz, di Crévacol,
di Cogne, di Champorcher, di queste piccole stazioni turistiche e
sciistiche siano uno degli
atout
del turismo della Valle
d'Aosta.
Concludo Presidente. Sicuramente noi siamo e saremo per
discutere delle razionalizzazioni, ma con delle scelte ben precise
e come priorità la nostra comunità deve avere certe scelte e quella
- non abbiamo bisogno di dirlo a lei, Assessore, che è Assessore al
turismo - dell'indotto dello sci soprattutto per certe valli è
fondamentale.
Presidente
- Grazie collega. Punto 31 all'ordine del
giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK