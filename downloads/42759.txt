Consiglio Regionale della Valle d'Aosta - Oggetto del Consiglio n. 254 del 27 gennaio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 254 del 27 gennaio 2021 - Resoconto
OGGETTO N. 254/XVI - Ordine dei lavori. Iscrizione all'ordine
del giorno di due risoluzioni.
Bertin (Presidente) -
Sono pervenute due risoluzioni: una
di Lega Vallée d'Aoste e Pour l'Autonomie sul Palaindoor e una dei
capigruppo Progetto Civico Progressista, Union Valdôtaine, Alliance
Valdôtaine - Stella Alpina, Vallée d'Aoste Unie e Pour l'Autonomie
sulla Giornata della Memoria. Pertanto, propongo di iscrivere le
due risoluzioni che vi sono state inviate tramite e-mail. La
votazione è aperta.
Esito della votazione:
Presenti, votanti e favorevoli: 33
Il Consiglio approva all'unanimità.
Tenuto conto dell'argomento di una delle due risoluzioni, che
riguarda la Giornata della Memoria... Per mozione d'ordine
consigliere Manfrin, ne ha facoltà.
Manfrin (LEGA VDA) -
Mi permetto di far notare una cosa
al netto di tutto. Voi ci fate votare alle ore 11:52 l'iscrizione
di due risoluzioni che sono state trasmesse come testi alle ore
11:39. Io non chiedo tanto, però almeno poter esaminare i testi e
avere il tempo di vederli effettivamente mi sembra il minimo
sindacale. Quindi le chiederei cortesemente di poterci fare
esaminare i testi con un tempo congruo e dopo richiedere
l'iscrizione in aula.
Dopodiché io già immagino cosa vuole chiedere Presidente e io
delegherei eventualmente la Conferenza dei Capigruppo a decidere,
così poi farò delle considerazioni anche lì.
Presidente -
Non vedo perché dovrei delegare alla
Conferenza dei Capigruppo. Si tratta soltanto di una semplice
proposta di inversione dell'ordine del giorno, motivata dal fatto
che oggi è il 27 gennaio e ricorre la Giornata della Memoria. Una
delle due risoluzioni ha come oggetto la Giornata della Memoria,
sarebbe poco utile e poco sensato discuterne in un altro momento.
Consigliere Manfrin.
Manfrin (LEGA VDA) -
Ma vede, come io avevo immaginato
dall'inizio del suo intervento, lei ovviamente puntualmente ha
chiesto l'inversione dell'ordine del giorno.
Presidente, le considerazioni che volevo fare in Conferenza dei
Capigruppo, visto che non mi permette di farle in quella sede, le
faccio qui, così le metto anche a fattor comune.
C'è un ordine del giorno dell'adunanza in corso che consta
esattamente di 48 punti, più ovviamente i due appena aggiunti, che
rappresentano ognuno un problema che riguarda la Regione autonoma
Valle d'Aosta, ognuno che riguarda un problema concreto dei
valdostani. Adesso, venire qui dopo che, per esempio, non si
discutono da un Consiglio mozioni che sono importanti e dire che
bisogna fare l'inversione dell'ordine del giorno perché oggi è il
27! Le faccio notare rispettosamente che numerose altre volte
avevamo delle mozioni che erano centrate su problemi che non si
sono potuti discutere all'interno di questa aula e quelli erano
problemi veri delle persone, quindi ritengo che questa inversione
dell'ordine del giorno sia assolutamente da non fare, perché se
vogliamo discutere dei problemi, discutiamo dei problemi. Si
discute quanto è all'ordine del giorno, altrimenti ognuno qui poi
arriva e a colpi di maggioranza decide cosa è importante discutere
subito e cosa invece si può rinviare a un'altra seduta. Qui
parliamo di problemi dei valdostani, quindi chiediamo di parlare
dei problemi dei valdostani.
Presidente -
Consigliere Manfrin, questa motivazione
coincide con una data, come sottolineavano anche i suoi colleghi. È
una data importante e credo che non possa essere non considerato
questo aspetto.
Consigliere Aggravi, anche lei su questo? Non apriamo un
dibattito su questa questione. La invito a essere sintetico.
Aggravi (LEGA VDA) -
Sarò molto sintetico, Presidente. Io
faccio una domanda a lei: considerato che la data del Giorno della
Memoria è conosciuta e riconosciuta, mi stupisco del perché lei
in primis
, in quanto garante di tutta l'aula, non abbia
proposto, magari nella Conferenza dei Capigruppo già predisposta
per la preparazione di questo Consiglio, di concordare la
presentazione di un ordine del giorno sul tema o di un momento di
ricordo, invece di arrivare a questo momento, perché altrimenti noi
potremmo giustamente essere maliziosi. Se qualcuno questa mattina
si è svegliato e ha detto: "caspita, è il Giorno della Memoria", è
un problema suo, perché altrimenti la memoria l'aveva persa fino a
ieri.
È questo il senso del nostro intervento e il fatto che non
vediamo un senso a discutere di questo ordine del giorno in questa
maniera, non sull'oggetto, perché non voglio che ci siano
speculazioni politiche sulla questione. È una questione di metodo e
mi stupisco, ripeto, che - mi perdoni - una persona della sua
esperienza non abbia detto magari a qualche compagno che forse era
il caso di pensarci prima.
Presidente -
La risoluzione è arrivata questa mattina,
non è che uno può anticipare le cose nei giorni precedenti. Resta
il fatto che oggi è il 27 gennaio e a mio avviso la discussione va
fatta oggi, altrimenti perde di significato. Poi l'aula è sovrana e
deciderà come ritiene. Mettiamo in votazione l'inversione
dell'ordine del giorno. La votazione è aperta.
Esito della votazione:
Presenti: 34
Votanti           
: 20
Favorevoli: 20
Contrari: 2
Astenuti: 12 (Aggravi, Baccega, Brunod, Carrel, Foudraz, Ganis,
Lavy, Perron, Planaz, Rollandin, Sammaritani, Spelgatti)
Il Consiglio approva.
L'inversione dell'ordine del giorno è approvata. Apriremo i
lavori delle ore 15:00 con la discussione della risoluzione in
questione.
Consigliere Manfrin per mozione d'ordine.
Manfrin (LEGA VDA) -
Le vorrei chiedere, Presidente,
quando esattamente ha esplicitato il fatto che questa inversione
avrebbe inserito questo punto alle ore 15:00 e non nell'immediato.
Questa aula non lo ha compreso.
Presidente -
Per non interrompere lo svolgimento delle
interrogazioni.
Manfrin (LEGA VDA) -
Ma chi lo ha deciso? Lei?
Presidente -
Mi sembra la cosa più normale. Se vuole che
la discutiamo ora, possiamo discuterla ora, se non ci sono
obiezioni.
Manfrin (LEGA VDA) -
È un problema di gestione dell'aula,
Presidente, cioè non è che lei decide quando si discute una cosa o
quando porre in votazione le questioni, soprattutto anche a fronte
della richiesta di una convocazione della Conferenza dei
Capigruppo, decide comunque di mettere al voto l'aula. C'è una
gestione collegiale di questa aula come abbiamo già richiamato,
oppure lei decide e noi ci dobbiamo adeguare?
Presidente -
Volete procedere ora alla discussione? Vuole
convocare una Conferenza dei Capigruppo per discutere? Bene,
discutiamo nella Capigruppo.
La seduta è sospesa dalle ore 12:02 alle ore 12:36.
Bertin (Presidente) -
Riprendiamo i lavori. La Conferenza
dei Capigruppo, in accordo anche con i promotori della risoluzione,
al fine di dare spazio alla risoluzione senza modificare i lavori
del Consiglio di oggi, valorizzando comunque la risoluzione, ha
deciso di inserire la discussione della risoluzione in questione
alle ore 9:00 di domani mattina, in testa ai lavori della giornata
di domani.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK