Consiglio Regionale della Valle d'Aosta - Oggetto del Consiglio n. 261 del 15 novembre 1971 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 261 del 15 novembre 1971 - Resoconto
OGGETTO N. 261/71 - Miglioramento del transito sulla super
strada statale tra il raccordo autostradale di Aosta e il Traforo
del Monte Bianco. (Interpellanza)
Manganone (D.C.) -
Le statistiche reali dei transiti al
traforo del Monte Bianco ci hanno dato, per nostra fortuna, dei
dati che veramente non ci aspettavamo. Il numero dei passaggi nei
due sensi ha superato abbondantemente le più rosee previsioni. È
aumentato notevolmente il transito a carattere commerciale e quindi
moltissimi sono gli autotreni, gli autoarticolati che attraversano
la nostra regione rendendo meno veloce il transito e rendendo
sempre più pericolosa la strada e più precisamente il tratto di
superstrada della 26 da Aosta a Courmayeur, che pur concepita
inizialmente a scorrimento veloce, si trova oggi in alcuni tratti e
per alcuni periodi superata, non più consona alle odierne esigenze
di viabilità veloce e sicura.
Anni addietro l'Assessorato dei Lavori Pubblici aveva svolto
alcune azioni presso enti statali e enti locali per rendere più
agevole e sicuro il passaggio automobilistico.
Ora, visto che molto poco è stato realizzato, vorremmo conoscere
quali azioni si intendono svolgere da parte del Governo regionale
onde offrire migliori garanzie agli utenti della superstrada ed
agli abitanti interessati da questa.
Desidereremmo conoscere gli sviluppi che ha avuto lo studio e la
progettazione che si svolgerà e dove si svolgerà il tracciato
definitivo di collegamento tra la barriera autostradale e i
raccordi con la 26 e 27 qui ad Aosta.
Ci pare che molto tempo sia ormai trascorso dalla promessa di
finanziamento statale senza che nessuna opera venisse posta in
cantiere.
Riteniamo che certamente un progetto, ed un progetto esecutivo,
esista. Quindi noi vorremmo conoscere, se possibile, i dati tecnici
ed anche i dati economici quali l'importo delle opere e l'importo
delle spese di progettazione.
Rollandoz (D.P.)
- Sono d'accordo con il Consigliere
Manganone che il transito sulla strada 26 da Aosta a Courmayeur ha
superato le previsioni più rosee iniziali. Questa Giunta, come le
precedenti, si è interessata per il miglioramento di questa arteria
presso l'ANAS, unico ente competente per questa opera.
Anche a seguito di questa interpellanza abbiamo nuovamente
sollecitato l'ANAS a farci conoscere i suoi intendimenti.
L'ANAS ci ha assicurato che nel prossimo esercizio verrà
realizzata un'ulteriore opera di paravalanghe in località La Saxe
di Courmayeur. L'impegno di un miglioramento della segnaletica
stradale con particolare riferimento alle gallerie, ovverossia
l'intendimento di provvedere in tutte le gallerie a quel
rivestimento che è stato eseguito al tratto di galleria di
Runaz.
Per quanto riguarda il raccordo fra l'autostrada, l'Eglise e il
cavalca ferrovia, questa Giunta aveva dato incarico a dei
professionisti, in accordo con l'ANAS, a redigere un progetto,
prima di massima e poi esecutivo. Il progetto di massima è stato
inoltrato all'ANAS ed approvato con una promessa di finanziamento.
Il progetto esecutivo è ancora fermo presso questa amministrazione
regionale perché l'ANAS aveva approvato il progetto di massima
subordinando l'approvazione del progetto esecutivo e il successivo
finanziamento all'approvazione di questo progetto da parte di tutte
le Amministrazioni comunali interessate all'opera.
Ad oggi non sono ancora pervenute all'ANAS tutte queste
autorizzazioni. Pertanto l'ANAS non prenderà in esame l'esecuzione
di quest'opera e l'approvazione del progetto esecutivo fin quando
non saranno pervenute tutte queste autorizzazioni.
L'importo complessivo dell'opera è di un miliardo e 900 milioni.
L'importo delle parcelle mi pare sui 40 milioni. Comunque potrei
dare i dati esatti, li vado a prendere in ufficio.
Mappelli (D.C.)
- Desidererei sapere, per gentilezza, il
nome dei professionisti che hanno redatto il progetto di
massima.
Rollandoz (D.P.)
- Non lo so se in seduta pubblica si
debbano fare dei nomi? Sì? Va bene, io li faccio. Geom.
Marcheggiano e l'Ing. Campane. Il Geom. Marcheggiano per i rilievi
e l'Ing. Campane per tutta la parte tecnica.
Pedrini (P.L.I.)
- ...Caso strano... c'è un appalto a
Fontainemore di 300 milioni, c'è di nuovo sempre lo stesso... quel
dato ingegnere, quel dato geometra... non è molto simpatico...
Montesano (P.S.D.I.)
- Consigliere Pedrini... la parola
al Consigliere Quaizier.
Quaizier (D.C.)
- ...la pratica per l'illuminazione delle
gallerie che sono sempre più pericolose...
Ramera (D.C.)
- ...fare l'illuminazione delle gallerie in
quanto è pericoloso viaggiare oggi. Nello stesso tempo, in attesa
che vengano fatte altre, vengano presi altri provvedimenti, sarebbe
bene invitare l'ANAS a fare i sensi alternati, come c'era sulla
camionale Alessandria-Genova prima dell'autostrada, in maniera che
ci siano dei sensi alternati per la velocità dei sorpassi.
Però, dato che ho la parola, mi stupisce un fatto, che, anche se
in ritardo, nelle comunicazioni del Presidente della Giunta non ci
siano state date alcune notizie sull'andamento dello sciopero del
Casinò di St. Vincent in quanto la Regione ne ha un danno
rilevante.
Manganone (D.C.)
- Noi siamo parzialmente soddisfatti.
Siamo soddisfatti perché la nostra interpellanza è servita a
continuare i dialoghi con le amministrazioni dell'ANAS e
Amministrazioni locali. Però mi pare che l'Amministrazione dovrebbe
fare un convegno o, perlomeno, convocare i sindacati interessati e
far sì che diano il benestare all'ANAS, sennò quei lavori non li
vedremo neanche un altr'anno.
Chabod (D.C.)
- Io volevo raccomandare all'Assessore
quella famosa strada di Saint-Lucien (?) di Arvier, non so come si
chiama, se si chiama così, se è esatto il nome, che è veramente
pericolosissima.
È da tempo che si parla, si parla. C'è un sacco di gente che non
va neanche più a lavorare la campagna da quella parte perché non
può più uscire da quella strada.
Poi, un'altra. In fondo a La Crête di Villeneuve dove i bambini
si fermano per andare a scuola. Lì è veramente pericolosissimo. Lì
bisogna fare qualcosa al più presto perché un giorno o l'altro, lì,
capita qualcosa. E l'Assessore Rollandoz lo sa benissimo, in modo
particolare.
Rollandoz (D.P.)
- Dunque, rispondo in ordine.
Al Consigliere Quaizier. Per quanto riguarda l'illuminazione
delle gallerie, l'Assessorato dei Lavori Pubblici si era fatto
parte diligente per promuovere degli incontri fra i responsabili
del Traforo del Monte Bianco e l'ANAS.
La Società Monte Bianco ha fornito gratuitamente un progetto di
illuminazione delle gallerie, che noi abbiamo trasmesso all'ANAS,
dicendo all'ANAS, perché l'ANAS aveva avanzato delle riserve sulla
gestione - non sulla costruzione ma sulla gestione di questi
impianti di illuminazione - allora avevamo richiesto all'ANAS di
finanziare l'opera e di fare delle proposte alla Regione per
eventualmente intervenire in parte della gestione. Per ora siamo in
attesa di una risposta da parte dell'ANAS.
Per quanto dice Ramera - del senso alternato - possiamo
interpellare l'ANAS e vedere se possono prendere in considerazione
questa proposta.
Consigliere Manganone, riunione di Sindaci ne abbiamo fatte
glielo assicuro, e non solo una! Grosse opere di pressione, difatti
il Comune di Quart, inizialmente contrario, poi è venuto ed ha dato
il parere favorevole.
In questo momento rimane l'Amministrazione comunale di Aosta.
Speriamo. Ci risulta che l'Amministrazione comunale di Aosta
dovrebbe farcelo pervenire quanto prima questo parere, e quindi
sarebbe completo.
Per la strada di Champlucé (?) è inserita nel programma.
Quell'opera dovrebbe essere eseguita senz'altro, a quanto mi
assicura l'ANAS, quest'anno prossimo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK