Consiglio Regionale della Valle d'Aosta - Oggetto del Consiglio n. 268 del 20 dicembre 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Partecipazioni azionarie regionali
TRASPORTI E VIABILITÀ
Impianti a fune
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 268 del 20 dicembre 2018 - Resoconto
OGGETTO N. 268/XV - Reiezione di risoluzione: "Sospensione
della nomina del nuovo Cda della Monterosa S.p.A.".
Rini (Presidente) -
Punto n. 40.04 all'ordine del giorno.
La parola al Consigliere Cognetta per la presentazione.
Cognetta (MOUV') -
In relazione a questa risoluzione, che
prende spunto da un'interpellanza fatta in questa giornata rispetto
alla situazione della Monterosa S.p.A. a firma di tutti i colleghi
di opposizione, chiediamo al Presidente della Giunta di
soprassedere alla nomina finché non viene fatta chiarezza rispetto
a quanto descritto in merito alle assunzioni effettuate, chiarezza
che stanno facendo gli uffici di questa Regione. Chiediamo poi al
Consiglio regionale di impegnarsi per dare sostegno alle piccole
stazioni, proprio in riferimento alle notizie di stampa divulgate
rispetto ad una petizione portata da più di quattrocento cittadini
alla Presidenza della Giunta, dalla quale ho appunto preso spunto
affinché non chiudano le piccole stazioni.
Presidente -
La parola al Presidente della Giunta per la
risposta.
Fosson (GM) -
La risoluzione presenta due problematiche:
la prima è sulla regolarità di certe assunzioni effettuate
all'interno di Monterosa S.p.A. e la seconda richiede un'attenzione
per il mantenimento delle piccole stazioni sciistiche.
Sulla prima ho riferito oggi che sono in corso delle verifiche e
chiaramente, prima di dare delle risposte a tali verifiche e prima
che venga fatta chiarezza, non sarà nominato un sostituto. Quanto
al riferire in II Commissione, mi permetta di dire che la nomina è
di spettanza della Giunta e che riguardo a precedenti nomine non si
è mai ritenuto di passare in II Commissione per valutarne
l'opportunità o meno. L'impegno di fare chiarezza su queste
verifiche prima della nomina l'ho già preso in modo chiaro e lo
ribadisco anche adesso.
Sulla seconda, sul mantenimento delle piccole stazioni
sciistiche, anche qui l'impegno c'è stato, l'Assessore Viérin si è
pronunciato in modo chiaro, quindi le chiedo di ritirare questa
risoluzione; diversamente, il nostro voto sarà di astensione.
Presidente -
La parola al collega Cognetta per la
replica.
Cognetta (MOUV') -
Probabilmente mi sono spiegato male,
forse per la fretta e il tempo contingentato. Noi firmatari non
vogliamo mettere in discussione la nomina o l'eventuale nomina,
bensì vorremmo che in II Commissione venisse discussa la risultanza
degli uffici rispetto a questo, assolutamente non ciò che pensate
di nominare o rinominare; è una cosa un po' diversa. La dicitura
"
Invita il Presidente della Giunta a sospendere la nomina del
nuovo Cda o l'eventuale rinomina dell'attuale fino alla
presentazione in Commissione delle risultanze che perverranno dagli
uffici in merito alle assunzioni
" non ha nulla a che vedere con
la scelta che voi eventualmente farete. Tutto qui, tenevo a
precisare questo punto.
Presidente -
Metto in votazione la risoluzione presentata
dal Consigliere Cognetta. La votazione è aperta. La votazione è
chiusa.
Esito della votazione:
Presenti: 34
Votanti           
: 16
Favorevoli: 16
Astenuti: 18 (Baccega, Bertschy, Bianchi, Borrello, Certan,
Chatrian, Daudry, Farcoz, Fosson, Marquis, Morelli, Nogara,
Restano, Rini, Rollandin, Sorbara, Testolin, Viérin)
Il Consiglio non approva.
Colleghi, al termine di questa seduta consentitemi di rivolgere
a voi, alle vostre famiglie e ai vostri cari i migliori auguri,
miei e di tutto l'Ufficio di Presidenza, per un sereno Natale e per
un ottimo inizio di nuovo anno. Estendo l'augurio anche alle
preziosissime dottoresse Perrin e Menzio, e a tutti gli uscieri che
ci aiutano con tanto impegno durante le nostre sedute durante tutto
l'anno. Ovviamente estendiamo gli auguri anche ai giornalisti e a
chi ci accompagna in queste sedute. Grazie e buone feste.
La seduta è tolta.
---
L'adunanza termina alle ore
19:40
.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK