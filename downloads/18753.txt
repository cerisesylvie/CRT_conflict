Consiglio Regionale della Valle d'Aosta - Oggetto del Consiglio n. 1859 del 21 febbraio 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CASA DA GIOCO
Precedente
Successivo
Resoconto integrale del dibattito dell'aula
Oggetto del Consiglio n. 1859 del 21 febbraio 2001 - Resoconto
OGGETTO N. 1859/XI Risultati operativi delle iniziative per
lo sviluppo promosse dalla gestione straordinaria della Casa da
gioco di Saint-Vincent. (Interpellanza)
Interpellanza Premesso:
- che il Casinò di Venezia, dopo aver conquistato la leadership
nel mercato italiano del gioco d’azzardo, con un
distacco di quasi 60 miliardi di incassi e 300 mila giocatori
rispetto a Saint-Vincent, sta attuando un programma
d’espansione che prevede la prossima apertura di una
filiale a Malta e probabilmente anche una in Costa Azzurra;
- che, nel breve periodo, apriranno nuovi casinò nella vicina
Svizzera;
- che è altresì probabile la futura apertura di nuove case da
gioco sul territorio nazionale;
- che il Casinò di Saint-Vincent, nelle more di una Gestione
Straordinaria che non è in grado di avviare concrete politiche di
sviluppo, evidenzia un continuo calo di competitività e di
redditività;
- che non si conoscono i risultati degli interventi promozionali
effettuati dalla GSR, in particolare dei volumi generati
dall’attività dei porteurs e
dell’iniziativa – in sinergia con Air
Vallée – per acquisire clientela dal Sud Italia;
tutto ciò premesso, i sottoscritti Consiglieri regionali
Interpellano
la Giunta regionale per conoscere:
1) quanti sono attualmente i porteurs che stanno lavorando per
la Casa da gioco di Saint-Vincent, se hanno con essa un rapporto di
esclusiva e quali sono i dati relativi ai volumi
d’affari realizzati a vantaggio del casinò
valdostano nonché alle spese complessive riconosciute dalla GSR per
il servizio da loro prestato;
2) quali sono i costi e i risultati relativi
all’iniziativa promossa insieme ad Air Vallée per
acquisire clientela dal Sud Italia;
3) se, sulla base di questi dati, ritiene che le azioni
promozionali sopra descritte abbiano permesso di conseguire
"ritorni" significativi;
4) si ritiene che l’ipotesi di realizzare un
secondo casinò in quel di Saint-Vincent sia tuttora idonea e
praticabile, mentre i concorrenti stanno attuando politiche di
espansione "oltre frontiera".
F.to: Tibaldi - Lattanzi - Frassy
PrésidentLa parole au Conseiller Tibaldi.
Tibaldi (FI)
L’interpellanza è sul Casinò
di Saint-Vincent e per parlare del Casinò di Saint-Vincent
prendiamo spunto dal Casinò di Venezia perché ci guardiamo
intorno.
Prendiamo spunto dal Casinò di Venezia non tanto come modello
gestionale quanto come capacità innovativa e di sviluppo.
Presumo che anche il Presidente abbia letto la rassegna stampa
di questo ultimo mese, dove il Casinò di Venezia si è distinto non
solo per essere primo per incassi a livello nazionale, ma si è
distinto per una politica di espansione che sta attuando che è
degna di interesse.
Sappiamo che il Casinò di Venezia ha avuto un guizzo innovativo
qualche tempo fa allestendo un capannone alla periferia della
città, rivestendolo di moquette, dandogli una parvenza di casa da
gioco per un investimento complessivo di 15 miliardi allora, 40
miliardi il primo anno di incassi ripagandosi quindi ampiamente
questo investimento iniziale, ma ora il "management" di Venezia
guarda oltre frontiera tant’è che abbiamo appreso
leggendo che Venezia si prepara a sbarcare a Malta come
imprenditore nel settore del gioco di azzardo.
Nell’operazione ha investito poco più di 7
miliardi, 3 per costituire una società, altri 4 per allestimenti e
struttura. Il Governo maltese restaurerà - leggo da un articolo de
"Il Sole 24Ore" - a tempo di record spendendo circa 10 miliardi il
palazzo seicentesco dato in concessione per 99 anni alla casa da
gioco e ad agosto di quest’anno cominceranno a
funzionare 24 tavoli per giochi tradizionali e 240 slots machines.
A Malta è prevista l’assunzione di 140
croupiers.
Analoga operazione stanno pensando di effettuarla in Costa
Azzurra gettando le basi per un'ulteriore apertura non si sa ancora
se a Mentone o a Cannes.
Abbiamo preso spunto da questi due articoli pubblicati su
quotidiani economici italiani per fare alcune riflessioni anche sul
nostro Casinò.
Sappiamo che nel breve periodo apriranno altre case da gioco
anche nella vicina Svizzera, mi sembra che anche
l’autorevole organo politico
dell’Union Valdôtaine ne abbia parlato in uno dei
suoi ultimi numeri. Nel prossimo mese di maggio si dovrebbe tenere
una prima selezione delle numerose domande che sono state
presentate da privati, almeno questo è stato affermato in un
servizio della televisione svizzera ed entro fine anno è prevista
l’assegnazione delle prime concessioni.
Non è superfluo ricordare che anche in Italia quanto prima ci
saranno nuove case da gioco, di conseguenza il mercato si
liberalizza o meglio il gioco di azzardo avrà più concorrenti, in
particolare il gioco di azzardo che viene effettuato nelle case da
gioco.
Questo è un piccolo scenario per capire ciò che ci aspetta
domani o meglio ciò che già si sta verificando oggi. Ecco perché
con questa nostra interpellanza vogliamo conoscere quali sono le
iniziative che sta intraprendendo o che ha già intrapreso il Casinò
di Saint-Vincent, un Casinò che fino a dieci anni fa era il primo
d’Europa come citava uno slogan che ricordo
benissimo e che oggi si è fatto scippare la leadership da Venezia
ed è relegato al secondo posto. Per carità un posto di tutto
rispetto però da primo in Europa a secondo in Italia il "gap" è
quanto mai evidente e tangibile.
Avevamo un vantaggio di tutto rispetto, lo abbiamo
progressivamente perduto, la nostra fascia di mercato, torniamo a
parlare di fascia di mercato ma è necessario, si è sensibilmente
ridotta in questi ultimi anni e non vorremmo che
l’apertura di altre case da gioco rischi
letteralmente di prosciugarla.
In particolare vorrei leggere due dati che sono dati peraltro
ricavati dal bilancio 1999, cioè dalla relazione che ha fornito la
gestione straordinaria a tutti i consiglieri e sono dati che sono
relativi e alle presenze e agli introiti.
Nel 1994 la gestione privata Sitav segnava una quota di mercato
del 46 percento, nel 2000 la gestione pubblica GSR registra una
quota del 31,6 percento, meno 15 percento in sei anni. Lo stesso
ragionamento, anche se il valore percentuale è meno evidente, vale
per gli introiti: nel 1994 gestione privata Sitav 38,89 percento,
nel 2000 gestione pubblica GSR 29,11 percento, meno 9,5 percento
anche qui in sei anni.
Cosa si evince dalla lettura di questi dati che sono dati
ricavati dalle rendicontazioni che annualmente fanno al Casinò? Che
il "management" della gestione straordinaria pare avere vissuto un
po' sugli allori in questi anni, forse ancora reduce dei fasti
della Sitav privata del 1994. Le scelte politiche manageriali non
ci sembra di averle colte, anzi ci sembra che non abbiano prodotto
risultati particolarmente significativi.
Sappiamo che il Casinò è stato ed è ancora nelle more di una
gestione straordinaria che è stata costretta ad esserci per un
contenzioso giudiziario che è terminato qualche settimana fa,
sappiamo che, secondo quanto ha affermato il Presidente della
Giunta, questa gestione straordinaria dovrebbe quanto prima
concludersi, sappiamo però che il vertice di questa gestione
straordinaria è impossibilitato ad operare concrete politiche di
sviluppo perché naturalmente le politiche di sviluppo, come più
volte è stato ribadito dal Presidente in quest’aula,
devono avere l’assenso e il placet della componente
politica.
Sta di fatto però che in questi anni il Casinò ha perso in
competitività e la stessa Regione ha perso, per quanto concerne le
proprie casse, in redditività. Qui anche potremmo leggere dei
dati?, lo so che adesso il Presidente mi farà tutto il ragionamento
dell’articolo 13 che più volte ha riportato?
(interruzione del Presidente della Regione, fuori
microfono)
? i numeri, sì certamente. Abbiamo perso in redditività già solo
da un anno e mezzo a questa parte perché sono state ritoccate le
aliquote, di conseguenza sappiamo che il ritocco delle aliquote è
stato necessario per evitare di ripianare i continui bilanci in
rosso. Sappiamo che già solo nel 1999 i contributi in conto
esercizio che sono andati a bilancio sono stati di 38 miliardi. La
nuova ripartizione dei proventi, Presidente, non può dirci che è
stata più proficua per la Regione?
(interruzione del Presidente della Regione, fuori
microfono)
? Va bene, questi dati li verificheremo per carità. Non abbiamo
ancora forse il piacere di avere i dati definitivi che lei possiede
o dei dati provvisori relativi al 2000; la ripartizione dei
proventi: è vero che gli introiti sono stati di 270 miliardi circa,
ma a seguito della nuova ripartizione la Regione avrebbe incassato
149 miliardi rispetto ai 151 dello scorso anno.
Mi fermo lì, poi il Presidente confuterà questi dati, li
verificheremo in sede di esame del rendiconto 2000 che presenterà
la gestione straordinaria.
Fatte queste premesse, ci sono state alcune iniziative
promozionali in particolare che il Casinò ha effettuato in questi
anni. Ci sono i porteurs che hanno un ruolo preciso o meglio
dovrebbero averlo, ma non si è mai capito bene il confine della
loro attività e il contributo della loro attività e
d’altra parte sono stati organizzati dei voli dal
sud Italia in sinergia con l’Air Vallée.
Queste due iniziative sono state specificatamente citate
nell'interpellanza e su queste due iniziative, oltre che sugli
altri ragionamenti fatti in precedenza, si vuole conoscere ancora
di più.
Quarta domanda:
"se ritiene, alla luce di questi ragionamenti
effettuati e di ciò che ci dirà lui, che la realizzazione di un
secondo casinò in Saint-Vincent sia tuttora idonea e praticabile,
mentre i concorrenti stanno attuando politiche che guardano "oltre
frontiera""
.
Président
La parole au Président de la Région, Viérin
Dino.
Viérin D. (UV)
Avant de répondre aux questions qui ont été
posées, permettez-moi tout d’abord
d’apporter quelques précisions. En effet il est
inexact de parler de réalisation d’un deuxième
casino à Saint-Vincent vu que toutes les hypothèses en cours
d’évaluation portent sur la réalisation
d’une nouvelle maison de jeu et considèrent donc
l’existence d’une seule structure,
d’un seul casino.
Par ailleurs, chacun sait que la Gestion Extraordinaire agit
dans le cadre de la loi n° 88/1993 et que sa mission est la gestion
du casino.
Mais pour aborder le thème d’actualité, selon ce
que M. Tibaldi vient de dire et donc le modèle de Venise, nous
avons pris bonne note des suggestions de politique extérieure quant
au développement de la maison de jeu. Je pense que
c’est une réflexion que nous devons faire, mais
d’abord nous avons des priorités chez nous.
Et ce sans oublier ni ce qui se passe à Malte, ou en Côte
d’Azur, ni l’ouverture
d’autres casinos notamment en Suisse?. Il est
important de tenir compte de ces changements vu notamment que nous
disposons d’un savoir-faire qui pourrait être utile
et qui pourrait donc être un élément important de collaboration et
même d’expansion.
Mais si l’on parle de modèles, je me dois
d’observer, tout en disant moi aussi "Vive Venise",
que ce n’est qu’au terme de la
période de gestion par un commissaire que les projets
d’expansion du casino de Venise ont pris forme
lorsqu’une société par actions publique a pris les
rênes de la maison de jeu. M. Corradini est là pour?
(interruzione del Consigliere Tibaldi, fuori
microfono)
? dans votre prémisse vous avez accepté seulement la moitié du
modèle. Maintenant, au-delà de ces considérations, je crois
qu’il est important que nous réfléchissions tous sur
ces changements, sur l’évolution et sur le
modèle.
Quant à la rentabilité du casino, l’affirmation
des interpellants est pour le moins erronée, mais nous y
reviendrons. En l’an 2000 le casino a en effet
dégagé des bénéfices comme le démontrera son bilan. Mais là je
partage ce que M. Tibaldi a dit, à savoir que lors de
l’examen du bilan de la Gestion Extraordinaire, nous
reviendrons sur ces éléments et en disposant des données à
l’appui, et que nous serons donc à même
d’avoir tous les deux les mêmes éléments.
Un des thèmes sur lequel nous devrons réfléchir est quel type de
développement et d’essor pour la maison de jeu vu
que Saint-Vincent a toujours privilégié les jeux élaborés plutôt
que les jeux électroniques et automatiques auxquels Venise doit
l’augmentation de son chiffre
d’affaires et de sa fréquentation.
La part des machines à sous y avoisine 54 pour cent à Venise,
alors qu’elle n’est que de 37 pour
cent à Saint-Vincent. Il suffit que l’on change de
politique et les résultats seraient sans doute meilleurs, mais un
autre problème s’ouvrirait alors concernant les
emplois, la nature de la clientèle, le montant des rémunérations,
nous estimons donc qu’il faut examiner
l’ensemble de ces différents problèmes.
Saint-Vincent comme les autres casinos utilise les porteurs; je
crois qu’il est important d’affirmer
qu’il s’agit d’une
activité spécifique de la gestion et qu’il est
également important de définir quelles sont les activités du
ressort du comité de gestion dérivant de son autonomie et quelles
sont par contre les fonctions de cette assemblée, fonctions
d’orientation générales propres d’un
organe qui doit fixer les objectifs. Ces objectifs doivent être
atteints et nous devons porter un jugement positif ou négatif sur
les résultats obtenus.
Quant aux porteurs ils sont liés à la maison de jeu par un
contrat d’exclusivité. En 2000 ils ont amené à cette
dernière - comme dans les autres maisons de jeu pour leurs porteurs
mais en tout cas, pour ce qui est de Saint-Vincent -, un nombre
significatif de clients et nous pouvons estimer cette présence
importante aussi pour ce qui est du chiffre
d’affaires. Nous pouvons estimer à quelque 100
milliards de lires le chiffre d’affaires qui est la
conséquence de cette activité.
C’est en tout cas à ces clients que
l’on doit le succès du secteur des jeux
traditionnels, le chemin de fer notamment, mais aussi la roulette,
le trente et quarante et l’ensemble des jeux
traditionnels.
D’autre part je crois qu’il faut
souligner que les porteurs sont eux-mêmes des passionnés du jeu et
les estimations confirment qu’ils remettent en
circulation une bonne partie de leur rémunération, laquelle
d’ailleurs est inscrite au budget au titre de coûts
de production.
Mais Gestion Extraordinaire souligne que depuis plusieurs
années, et c’est seulement Saint-Vincent qui a agi
dans cette direction, elle a:
- ouvert un bureau clients et mis en place un système
informatisé en vue de l’évaluation et de la
classification des clients signalés par les porteurs;
- qu’elle ne verse aucun type de rémunération
dans des situations simulées ou limitées;
- que pour améliorer ces contrôles, des fiches spéciales, qui
pourront être utilisées pour jouer, mais ne pourront pas être
changées aux caisses de la salle de jeu, seront remises aux clients
des porteurs.
Ceux-ci auront ainsi la possibilité de bénéficier de tous les
avantages: accueil, transports, y compris par avion, prévus par les
promotions en cours, mais avec un instrument supplémentaire pour
contrôler les résultats de l’activité des
porteurs.
Quant à l’initiative organisée en collaboration
avec Air Vallée, le montant total des frais des transports aériens,
que ce soit des vols réguliers ou des charters empruntés par toutes
sortes de clients, les clients les plus importants, groupes ou
entreprises, s’élèvent pour l’année
2000 à environ 1.500 millions de lires, soit près de 2.400
voyageurs, ce qui représente en moyenne 66.000 lires par personne
et par voyage. Cela nous semble un coût raisonnable et avantageux
pour ce qui est de cette activité de promotion, surtout si
l’on compare ce coût, aux initiatives semblables
organisées auparavant à Saint-Vincent ou prévues par les autres
maisons de jeu.
En conclusion nous pouvons exprimer un jugement positif quant
aux résultats de toutes ces actions promotionnelles.
Nous pouvons confirmer notre engagement quant au développement
et à l’essor de la maison de jeu de Saint-Vincent
mais, et je reviens à la priorité à laquelle j’avais
fait référence, aujourd’hui nous avons,
indépendamment de la politique d’expansion à
l’extérieur de la Vallée d’Aoste, une
priorité qui est représentée par la définition d’une
modalité de gestion qui puisse mettre fin à la Gestion
Extraordinaire et donc assurer une gestion définitive, ordinaire de
la maison de jeu.
Ensuite nous sommes engagés sur la réalisation de cette nouvelle
maison de jeu qui devrait nous permettre de tenir compte des
changements de la clientèle et donc de rentabiliser davantage les
activités de jeu à Saint-Vincent.
Président
La parole au Conseiller Tibaldi.
Tibaldi (FI)
Per una replica. Andando per punti,
sull’attività svolta dai porteurs, il Presidente ci
dice che hanno portato un numero significativo di clienti a
Saint-Vincent, in particolare clientela che si rivolge ai giochi
tradizionali, se ho capito bene, e quindi una clientela che
dovrebbe corrispondere a quel target di utenza che viene definito
prioritario.
Questa affermazione mi permetto di dire che stride un po' con
quelle che sono le percezioni, non dico con la realtà perché non
sono in grado di sostenere che ciò che dico è la realtà, però con
delle percezioni che sono tangibili a livello di cittadina termale
di Saint-Vincent e mi spiego.
La clientela del Casinò, a detta degli operatori del luogo,
turistici e commerciali, si è notevolmente abbassata in questi anni
perché le slots machines, è vero che generano volumi di incasso
come ha detto il Presidente, però è altrettanto vero che sono un
momento di attrazione per un target di utenza medio-basso, di
conseguenza il Paese si affolla, specie durante il fine settimana,
di clientela che non corrisponderebbe a quel numero significativo
di clienti che sono portati dai porteurs a Saint-Vincent per
giocare ai giochi tradizionali però, ripeto, sono percezioni non
solo del sottoscritto, ma condivise da chi Saint-Vincent la vive in
maniera più presente e del sottoscritto e dello stesso
Presidente.
Al di là dei rapporti di esclusiva non si è capito bene quali
sono le spese complessive riconosciute dalla GSR per il servizio
prestato, probabilmente sono cifre che sono inglobate in dati di
bilancio sui quali ci soffermeremo quando la gestione straordinaria
ci porterà il rendiconto del 2000.
Quanto all'operazione Air Vallée prendiamo atto di quella che è
un'iniziativa promozionale che sarebbe costata solo un miliardo e
che avrebbe portato in Valle 2.400 viaggiatori, turisti e quindi
clienti della casa da gioco.
Cosa possiamo dire? Possiamo dire che i dati di presenze non si
conciliano certamente con quella che è l’attività
dichiarata oggi da parte dei porteurs, mi sembra che ci sia una
contraddizione e gli stessi dati di gennaio segnano presenze in
meno per 19.000 unità e introiti in meno per 2,5 miliardi.
Anche questi sono dati sui quali bisognerà riflettere in virtù
di quelle scelte che la parte politica dovrà compiere nelle
prossime settimane, nei prossimi mesi, non lo so, perché qui si
sente dire che il termine della gestione straordinaria è scaduto e
che quindi si dovrà convertire in gestione ordinaria, però ci
auguriamo che quanto prima queste parole si trasformino in fatti.
Certo aspetteremo anche i documenti giudiziali del Consiglio di
Stato per esaminarli attentamente, però ci auguriamo che questa
fase passi velocemente anche per cercare di emulare quello che ha
fatto Venezia.
Il Presidente si è soffermato ironicamente su un modello
gestionale, sì, Venezia è una società per azioni pubblica che la
gestisce.
Anche Saint-Vincent ha una sorta di S.p.A. pubblica che la sta
gestendo perché è un commissariamento sui "generis"; in questi anni
più volte ci siamo confrontati e abbiamo visto che non
c’era una coincidenza di pensiero e di opinioni su
questo modello gestionale anomalo ancorché transitorio.
Noi suggeriamo una gestione privata perché se una S.p.A.
pubblica ha fatto queste cose, il Corradini, come lei citava, è
riuscito a fare queste cose, immaginiamoci cosa può fare una S.p.A.
privata con un indirizzo preciso fornito dall’ente
concedente, cioè la Regione.
Sta di fatto che qualcosa per Saint-Vincent bisogna fare perché
il tempo ci sta passando troppo velocemente innanzi e il tempo sta
segnalando e registrando dei risultati degni di menzione e di
interesse da parte di altre case da gioco.
Quindi penso che l’invito a riflettere che il
Presidente ha ribaltato su di noi?, noi lo raccogliamo e ci
riflettiamo, però noi già diamo un suggerimento: una società che
ordinariamente dovrà gestire la casa da gioco non dovrà avere
semplicemente una connotazione privatistica perché nella
connotazione privatistica rientra anche la S.p.A. pubblica o mista,
noi diciamo che l’indirizzo debba essere più
marcatamente privato, manageriale perché purtroppo
l’esempio della gestione pubblica o un modello di
gestione pubblica lo abbiamo avuto per otto anni e non ci sembra,
visti i risultati, che in questi otto anni? e qui concordo con lei,
Presidente, che i risultati non devono essere in termini meramente
numerici perché c’è anche una funzione sociale che è
stata impressa alla Casa da gioco valdostana e questa funzione
sociale ritengo che possa essere mantenuta senza essere allargata o
enfatizzata ai massimi livelli, tuttavia penso che il tempo della
riflessione debba terminare quanto prima e si debba passare quanto
prima al tempo delle scelte.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK