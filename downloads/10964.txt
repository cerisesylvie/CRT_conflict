Consiglio Regionale della Valle d'Aosta - Oggetto del Consiglio n. 1957 del 7 marzo 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1957 del 7 marzo 1991 - Resoconto
OGGETTO N. 1957/IX - Rinvio della petizione popolare contro la
localizzazione dell'impianto di depurazione a servizio della
comunità Valdigne - Mont-Blanc in comune di La Salle (Loc.
Equilivaz).
Presidente
- Colleghi Consiglieri, anche se sono il
relatore, non c'è molto da aggiungere a quanto avete a vostre mani,
salvo quanto potrà dire l'Assessore Martin, su iniziative e accordi
che sono stati presi al di fuori della documentazione che è stata
allegata.
La petizione è stata presentata in data 4 febbraio, l'ufficio di
Presidenza ne ha dichiarato la ricevibilità, la nota dei lavori
pubblici è stata datata 19 febbraio, ecco perché l'argomento viene
alla discussione del Consiglio prima dei novanta giorni, data
limite per il Consiglio stesso a discutere le petizioni.
Come sapete, il Consiglio, se non intende fare degli atti propri
con iniziativa a livello consiliare, ordini del giorno, prese di
posizione, prende atto del dossier.
Ha chiesto di parlare l'Assessore ai Lavori Pubblici Martin, ne
ha facoltà.
Martin (ADP)
- Penso che la cosa più logica a proposito
di questa petizione, considerato che lo studio tecnico che aveva
effettuato l'indagine per la nuova localizzazione dell'impianto,
sta effettuando una ulteriore indagine, in accoglimento delle
richieste pervenute in quel di La Salle, inoltrate dalla
popolazione di Runaz, sia di rinviare questo argomento, in quanto
non siamo ancora in possesso dell'ulteriore studio, per cui
finiremmo per discutere una petizione alla quale manca una parte
importante.
Quanto prima, nel giro di quindici-venti giorni, ritengo che
dovremmo essere in possesso di questa ulteriore documentazione e in
quella data potremo veramente discutere in modo più completo di
questa petizione.
Avevo parlato con il Presidente della III Commissione ed in tal
senso ci eravamo accordati; anche lui concordava con me che si
potesse soprassedere, in attesa di avere questi ulteriori elementi
che permetterebbero di poter fare una discussione più completa.
Chiederei al Consiglio di rinviare questa petizione, con
l'accordo che non appena avremo i risultati di questo studio, lo
trasmetteremo alla commissione competente e poi decideremo se
questa petizione sarà ancora di attualità, oppure se sarà superata
dai risultati dello studio.
Presidente
- Il 5 maggio sarebbe la scadenza dei novanta
giorni previsti, quindi se non viene richiesta prima l'iscrizione
all'ordine del giorno, l'argomento sarà iscritto nella prima
quindicina di maggio, per ottemperare alle norme del
regolamento.
Il Consiglio è d'accordo? Allora l'oggetto sarà iscritto, se non
prima su richiesta dell'Assessore ai Lavori Pubblici o della III
Commissione, alla prima quindicina di maggio.
Il Consiglio prende atto
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK