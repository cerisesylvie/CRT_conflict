Consiglio Regionale della Valle d'Aosta - Oggetto del Consiglio n. 348 del 13 dicembre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 348 del 13 dicembre 1993 - Resoconto
OGGETTO N. 348/X - Concessione di un contributo di lire
25.000.000, ai sensi della legge regionale n. 69/93,
all'Associazione Amici della Musica di Gressoney per
l'organizzazione della XII edizione della manifestazione denominata
"Estate musi­cale di Gressoney - Festival internazionale di musica
da camera".
Deliberazione - Il Consiglio regionale
Considerato che:
Il sig. Nicola de la Pierre, presidente dell'Associazione Amici
della Musica di Gressoney, ha presentato all'Assessorato alla
Pubblica Istruzione, con lettera del 22 febbraio 1993, una
ri­chiesta tendente ad ottenere un contributo per l'organizzazione
della XII edizione della manifestazione denominata "Estate musicale
di Gressoney - Festival internazionale di musica da camera". Il
programma della manifestazione che si è svolta dal 24 luglio al 29
agosto a Gressoney-Saint-Jean, è stato il se­guente:
- 24 luglio - Concerto inaugurale: Orchestra Baroque En­semble
di Milano ed il Coro Laudate, soprano Gemma
- 28 luglio - Violinista E. Okoun e pianista M. Goggi
- 1° agosto - Pianista A. Kogosowki
- 4 agosto - E. CO Ensemble
- 7 agosto - Pianista Marco Vavolo
- 11 agosto - Curiosità musicali per "piccoli strumenti
so­listi" U. Orlandi mandolino, D. Bellugi flauti dolci, S.
Maggioni clarinetto piccolo e i Solisti del Festival di
Gressoney
- 15 agosto - "I sogni son desideri" - Musi-cartoons dal ma­gico
mondo di Walt Disney;
- 18 agosto - Soprano C. Pastorello, pianista A. Bambace,
pianisti A. Cigoli R. Campisi e i Solisti del Festival di
Gresso­ney
- 21 agosto - The King's Singers;
- 25 agosto - Serata Belle Epoque: Soprano M. Matsumoto, tenore
G. Pastine e pianista M. Colacicchi
- 28 agosto - Pianista Mario Galeani
- 4 settembre - Insieme cameristico di Torino.
Il festival ha previsto come nelle passate edizioni due serate
dedicate ai canti ed al folclore della Valle del Lys.
Con lettera dell'11 ottobre 1993, il Presidente
dell'Associazione ha presentato il rendiconto delle spese sostenute
che ammon­tano a 74.051.021 lire così suddivise:
- Compenso artisti lire 40.551.559
- Contributi versati lire 17.410.030
- Ospitalità lire 2.991.350
- SIAE lire 2.850.952
- Stampa materiale pubblicitario lire 5.230.050
- Noleggio strumenti lire 3.391.500
- Trasporto strumenti lire 1.625.540
I Servizi Culturali hanno provveduto all'istruttoria ed alla
va­lutazione della domanda, ritenendola ammissibile a contributo ai
sensi dell'articolo 3, comma 3, della legge regionale 20 agosto
1993, n. 69, tenuto conto dell'interesse culturale della
manife­stazione;
La Giunta, su proposta dell'Assessore alla Pubblica Istruzione,
ritiene pertanto opportuno aderire alla richiesta mediante la
concessione, ai sensi della legge regionale n. 69/1993, di un
contributo di lire 25.000.000, pari al 34 percento circa della
spesa;
Visto il parere favorevole rilasciato dal Dirigente dei Servizi
Culturali dell'Assessorato della Pubblica Istruzione, ai sensi
dell'articolo 72 della legge regionale n. 3/1956 e successive
mo­dificazioni e ai sensi dell'articolo 21 della legge regionale n.
18/1980 e successive modificazioni, in ordine alla legittimità
della presente deliberazione;
delibera
1) di approvare la concessione di un contributo, ai sensi della
legge regionale 20 agosto 1993, n. 69, di lire 25.000.000
(venticinquemilioni) all'Associazione Amici della Musica di
Gressoney (P. IVA 00179480074) per l'organizzazione della XII
edizione della manifestazione denominata "Estate musicale di
Gressoney - Festival internazionale di musica da camera" che si è
svolta a Gressoney-Saint-Jean dal 24 luglio al 4 settembre
1993;
2) di approvare l'impegno di spesa di 25.000.000
(venticinquemilioni) di lire da imputare al capitolo 57260 del
bilancio preventivo della Regione per l'anno 1993 ("Contributi ad
Enti ed Associazioni culturali ed educative per manifesta­zioni ed
iniziative culturali e scientifiche") che presenta la ne­cessaria
disponibilità;
3) di ordinare l'emissione del mandato di pagamento con le
mo­dalità di cui all'articolo 59 della legge regionale 27 dicembre
1989, n. 90 e successive modificazioni, tenuto presente che il
contributo in questione è soggetto alla ritenuta d'acconto del 4
percento prevista dal D.P.R. n. 600 del 29 settembre 1973;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate all'ar­ticolo 1 del
decreto legislativo 13 febbraio 1993, n. 40, come cor­retto dal
successivo decreto legislativo 10 novembre 1993, n. 479 e di darne
esecuzione.
Presidente -
Se nessuno chiede la parola, pongo in
votazione la deliberazio­ne in oggetto.
Presenti, votanti e favorevoli: 23
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK