Consiglio Regionale della Valle d'Aosta - Oggetto del Consiglio n. 2810 del 20 giugno 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENERGIA
FINANZA REGIONALE E LOCALE
Partecipazioni azionarie regionali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2810 del 20 giugno 2017 - Resoconto
OGGETTO N. 2810/XIV - Interpellanza: "Avvio di una verifica
in merito alla trasparenza delle procedure adottate per la
quotazione in Borsa della società CVA".
Rosset (Presidente)
- Punto n. 15 dell'ordine del giorno.
Ha chiesto la parola il Consigliere Gerandin per l'illustrazione;
ne ha facoltà.
Gerandin (GM) -
Sempre nell'ottica di ricostruire l'iter
e per dare un po' di trasparenza a questo processo di quotazione in
Borsa di CVA, riprendo un attimo il discorso del precedente
Consiglio in cui mi è stato risposto che il ruolo di
advisor
non è imposto dalla legge. È vero che non è imposto
obbligatoriamente per legge, ma l'advisor serve ad assistere
l'entità pubblica privatizzanda nella selezione delle banche che
prenderanno cura del collocamento, al fine di garantire l'assoluta
mancanza di conflitti di interesse delle stesse. Solo da quel
momento in poi saranno le banche ad aiutare CVA nel processo di
quotazione, ma fino a quel momento è la figura dell'advisor a fare
gli interessi della società pubblica.
Nella risposta precedente, chi le ha preparato la risposta ha
omesso di dire che le società pubbliche, oggetto di
privatizzazione, hanno sempre richiesto l'ausilio di un
advisor
al fine di preservare l'interesse pubblico; questa
prassi è consolidata. A conferma di ciò, basta citare che nelle
quotazioni di Poste Italiane, Fincantieri ed ENAV la selezione
della procedura pubblica degli advisor, precedente a quella del
consorzio di collocamento, vale a dire il
global contractor
,
ha visto assegnato un ruolo di advisor sia per le società
privatizzanti che per le loro controllanti con il Ministero
dell'economia e delle finanze e la Cassa Depositi e Prestiti. In
altre parole, se si fosse adottato un comportamento analogo, per
questa operazione gli advisor avrebbero dovuti essere due: uno per
CVA e l'altro per Finaosta, ma sempre selezionati con gara
pubblica. Rispetto a questa impostazione, ci viene detto che
l'advisor non è mai stato selezionato con gara pubblica e che
Equita ha svolto il ruolo di advisor e
global coordinator
,
ma è assolutamente l'antitesi: non esiste un ente che abbia il
doppio ruolo, perché l'advisor fa l'interesse della società, i
global coordinator fanno
business
sulla quotazione in Borsa,
per cui chi fa l'advisor non può mai fare il global coordinator.
Lei, nella precedente risposta, mi aveva detto invece che Equita ha
svolto questo ruolo e anche che la carica di consulente finanziario
era stata affidata con un incarico fiduciario. Le avevo poi chiesto
chi era costui, ma non mi ha risposto. Mi auguro che in questa
risposta ci sia anche chi è, perché io posso solo ipotizzare che
sia Equita. Ma voi capite che c'è un conflitto di interesse mica da
ridere? Chi avrebbe dovuto curare e fare gli interessi della
società di fatto è colui che fa parte del gruppo di
collocamento.
Ci sono un po' di domande interessanti, a cui spero venga data
risposta. Noi vogliamo sapere, in merito alla selezione delle
banche del consorzio di collocamento, quali sono state le
percentuali indicate dalle banche selezionate circa la ripartizione
della quota privatizzanda tra gli investitori
retail
e gli
investitori istituzionali; se, come lecito attendersi da una
quotazione in Borsa delle dimensioni di CVA, la quota riservata al
mercato retail sarà piuttosto elevata, perché non si è privilegiata
la candidatura di Banca IMI e Unicredit rispetto a Banque Nationale
de Paris, tradizionalmente non particolarmente attiva in operazioni
sui mercati dei capitali azionari presenti in Italia tramite BNL,
banca con una sola filiale in Valle d'Aosta. Tra l'altro, sempre su
questo, era interessante dire che nelle recenti privatizzazioni del
Ministero dell'economia e delle finanze, Cassa Depositi e Prestiti,
Mediobanca, Banca IMI e Unicredit hanno sempre avuto ruoli, a
differenza di Banque Nationale de Paris, che non è mai stata
selezionata, per cui siamo un'anomalia anche nel contesto italiano.
Sarà interessante capire cosa ci viene risposto su questo.
Soprattutto vogliamo capire - penso che sia la curiosità di tutti
-da chi è composta la commissione, il
management
che dir si
voglia, che ha selezionato le offerte e che ha attribuito un peso
del 40 percento all'offerta economica e del 60 percento ai
parametri tecnici, sulla base di che cosa, tenuto conto che
capiremo poi quali sono questi tecnici che si occupano anche di
quotazioni in Borsa e che hanno deciso di fare per conto proprio,
senza avvalersi dell'iter normale di procedura di quotazione.
Dalle ore 11:48 assume la presidenza il Vicepresidente
Fosson.
Fosson (Presidente) -
Ha chiesto la parola il Presidente
della Regione per la risposta; ne ha facoltà.
Marquis (SA) -
A seguito di questa interpellanza, di
quella che abbiamo discusso un momento fa e di quelle presentate
nello scorso Consiglio che trattano la procedura di individuazione
dei
Global coordinator
e dei
Bookrunner
- i
responsabili, i consulenti finanziari che hanno sostenuto assieme
alla società questo processo - credo di dover fare a questo punto
una piccola premessa per cercare di inquadrare il problema, perché
questa è materia fortemente tecnica, sennò è difficile seguire il
ragionamento.
A monte di tutto, la controllante di CVA (Finaosta) ha dato
mandato a CVA di individuare i Global Coordinator e i Bookrunner
per assistere la società in questo percorso di quotazione in Borsa
in atto. A seguito del completamento della procedura fatta da CVA,
è stato rinviato il
dossier
sui tavoli di Finaosta che lo ha
esaminato e lo ha approvato, attraverso le sue strutture, con un
voto in Consiglio d'amministrazione.
Io non ho ragioni per pensare che il tutto sia stato fatto nel
perimetro previsto dalla legge. È anche vero che la legge su questi
argomenti, così come su tanti altri, dà delle alternative a volte
sulle procedure che si possono seguire. Così come se noi oggi
dobbiamo partire e andare fino a Pont-Saint-Martin, possiamo
prendere l'autostrada o scendere per la strada statale; penso siano
entrambe scelte legittime e che diano luogo allo stesso risultato.
A mio avviso, qui è importante concentrarsi sul merito della
questione. Ritengo che su questo argomento il Consiglio regionale
dovrà correttamente analizzare, anche alla luce dell'intervenuta
modifica al decreto Madia, qual è la situazione, quali sono le
volontà della politica riguardo a questo percorso di valorizzazione
della società. Penso sia corretto e soprattutto dovuto, nel nostro
ruolo, poterci esprimere prossimamente su tale questione.
Detto questo, entrando nel merito delle domande, che sono molto
tecniche e alle quali ho chiesto alla società di poter dare
risposta - ringrazio pertanto il collega di averle fatte, perché
sta cercando con la sua azione di portare chiarezza verso questa
procedura - mi limito a riferire quanto ci è stato riscontrato. "In
merito alla selezione delle banche del consorzio di collocamento,
quali sono state le percentuali indicate dalle banche selezionate
circa la ripartizione della quota privatizzanda tra investitori
retail
e investitori istituzionali", per quanto riguarda
questa prima domanda, la maggior parte degli istituti ha indicato
una ripartizione fra un minimo dello zero percento per investitori
retail e 100 percento per investitori istituzionali, e un minimo
del 15 percento per investitori retail e 85 percento per
investitori istituzionali. Solo due istituti hanno indicato quale
quota massima destinata agli investitori retail il 30 percento
dell'offerta di collocamento.
Seconda domanda: "se come è lecito attendersi per una IPO delle
dimensioni di CVA la quota riservata al mercato retail sarà
piuttosto elevata, perché non si è privilegiata la candidatura di
Banca IMI e Unicredit rispetto a BNP, tradizionalmente non
particolarmente attiva in operazioni sui mercati dei capitali
azionari, presente in Italia tramite BNL, banca con una sola
filiale in Valle d'Aosta". Per quanto riguarda questa domanda, che
attiene alla tipologia di investitori a cui rivolgersi, la maggior
parte degli istituti interpellati ha evidenziato come gli
investitori istituzionali siano ampiamente in grado di coprire più
volte l'offerta e come il collocamento sul mercato retail di parte
del capitale flottante - considerato il profilo dell'azienda - non
inciderebbe sul risultato dell'operazione. È emerso, inoltre, che
rivolgersi al mercato retail risulterebbe maggiormente oneroso a
causa dell'incremento, da un lato, degli adempimenti e dei
controlli dell'Autorità e, dall'altro, dei costi connessi
all'attività di
marketing
dell'operazione. Tuttavia nel
corso del procedimento c'è la possibilità - ed è il percorso - di
poter valutare politicamente questa opportunità e sarà anche qui la
politica che determinerà se vorrà rivolgersi solamente agli
investitori istituzionali o anche pensare ad una collocazione nel
mercato retail. CVA ritiene che, anche qualora si optasse per
l'offerta retail, la prassi infatti prevedrebbe l'estensione della
stessa al pubblico indistinto in Valle d'Aosta e nel resto del
territorio italiano e, in considerazione della potenziale limitata
porzione di offerta da destinare a tale segmento, una banca con
oltre ottocento filiali sull'intero territorio italiano potrebbe
essere adeguata a coprire tale porzione di domanda. CVA segnala
altresì come nell'ambito di una potenziale offerta indirizzata ad
investitori istituzionali e retail sia prassi di mercato
individuare e fare costituire, anche successivamente all'avvio del
processo di quotazione in Borsa, un consorzio di collocamento e
garanzia, coordinato e diretto dal Responsabile del Collocamento,
con l'obiettivo di includere altre istituzioni bancarie, in modo
tale da massimizzare i risultati dell'offerta retail, assegnando a
queste ultime il ruolo di
co-lead managers
e una frazione
estremamente minoritaria sul totale delle azioni oggetto di
offerta.
Per quanto concerne la terza domanda: "da chi è composta la
commissione", dall'avvio della procedura indetta ai sensi di quanto
previsto dal decreto legislativo n. 50/2016 sino al 26 gennaio
2017, la composizione della commissione era così costituita:
Presidente della commissione era il Presidente di CVA, era presente
l'Amministratore delegato come membro della commissione e anche il
Direttore generale. Dal 26 gennaio 2017, a seguito della
risoluzione del Consiglio regionale che prevedeva la rimozione del
Presidente e del Direttore generale dai propri incarichi, al fine
di non pregiudicare il processo di selezione, questi ultimi hanno
rinunciato al loro incarico. Conseguentemente è stata individuata
una nuova commissione composta dall'Amministratore delegato, dal
Direttore amministrazione, finanza e controllo di gestione e dal
Responsabile Funzione Acquisti e Appalti. Al termine dei lavori, la
commissione ha sottoposto gli esiti - come dicevo poc'anzi - della
procedura al Consiglio d'amministrazione di CVA, che con delibera
in data 13 febbraio 2017 li ha approvati subordinando la
sottoscrizione dell'incarico ai due
Global Coordinator
e al
Joint Bookrunner
selezionati all'approvazione di Finaosta
S.p.A.. In data 15 febbraio 2017 CVA ha inoltrato a Finaosta la
relazione della commissione, in virtù di quanto disciplinato dal
Mandato senza rappresentanza avente ad oggetto lo svolgimento della
procedura di selezione e individuazione del servizio di Global
Coordinator, approvandone gli esiti. In data 27 febbraio Finaosta
ha comunicato a CVA che il Consiglio d'amministrazione della
società, audito l'Amministratore delegato di CVA, ha espresso
parere positivo in merito alla proposta di aggiudicazione, così
come risultante dalla procedura di selezione effettuata da CVA.
Successivamente, in data 3 marzo 2017, CVA ha comunicato a tutti
gli operatori partecipanti i nominativi degli aggiudicatari della
procedura di affidamento.
Per quanto concerne l'ultima domanda: "se la Giunta è a
conoscenza di quanto accaduto", così come dagli atti e dalle parole
che ho pronunciato, si evince che la procedura è precedente al
nostro insediamento; pertanto credo che il Governo che ci ha
preceduto abbia avuto modo, nei limiti delle proprie competenze, di
conoscere l'esito della procedura e le modalità con le quali è
stata effettuata. Per quanto ci riguarda, dal 10 marzo ad oggi
abbiamo monitorato il percorso con attenzione nell'interesse di
dare garanzia di poter arrivare a determinare un procedimento
corretto nell'interesse della popolazione valdostana.
Presidente -
Ha chiesto la parola il Consigliere Gerandin
per la replica; ne ha facoltà.
Gerandin (GM) -
Sinceramente io penso che chi ha
ascoltato questo percorso e prima aveva qualche dubbio ora sia
tutto meno che tranquillizzato, glielo dico spassionatamente!
Che questa commissione o
management
, che si è occupato di
predisporre capitolati, valutare offerte, aggiudicare un percorso
così importante ad un
pool
di banche, sia in definitiva una
buona parte di quello che ci ha condotto sul mercato cinese delle
turbine, ebbene... io non so se non sia il caso di fare un
approfondimento su una qualche garanzia di trasparenza di questa
società!
Come giustamente lei ha sottolineato, Presidente, c'è una grande
novità che penso farà piacere ai valdostani: il 9 giugno il
Consiglio dei Ministri ha approvato la deroga alla "Madia", per cui
non c'è più nessun obbligo a quotare questa società, non ci sono
più le scadenze pressanti che qualcuno ci ha sottolineato più
volte, entro settembre.
Io penso che per quel principio di trasparenza è bene che si
fermino un attimo le bocce, si faccia il punto della situazione, si
presenti quel piano industriale e di sviluppo che dovrebbe essere
alla base di queste scelte, si capisca se è nell'interesse dei
valdostani fare una quotazione, perché magari potrebbe anche
interessare loro. Quel
retail
che qualcuno ha calcolato zero
è un'offesa per i valdostani, perché significa che saranno solo i
grandi investitori e nno verrà neanche data ai valdostani la
possibilità di poter eventualmente partecipare o acquistare delle
azioni. Lei capirà che presentando un'interpellanza era
obbligatorio chiedersi se qualcuno fosse a conoscenza, ma al di là
di chi lo era prima - e a me non interessa capire se lo era o meno
-, adesso si è tutti a conoscenza di questo percorso: chi c'era
prima e chi c'è adesso, per cui penso che non ci sia altra
strada.
Annuncio già che comunque noi presenteremo una richiesta di
sospensione di questa quotazione, perché più andiamo avanti e più
il quadro è nebuloso, meno chiaro, si capisce meno la convenienza
di questa operazione. Se un'operazione di questo genere è
conveniente deve esserlo
in primis
per i cittadini
valdostani; dobbiamo spiegare loro la bontà di questa operazione,
se ci sarà la possibilità eventualmente di renderli compartecipi in
questo percorso. Lo dico già, Presidente: secondo me il retail
dovrebbe salire, e di tanto, non si può accettare qualcuno che ti
propone zero per questa quotazione, che rimanga zero in Valle
d'Aosta. Se c'è convenienza deve esserci per tutti, ma alla base di
questa operazione, che vale centinaia di milioni, deve esserci
trasparenza. Sarà l'ultima operazione che potrà eventualmente dare
una svolta alla ripresa economica, ma non possiamo partire con
concetti del genere dove qualcuno si è improvvisato
advisor
,
qualcuno si è improvvisato agente di Borsa, qualcuno ha predisposto
capitolati, ha valutato offerte, ha aggiudicato sulla base di...
sensazioni personali? Perché se noi avessimo questi fenomeni, io
dico che probabilmente avremo altre strade, anche in previsione di
CVA, e non solo il discorso del mercato idroelettrico.
Annuncio già che noi ritireremo la mozione che era predisposta
in altri termini, ma presenteremo una risoluzione, perché in questo
momento i valdostani devono avere il tempo - e la politica insieme
ai valdostani - per riflettere, fare chiarezza ed eventualmente
valutare se è convenienza di tutti proseguire in tal senso.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK