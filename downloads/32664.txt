Consiglio Regionale della Valle d'Aosta - Oggetto del Consiglio n. 1287 del 14 luglio 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
STATUTO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1287 del 14 luglio 2010 - Resoconto
OGGETTO N. 1287/XIII - Interrogazione a risposta immediata:
"Tempi e modalità per una disamina preventiva di eventuali accordi
sui provvedimenti della manovra economica e del federalismo
fiscale".
Interrogazione a risposta immediata
Preso atto della difficile e articolata trattativa su più
fronti tra lo Stato e la Regione Autonoma Valle d'Aosta ed in
particolare quello cogente della manovra economica, decreto-legge
31 maggio 2010, n. 78 recante ''Misure urgenti in materia di
stabilizzazione finanziaria e di competitività economica'', e
quello del federalismo fiscale Legge 5 maggio 2009, n. 42
"
Delega al Governo in materia di federalismo
fiscale, in attuazione dell'articolo 119 della
Costituzione
";
Considerato che, per quanto concerne il livello europeo, al
di là della complessa organizzazione dell'UE, si è stigmatizzato
che i Governi, ossia gli organi esecutivi, tendono ad avere un
ruolo preminente rispetto alle istanze assembleari, sia europee,
sia nazionali, e tanto più regionali; e tutto ciò con inevitabili
frizioni all'impianto federalista;
i sottoscritti Consiglieri regionali
Interrogano
Il Governo regionale per conoscere:
1) tempi, modalità e contenuti per una disamina preventiva di
eventuali accordi che verranno stipulati nel rispetto
dell'ordinamento vigente.
F.to: Donzel - Rigo
Presidente
- Credo che un po' di polemica sia salutare
per ravvivare il dibattito in Consiglio regionale, però vi voglio
invitare al rispetto delle regole: le domande con risposta
immediata hanno un loro
cliché
, ossia la risposta deve
limitarsi a dire se l'interrogante è soddisfatto o meno; lo dico
anche per rispettare i tempi e quant'altro.
La parole au Conseiller Donzel.
Donzel (PD)
- Egregio Presidente, cari colleghi, mossi
essenzialmente da un'esigenza di fare chiarezza anche attraverso i
media
di quale sia l'iter delle trattative con il Governo,
ossia nulla toglie a che ci si occupi di importanti temi come
quello che è stato precedentemente enunciato, ma certamente
"fare di tutta un'erba un fascio"...
almeno in questo
momento ai cittadini non fa chiarezza della realtà che stiamo
vivendo. In questo senso si vuole richiamare l'attenzione del
Consiglio sui due temi più importanti di tale periodo: la manovra
economica, decreto legge n. 78, e la difficile trattativa
concernente la legge delega sul federalismo fiscale. Proprio perché
si possa concorrere all'informazione e concorrere anche con spunti
di idee e di contributi, pur sapendo che la trattativa è in capo al
Governo, quindi nessuno vuole togliere questa potestà al Governo,
capire meglio i tempi e le modalità, i contenuti di tale percorso
distinguendoli in modo chiaro e netto dalle altre partite che sono
legittime, ma che non riguardano tale percorso.
Président
- La parole au Président de la Région,
Rollandin.
Rollandin (UV)
- Grazie, Presidente. Per quanto riguarda
il primo punto relativo alla manovra economica di cui al decreto n.
78, come è stato ampiamente detto, il parere delle Regioni in
merito all'incontro è stato di insoddisfazione, perché non ci sono
stati margini sulla trattativa così com'era impostata. C'è stata
un'apertura nella predisposizione di una Commissione mista
Stato/Regioni per individuare le Regioni virtuose e verificare i
numeri della manovra, cosa che si sta facendo e ad ore verrà
depositata una serie di dati relativi alla posizione delle Regioni.
Le Regioni avevano riconosciuto che non si poteva derogare dal
saldo definitivo della manovra a livello economico per evidenti
ragioni, questo è stato un punto particolare di discussione,
tenendo conto che c'è l'intenzione di rivedere servizi che
verrebbero - soprattutto per le ordinarie, ma anche per le speciali
- ridotti: parlo di trasporti, di servizi sociali in particolare, e
di discuterne in autunno. Come sapete, sulla manovra verrà posta la
fiducia e il maxi emendamento è attualmente in fase di
compilazione, credo che però, al di là dei cambiamenti previsti -
ossia la possibilità di un certo margine di manovra all'interno del
quantum
da ridurre per ogni Regione -, non si possa
andare.
Per quanto riguarda il federalismo fiscale, ricordo che già il 7
giugno scorso, come previsto dalla risoluzione approvata nel
Consiglio il 12 maggio 2010, ho riferito in I Commissione sullo
stato della trattativa con il Governo per l'attuazione del
federalismo fiscale, la legge n. 42, per quanto riguarda le
modalità di applicazione alle Regioni a statuto speciale, che
prevedono la trattativa diretta. In questo momento stiamo andando
avanti con il lavoro sia tecnico, sia politico e, come ci saranno
degli aggiornamenti, lo faremo in commissione, così come
previsto.
Président
- La parole au Conseiller Donzel.
Donzel (PD)
- Cari colleghi, non so se devo dire: "nel
dichiararmi soddisfatto..." nel senso che almeno si chiarisce che,
al di là dei libri dei sogni che vengono quotidianamente presentati
sui
media
locali che riguardano o cose che sono prassi
normale, come il programma regionale di previsione dei lavori
pubblici, o un elenco di opere anche faraoniche che non verranno
assolutamente realizzate, la realtà è che su questi due
provvedimenti che andiamo a fare il saldo è negativo. Questo era il
messaggio chiaro che deve essere dato ai cittadini valdostani e che
è importante sia affrontato con una certa serietà. Non è da parte
nostra una cosa che ci fa piacere, ma è importante che si sappia,
perché è su quello che si va a costruire la programmazione
futura.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK