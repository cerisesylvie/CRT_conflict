Consiglio Regionale della Valle d'Aosta - Oggetto del Consiglio n. 2877 del 4 dicembre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2877 del 4 dicembre 1991 - Resoconto
OGGETTO N. 2877/IX Situazione dei ricoveri di emergenza
presso la struttura ospedaliera della Valle d'Aosta
(Interrogazione).
Presidente Do lettura dell'interrogazione presentata dai
Consiglieri Agnesod, Mostacchi e Louvin, iscritta al punto 11
dell'ordine del giorno.
Interrogazione Venuti a conoscenza dagli organi di stampa di
gravi fatti successi in molti Ospedali, per mancati ricoveri
d'emergenza;
preoccupati per queste gravissime carenze denunciate dalla
Sanità Pubblica;
interpretando le preoccupazioni della popolazione valdostana e
proprie;
interrogano
l'Assessore alla Sanità ed Assistenza Sociale per conoscere:
- se la nostra struttura ospedaliera e di emergenza è in
condizioni tali da escludere qualsiasi inconveniente di questo
tipo.
Presidente
Ha chiesto la parola l'Assessore alla
sanità ed assistenza sociale, Beneforti; ne ha facoltà.
Beneforti (DC)
Posso assicurare i presentatori
dell'interrogazione e l'intera collettività valdostana che la
nostra struttura ospedaliera fornisce ampie garanzie per le
prestazioni di emergenza e che non si è verificato e non si
verificherà nessun caso di mancata assistenza ai cittadini che si
rivolgono al Pronto Soccorso dell'Ospedale regionale.
Per maggior sicurezza, recentemente sono stati destinati proprio
all'unità operativa di emergenza altri quattro posti letto: due
nell'unità operativa di otorinolaringoiatria e due in quella di
oculistica.
Posso affermare che gli inconvenienti che si sono verificati in
altre Regioni italiane potranno trovare una risposta con il
completamento del sistema di chiamata unica del soccorso, cioè
realizzando il 118 nell'intero territorio nazionale.
Per quanto ci riguarda, confermo che faremo quanto è nelle
nostre possibilità affinché nella nostra Regione il 118 sia
realizzato quanto prima.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK