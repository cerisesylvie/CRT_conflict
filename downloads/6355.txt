Consiglio Regionale della Valle d'Aosta - Oggetto del Consiglio n. 838 del 24 ottobre 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 838 del 24 ottobre 1984 - Resoconto
OGGETTO N. 838/VIII - INIZIATIVE IN ORDINE AI PROBLEMI
CONCERNENTI IL PARCO NAZIONALE DEL GRAN PARADISO. (Approvazione di
ordine del giorno - Ritiro di interpellanze).
PRESIDENTE
: Signori Consiglieri, è stato predisposto
l'ordine del giorno unitario sull'argomento. Chiedo agli
interpellanti Millet e Tonino ed al Consigliere Riccarand se, a
seguito di questa definizione, le interpellanze possono essere
ritirate.
Le interpellanze iscritte al punto n. 18 e 22 dell'ordine del
giorno si intendono ritirate.
Pongo in votazione l'iscrizione in via d'urgenza dell'ordine del
giorno predisposto dai Capi gruppo.
ESITO DELLA VOTAZIONE
Presenti, votanti e favorevoli: 24.
Il Consiglio approva all'unanimità.
IL CONSIGLIO
- ai sensi del secondo comma dell'art.
50
del
Regolamento interno del Consiglio;
DELIBERA
di procedere nell'adunanza in corso alla discussione e alla
decisione sull'or dine del giorno indicato in oggetto.
PRESIDENTE
: Do lettura dell'ordine del giorno presentato
dai Capi Gruppo consiliari.
ORDINE DEL GIORNO
Appresa
la decisione assunta a maggioranza dal
Consiglio di Amministrazione dell'Ente Parco Nazionale del Gran
Paradiso in merito alla controversa questione dei confini;
Constatato
che tale decisione ha interrotto una
collaborazione tra tutte le componenti rappresentate all'interno
dell'Ente, finalizzata alla definizione di un Piano territoriale
del Parco, elaborato da una Commissione Interenti (Valle d'Aosta,
Piemonte, Ente Parco);
Ravvisata
altresì la necessità di tradurre la linea
politica della Regione in una proposta legislativa volta a definire
in termini certi la complessa e
travagliata vicenda del Parco del Gran Paradiso;
Deplorato
il ritardo del Parlamento nel legiferare in
materia di Parchi Nazionali;
Il Consiglio regionale della Valle d'Aosta
IMPEGNA
il Presidente del Governo regionale:
a richiedere un incontro urgente con il Ministro
dell'Agricoltura, allo scopo di ottenere la sospensione degli
effetti della deliberazione assunta dal Consiglio di
Amministrazione dell'Ente Parco Nazionale del Gran Paradiso in data
9 ottobre 1984, onde riannodare un dialogo tra tutte
le
istituzioni interessate alla risoluzione del problema;
DA' MANDATO
alla II Commissione consiliare permanente, aperta ai
Capigruppo delle forze politiche non presenti in tale Commissione,
di predisporre, in preparazione di un apposito dibattito
consiliare, le proposte relative ad un progetto di legge statale di
iniziativa regionale ed alla definizione del Piano territoriale; il
tutto tenute presenti le competenze regionali, in collaborazione
con il Governo regionale, consultati i rappresentanti della Regione
nell'Ente Parco, i tecnici presenti nella Commissione Interenti e
gli amministratori dei Comuni e della Comunità Montana
interessati.
PRESIDENTE
: Se nessuno chiede la parola metto in
approvazione l'ordine del giorno testè letto.
ESITO DELLA VOTAZIONE
Presenti, votanti e favorevoli: 24.
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK