Consiglio Regionale della Valle d'Aosta - Oggetto del Consiglio n. 104 del 26 febbraio 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 104 del 26 febbraio 1981 - Resoconto
OGGETTO N. 104/81 - CONCORSO DELLO STATO NELLE SPESE ELETTORALI
SOSTENUTE DAI PARTITI E MOVIMENTI POLITICI PER L'ELEZIONE DEI
CONSIGLIERI REGIONALI DELLE REGIONI A STATUTO SPECIALE DEL GIUGNO
1978. (Approvazione di mozione)
Presidente
- Colleghi Consiglieri, la presente mozione è
firmata da tutti i Capigruppo, i quali, con la I^ Commissione,
hanno discusso a lungo di questo problema che è stato sollevato dal
Movimento Friuli.
Per quanto mi concerne ho avuto un incontro con il Presidente
del Consiglio del Friuli ed i Presidenti delle altre Regioni a
Statuto Speciale.
Insieme si è deciso di chiedere che tutti i Consiglieri
Regionali delle cinque Regioni a Statuto Speciale, manifestassero
questa loro intenzione nei confronti del Parlamento della
Repubblica con un documento da votarsi nello stesso testo da parte
dei cinque Consigli Regionali.
Io ho riferito questo accordo di massima intervenuto fra i
Presidenti di Consiglio; posso informare che il Consiglio del
Friuli Venezia Giulia ha già votato all'unanimità un testo analogo
che è stato trasmesso alla I^ Commissione e che ha ricevuto
l'assenso e il consenso di tutti i Capigruppo che l'hanno
sottoscritto.
Questo è, molto brevemente, l'antefatto su questa mozione. Se
qualcuno fra i Capigruppo che l'hanno sottoscritta intende
aggiungere qualche cosa, o se il Presidente della I^ Commissione
Martin, che ha seguito il problema, vuole intervenire
sull'argomento, dichiaro aperta la discussione.
Poiché nessuno chiede di prendere la parola, metto in
approvazione la mozione, di cui dò lettura:
MOZIONE
"Il Consiglio regionale della Valle d'Aosta,
A CONOSCENZA del fatto che con legge 8 agosto 1980, n. 422, è
previsto un concorso dello Stato nelle spese elettorali sostenute
dai partiti politici per l'elezione del Parlamento Europeo del
giugno 1979 e per quelle dei Consigli regionali delle Regioni a
Statuto ordinario, del giugno 1980;
CONSIDERATO che analogo trattamento non è previsto per
l'elezione dei Consigli regionali delle Regioni a Statuto Speciale
(come la Valle d'Aosta), avvenute nel giugno 1978;
RITENUTO evidentemente discriminatorio ed anticostituzionale
il trattamento differenziato usato dallo Stato nei confronti delle
Regioni a Statuto Speciale, nelle quali, tra l'altro, sono presenti
minoranze etnico-linguistiche tutelate dalla Costituzione
repubblicana;
IMPEGNA
la Giunta regionale di concerto con le Amministrazioni
regionali delle altre Regioni a Statuto speciale, ad intervenire
presso il Governo ed il Parlamento della Repubblica al fine di
ottenere un provvedimento legislativo che permetta anche ai partiti
ed ai movimenti politici che hanno partecipato alla elezione dei
Consigli regionali delle Regioni a Statuto Speciale di essere
ammessi ad usufruire del contributo previsto per i partiti che
hanno partecipato alle elezioni per i Consigli regionali delle
Regioni a Statuto ordinario."
Esito della votazione:
Presenti: 21
Votanti: 21
Favorevoli: 21
Approvata all'unanimità.
Presidente
- Colleghi Consiglieri, come da decisione già
assunta, il Consiglio si riunirà nuovamente l'11 e il 12 marzo.
Gli argomenti non trattati in questa tornata saranno trattati ed
iscritti all'o.d.g. della prossima seduta.
La seduta è tolta.
La seduta termina alle ore 12,52.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK