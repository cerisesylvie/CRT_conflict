Consiglio Regionale della Valle d'Aosta - Oggetto del Consiglio n. 1523 del 21 ottobre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Servizio di emergenza sanitaria (118)
CONSIGLIO REGIONALE
Costituzione e funzionamento degli organi consiliari
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1523 del 21 ottobre 2015 - Resoconto
OGGETTO N. 1523/XIV - Reiezione di mozione: "Illustrazione
alla Commissione consiliare competente degli indirizzi politici
forniti per la realizzazione della bozza di accordo di
collaborazione tra la Regione Piemonte e la Regione Valle d'Aosta
per la gestione di percorsi assistenziali".
Presidente
- La parola al Consigliere Fabbri.
Fabbri (UVP) -
Grazie Presidente.
Questa mozione che abbiamo presentato insieme ai colleghi del
gruppo ALPE, come gruppo di minoranza, nasce dalla discussione che
è stata fatta durante l'ultimo Consiglio e nasce anche dalla
necessità di chiarire ciò che veniva evidenziato, a proposito del
trasferimento del centro unico di soccorso a Grugliasco, operazione
che veniva prospettata in una proposta di delibera di Giunta, in
una bozza di proposta di delibera di Giunta, in cui si faceva
riferimento ad un accordo tra Regione Valle d'Aosta e Regione
Piemonte, per la costituzione di una rete interregionale
dell'emergenza e dell'urgenza.
Ma al di là di questo fatto contingente, cioè del trasferimento
del centro unico del soccorso, rileggendo la bozza, ci si accorge
come la portata di tale bozza va ben oltre a questo fatto
contingente. Infatti, viene anche scritto che le Regioni Valle
d'Aosta e Piemonte concordano sull'opportunità di costituire reti
di assistenza ospedaliera integrate e che sono già in corso
collaborazioni tecnico-scientifiche tra l'USL Valle d'Aosta e
alcune strutture sanitarie della Regione Piemonte. Sempre nella
stessa delibera, si legge che, fra gli impegni previsti, le Regioni
Piemonte e Valle d'Aosta si impegnano reciprocamente a predisporre
gli atti necessari alla creazione di reti interaziendali ed
interregionali di assistenza ospedaliera. Cioè, la portata di
questa bozza è veramente dirompente su quella che può essere la
sanità valdostana.
Ora noi siamo perfettamente consci che necessitano delle
strategie e quindi delle decisioni importanti per rendere
sostenibile il nostro sistema sanitario. Ieri stesso, il Presidente
Rollandin, nel rispondere a un'interrogazione del collega Bertin,
faceva cenno al fatto che determinate funzioni, determinate azioni,
potevano essere assolutamente messe in comunione, rispetto alle
Regioni viciniore, vicine, per poterne ottenere la
sostenibilità.
È un nuovo concetto, anche questo, di sostenibilità
dell'autonomia, perché effettivamente, vista la gravità della
situazione, dobbiamo cercare di immaginare questi nuovi tipi di
sostenibilità. Quello che noi chiediamo, con questa nostra mozione,
è che decisioni così importanti non vengano prese da pochi e nella
segretezza ma, considerato che il sistema sanitario regionale è un
bene fondamentale che riguarda tutti i cittadini, si possa avere la
possibilità di conoscere e magari discutere in Commissione quelle
linee strategiche e quegli indirizzi, prima che la decisione venga
presa in segretezza e che poi, a cose fatte, si debba fare marcia
indietro a furor di popolo, come già è successo con le ultime
delibere sul sociale.
Con questo, chiaramente, non è che noi vogliamo sostituirci ai
tecnici, ai quali spettano le situazioni attuative di queste
strategie, ma almeno essere informati sugli indirizzi di massima,
sugli indirizzi operativi, che sono, che saranno la base di questo
cambiamento. È assolutamente importante, anche perché, lo
ricordiamo, l'opposizione rappresenta o almeno rappresentava quasi
il 50 percento della popolazione valdostana, fino agli ultimi
cambiamenti. Siamo anche consci della difficoltà economica del
momento, e lo stiamo diventando sempre di più, dopo le ultime cifre
che si sono state fornite in Commissione, per cui ben vengano
questi tipi di ripensamenti. Più di una volta, l'Assessore ci ha
ricordato che se dovessimo applicare quelle che sono le condizioni
del patto della salute, la nostra sanità verrebbe drasticamente
ridimensionata, quindi giustissimo riuscire a combattere per
mantenere in loco le nostre specificità e le nostre eccellenze,
però chiediamo che tutto questo venga riportato in Commissione e
discusso tutti insieme. Anche perché, come si è ricordato già nella
premessa, l'Assessore durante l'ultima discussione ci ha detto che
queste non sono altro che bozze e che politicamente non è ancora
stato deciso nulla. A maggior ragione, chiediamo, con questa nostra
mozione, di riuscire a discutere, di riuscire a venire a conoscenza
di quelli che sono questi indirizzi. Chiediamo, dunque, al
Consiglio l'approvazione di questa mozione in quest'ottica che vi
ho illustrato. Grazie.
Si dà atto che dalle ore 10,23 assume la presidenza il
Vicepresidente Follien.
Follien (Presidente)
- Grazie Consigliere. La parola alla
Consigliera Certan.
Certan (ALPE)
- Sì, grazie Presidente.
Riguardo alla centrale unica di soccorso, si è ormai detto e
scritto di tutto. La nostra posizione, posizione del gruppo ALPE, è
stata chiara sin da subito, come ha peraltro già ricordato anche il
collega Fabbri. Diciamo che riguardo a questo testo è ormai
definitiva la smentita, perché l'Assessore ha detto: "il Governo
regionale non ha mai approvato lo spostamento della centrale unica.
La politica, viste le ipotesi tecniche, ha espresso il suo
orientamento e non si sposterà nulla dalla Valle d'Aosta", quindi
non entriamo nel merito di questo testo, anche se ci rendiamo conto
che comunque non può passare inosservato e soprattutto non può
passare inosservato il metodo con cui è stato affrontato questo
argomento; anche nell'ottica di una razionalizzazione, noi non
abbiamo mai creduto e non crediamo che spostare il servizio del
centralino della centrale unica in Piemonte, con tutti i disagi che
questo causerebbe, risolverebbe il problema economico.
Riguardo al testo della nostra mozione, - come ha ben spiegato
il collega Fabbri - chiediamo a questo punto alla maggioranza e al
Governo che vengano anche chiarite le future strategie, che si
intendono attuare con le Regioni limitrofe, perché potete anche,
all'interno della maggioranza, rimpallarvi tutte le responsabilità,
se ritenete ugualmente responsabile...potete pure scaricare sui
dirigenti o tecnici, cioè questo era solo un documento tecnico, una
bozza tecnica, che è scappata fuori dagli uffici, ma nessuno aveva
dato questa indicazione.
A noi non interessa né di chi è la responsabilità all'interno
della maggioranza, né chi, fra i tecnici e i dirigenti o
funzionari, abbia fatto questo testo. A noi interessa, però, essere
chiari con i valdostani, perché nella proposta di deliberazione
viene scritto da un funzionario, da un dirigente: "si rappresenta,
infine, l'urgenza di un vostro riscontro - questo era indirizzato a
dei dipartimenti - l'urgenza di un vostro riscontro in merito, in
quanto le indicazioni ricevute dagli Amministratori di riferimento
al riguardo, prevedono un'adozione dell'atto nel più breve tempo
possibile, in occasione di una delle prossime due sedute di
Giunta", quindi non possiamo continuare a rimpallarci le
responsabilità e dire che questo nessun politico l'ha visto, è
stato un tecnico che ha dato queste indicazioni.
Fare una bozza di accordo di questo tenore, senza che abbia
ricevuto degli input e delle linee politiche, penso che sia
impensabile. Ora abbiamo capito che si è cambiato idea, quindi le
idee erano poche e confuse, comunque crediamo che la centrale unica
di soccorso possa funzionare meglio e potrebbe essere anche meno
costosa e più efficace, se rimane in Valle d'Aosta e viene
coordinata meglio, quindi vogliamo avere da adesso in poi...ecco
perché chiediamo il passaggio anche nella Commissione consiliare
per le prossime azioni.
Saremmo stati piuttosto d'accordo di rivedere, per ottimizzare
ancora di più questo servizio, che riteniamo essere fondamentale
per il soccorso, di rivederlo coordinandolo meglio tra tutte le
componenti che si occupano di soccorso - e questo è un tema che
abbiamo già trattato in Consiglio regionale - saremmo stati
piuttosto d'accordo di rivedere per ottimizzare ancora questo
servizio, adeguandolo e aggiornandolo...aggiornando ad esempio i
numeri di chiamata, adeguarli a livello nazionale e a livello
europeo.
Perché questo - ce l'ha anche espresso in un precedente
Consiglio l'Assessore Fosson - è uno degli argomenti che dev'essere
rivisto, quindi poteva essere questa un'occasione per rivedere
tutto, adeguare, e finalmente avere tutta la situazione
dell'emergenza e del soccorso meglio coordinata e meglio
ottimizzata. Tra le altre cose, ricordo che andava proprio in
questa direzione la mozione che proponemmo più o meno un anno fa,
insieme agli altri gruppi di minoranza, sulla costituzione di un
tavolo fra rappresentanti che si occupano di soccorso pubblico e
sicurezza. Allora, questa mozione, che tra l'altro è stata
approvata da tutto il Consiglio, si riferiva, era più specifica, ai
corpi dei Vigili del fuoco professionisti volontari. Però, in
realtà, sarebbe bastato e basterebbe ancora provare ad allargare
questo tavolo e a coordinarsi meglio, per fare funzionare il
soccorso ancora meglio.
Sappiamo che questo tavolo poi si è riunito, perché comunque
così era stato chiesto nella mozione, ma di fatto ha deciso ben
poco, per non dire nulla. Ecco, noi quando parliamo di
concertazione, parliamo anche proprio di metodi nuovi, o comunque
di cercare veramente di ottimizzare tutte le forze, di metterle
insieme, cercare di non rimpallarsi delle responsabilità che poi
abbiamo visto porta a pasticci. Però purtroppo vediamo che questo
spesso, lo ripetiamo...e poi sono foglie al vento, adesso in
autunno poi questo esempio va bene, però foglie al vento che poi
muoiono dopo una settimana e riiniziano i vecchi metodi, cioè
quelli della confusione, del rimpallo di responsabilità.
Chiediamo veramente con queste mozioni, tra le altre, ne abbiamo
anche altre su questa linea, che le Commissioni vengano utilizzate
proprio per ottimizzare il lavoro fra tutti e per evitare poi di
rivenire in Consiglio e poi dover fare questi, insomma, dover fare
sempre queste precisazioni. Grazie.
Presidente -
Siamo in discussione generale. Ci sono
interventi? La parola al Consigliere Gerandin.
Gerandin (UVP)
- Merci Président.
Parto da una considerazione, il fatto che...almeno, mi pare che
c'è stato un chiarimento politico, in merito al allo spostamento o
meno della parte riferita all'USL per quello che riguarda il
discorso della centrale unica, per cui è inutile polemizzare su
quello che si è passato o meno...ma alcune considerazioni proprio
in merito a quello che può essere un'analisi, un'analisi molto
pacata, ma nello stesso tempo un'analisi di prospettiva.
Ora da tutto questo andare a cercare chi è colpevole, chi non è
colpevole, mi pare che quello che si può chiaramente desumere da
questo tipo di situazione, è uno scollamento tra quello che è
l'indirizzo politico e l'azione dei dirigenti, poi non entriamo nel
merito di chi sia la responsabilità. Dico questo perché in
prospettiva noi siamo convinti che non si possa più improvvisare,
non si possa più lavorare per settori che non si parlano o che,
comunque, si parlano quando le decisioni sono già prese. Io ci
tengo a ricordare che all'interno di questo sistema di centrale -
forse è stato dimenticato - non c'è solo la componente sanitaria
dell'USL, ma ci sono varie componenti che lavorano all'interno di
questa centrale di soccorso: i Vigili del fuoco, il Soccorso
alpino, la Protezione civile, per cui sono veramente tante
componenti che operano all'interno di questa centrale. Ci tengo
anche a sottolineare che la Regione ha investito in questa centrale
di soccorso. Leggo quelle che sono le disposizioni finanziarie,
sono 1.568.000 per l'anno 2008, 2.550.000 per gli anni 2009-2010, e
due milioni e sette a decorrere dall'anno 2011, per cui sono
risorse importanti in un momento di assoluta difficoltà come
questo. E da questo si desume il fatto che ci andrebbe un minimo di
coordinamento. La necessità di avere un progetto e un'azione di
prospettiva, perché non possiamo più permetterci che ogni settore,
ogni componente di questa centrale si muova in maniera
autonoma.
Dico questo perché parlo di un settore che mi sta
particolarmente a cuore; noi sappiamo che dopo la nomina del nuovo
comandante dei Vigili del fuoco c'è stata una riunione col
personale in cui il comandante ha detto che - in un primo momento,
poi si è ricreduto, Presidente -, in un primo momento ha detto che
pensava di togliere una parte del personale operativo di
Courmayeur, per portarlo nella centrale di Saint-Christophe. Ora
non possiamo più, ma lo dico in tutta sincerità, perseguire quelli
che sono degli obiettivi di carattere personale, ci va un minimo di
azione e di collegamento. Ho detto questo perché? Perché sul fatto
e sulla necessità di dire che era assolutamente controproducente
avere due centrali per quello che riguarda il discorso Vigili del
fuoco...in quanto è emerso chiaro, quando se n'è già parlato una
prima volta, la necessità di avere una sede operativa che
coordinava gli interventi e sarebbe stata una sorta di
doppione.
Detto questo, ci tengo anche a sottolineare il fatto che noi -
come ben sappiamo - abbiamo operativamente, sul territorio, la
possibilità di operare con due centrali, che sono assolutamente
complementari tra loro. Sappiamo che ultimamente c'è stato
addirittura un
back-up
da parte della centrale di
Saint-Christophe, si sono spostati presso la sede dei Vigili del
fuoco e mi pare che il giudizio che c'è stato, anche di chi ha
lavorato, sia stato un giudizio positivo, nel senso che hanno
operato in una sede che fortunatamente sta avviandosi verso la
conclusione di quello che è il sistema, quella che è la
manutenzione e la ristrutturazione della sede operativa, e mi pare
che il giudizio sia stato sostanzialmente quello di dire: "bè è una
sede che con pochissimi interventi, con importi minimi, potrebbe
essere la vera sede della centrale operativa.
Questa è probabilmente una visione di prospettiva che andrebbe
approfondita, io non so se l'indirizzo politico che darete sarà
questo, ma perché non valutarlo? Nel senso che è una sede dove c'è
una mensa interna, si può mangiare, c'è tutta una serie di servizi
che in questo momento presso la sede di Saint-Christophe sono un
po' più carenti. Perché questa azione di coordinamento? E perché
questa preoccupazione che era nata da questa fuga in avanti -
fortunatamente smentita anche da voi, dalla politica, dalla
maggioranza - in merito a questo spostamento della centrale? Il
collega Ferrero, mi pare ieri, sottolineava alcune difficoltà di
coordinamento nell'azione di soccorso. Io penso che lei, Assessore,
sappia che in questo momento è il medico, sulla base delle sue
informazioni, che decide se far partire o meno il gruppo taglio
nell'elicottero. Ora, se questa centrale veniva spostata a
Grugliasco, avremmo avuto ancora qualche perplessità in più,
rispetto a questa operatività sul sistema di protezione civile e di
pronto intervento valdostano. Per cui, per farla molto breve, la
nostra richiesta è proprio quella di avere questo momento di
confronto, capire qual è l'obiettivo politico, se possibile
condividerlo, ognuno per le proprie esperienze che si porta dietro,
ma vedere se all'interno di queste importanti risorse che noi
mettiamo annualmente a disposizione di questa centrale, di questo
soccorso, di questo fiore all'occhiello che è stato per anni
dipinto...e io mi auguro che, con gli opportuni accorgimenti,
probabilmente migliori ancora l'azione, che magari alla fine costi
anche un po' meno all'Amministrazione pubblica.
Detto questo, noi - la mozione va proprio in questa direzione -
non chiediamo nulla se non avere la possibilità di capire qual è
questo progetto di prospettiva, qual è questa volontà politica,
eventualmente di usufruire, di valutare anche la diversa
organizzazione, perché, e lo ripeto, noi in questo momento abbiamo
comunque la possibilità di sfruttare anche quell'importante
intervento di adeguamento che è stato fatto all'interno della
caserma dei Vigili del fuoco, e perché no, fare una scelta, una
scelta che sarebbe molto apprezzata, sicuramente, all'interno anche
del soccorso, quella di avere una sede operativa...ed eviterebbe il
problema della necessità di avere un doppio centralino, uno che
gestisce gli interventi, uno che risponde al telefono. Se non c'è
questa volontà, bè almeno si rivedano i protocolli. Questa è la
base di partenza per ottimizzare queste disponibilità di risorse
sia economiche, ma soprattutto dal punto di vista professionale,
perché...e lo sottolineo, penso che il soccorso e la protezione
civile in Valle d'Aosta siano un fiore all'occhiello da difendere.
Grazie.
Presidente -
Grazie Consigliere Gerandin. Siamo in
discussione generale, ci sono interventi? Se non ci sono
interventi, chiudiamo la discussione generale? Discussione generale
chiusa. Per la replica la parola al Presidente Rollandin.
Rollandin (UV)
- Merci Président.
Je crois que le thème qui a été évoqué, la motion, a comme
centre de débat la centrale unique et le rappel à une ébauche de
délibération, etcetera. Différente est l'intervention qui a été
faite au début sur le thème des rapports entre les Régions, entre
le Piémont et le Val d'Aoste. Je crois que sur cette question - je
veux le rappeler, le collègue Fabbri a bien dit - nous insistons
sur l'exigence, sur l'opportunité, voire la nécessité, d'avoir des
rapports très étroits avec ce qui est l'organisation du Piémont et
pas seulement.
Et dans ce sens les rapports entre l'Unité sanitaire locale de
la Vallée d'Aoste et les Unités sanitaires du Piémont sont très
étroits et doivent être maintenus. Surtout, pour ce qui est du
raccord et du rapport du point de vue sanitaire, qui est déjà
existant et qui va à améliorer et qui fait l'objet d'une partie de
ce que vous rappeliez. Et ça c'est un débat ouvert, c'est un
approfondissement qui doit être fait du point de vue technique,
pour savoir de quelle façon ont peut réglementer ce qui n'existe
pas en Vallée d'Aoste et qui peut être, en même temps, donné au
Piémont et qui peut être donné en Lombardie, alors s'il y a un
accord plus étroit avec le Piémont, pour une question de rapports
entre les Régions, c'est opportun de gérer ces rapports d'une façon
conséquente.
Ça c'est pour la question sanitaire, donc on n'a pas de
problèmes à dire que sur cette question on a travaillé, on
travaille, on travaillera davantage pour trouver des accords
importants. Différente est la question, sur laquelle je ne veux pas
revenir, de la centrale unique, là où on a fait tout un débat qui,
à mon sens, ne devait pas être fait, pour la simple raison que le
thème...une question c'est le thème du 112, qui doit être appliqué,
que c'est une question générale qui devait déjà être appliquée il y
a longtemps et on n'avait pas pu le faire, faute du fait que le 112
était déjà utilisé d'une autre force de police.
Alors, sur ces thèmes, je crois qu'il y a un débat évidemment
ouvert et tout ce qu'on peut faire -, le collègue Gerandin disait :
"la centrale unique, on peut faire, pas faire, c'est un débat même
technique appréciable, le fait qu'il y ait une possibilité de..."
-, tout est ouvert. Ce que je veux dire, c'est qu'en effet de plus
en plus et je vais l'évoquer ici, le malheur c'est que des
documents qui devaient être de travail, deviennent des documents
qui sont à la une, qui viennent publiés n'importe où et comment,
qui circulent et qui font l'objet d'un débat qui ne devrait pas
être fait, étant donné qu'on est dans le moment où on peut faire
des approfondissements, des études ou bien que quelqu'un a préparés
et qui ne sont pas dans les adresses politiques. Les adresses
politiques sont dans le moment où il y a des délibérations.
Autrement, je crois que l'unique mot qui n'existe plus en Vallée
d'Aoste c'est "
riservato
". Si on veut faire publier quelque
chose, il suffit de dire "
riservato
"et on est sûr de
l'avoir, le jour d'après, sur la presse. C'est l'unique mot qui
existe en Vallée d'Aoste; et, si on ne l'écrit pas, quelqu'un
justement a la possibilité de l'avoir, et, soit sur les journaux
locaux ou en radio, on a toute la possibilité d'avoir la publicité
nécessaire. C'est ce qu'on peut avoir, c'est ce qui se passe,
chaque jour, chaque jour, on apprend par les journaux quelque chose
qui n'existe pas. Et alors, évidemment c'est un peu la mode et il
faut y travailler quand même. Alors, sur la question de la motion,
étant donné qu'on part avec des considérations sur l'ébauche de
délibération, que je répète n'est pas une délibération, car les
délibérations sont telles au moment où sont approuvées, alors on
est d'accord, et on le dit maintenant, on se prend l'engagement
que, s'il y aura des accords avec le Piémont sur le point de vue
sanitaire ou des adresses politiques, on est disponibles d'aller
dans la commission compétente, avant de prendre la délibération
définitive, mais face à cette motion telle qu'a été conçue, je
crois qu'on ne peut pas "riferire alla competente commissione
consiliare in merito agli indirizzi politici forniti per realizzare
la bozza di accordo".
Alors, on ne peut pas accepter ça car il n'y a pas de références
politiques sur la
bozza di accordo
. Je répète, je demanderai
de retirer cette motion en prenant l'engagement d'ores et déjà,
s'il y aura des accords surtout du point de vue, je le répète,
sanitaire, là où je confirme qu'il y a des pour-parler, techniques,
qui sont en train d'être faits, évidemment on donnera toutes les
informations nécessaires à la Commission compétente. On ne peut pas
dire d'autre, car toute cette motion est liée à des accords qui
n'existent pas.
Presidente
- Grazie Presidente. Chi chiede la parola? La
parola al Consigliere Bertschy.
Bertschy (UVP) -
Presidente, un minuto per non rifare il
dibattito che abbiamo fatto la scorsa volta, e forse anche con toni
diversi. Quello che noi mettiamo in discussione è che ci sia un
documento di lavoro, tecnico, che non abbia un mandato politico.
Allora, questo mandato politico è oggi, domani, dopodomani, potrà
essere quando vuole, noi diciamo: "ci spiegate dove volete andare,
se ritenete opportuno, se..." no, senza fraintendimenti, nel senso
che oggi c'è un documento che andava in delibera, poi lei dice "era
un documento riservato", per carità...eh, era nelle nostre mani e
su questo documento c'era un protocollo che diceva: entro due
settimane una deliberazione. Ed è quello che ha allarmato tutti,
perché se ci fosse stato scritto "un documento di lavoro", nessuno
si sarebbe allarmato. Ma "entro due settimane la deliberazione"
presupponeva che era stato finito un lavoro. Ma no! Io non voglio
mica mettere in discussione quello che avete fatto voi, noi
diciamo: "se c'è un mandato politico per andare in una certa
direzione, discutiamone in commissione, se ritenete di
coinvolgerci.
Se volete andare avanti per conto vostro, non è un problema,
però la mozione sta cercando di sottolineare questo. Magari non è
scritto come volete, noi stiamo dicendo: se c'è un lavoro politico
alle spalle, affidato a dei tecnici, per portare avanti un
obiettivo che va in quella direzione, veniamo in Commissione e
cerchiamo di capire questo mandato politico. Se invece i tecnici,
come ho detto la scorsa volta, stanno lavorando per conto loro,
ditegli che la smettano per un momento di modo che gli date degli
impegni precisi su cose che, invece, pensate di realizzare. Quindi,
in questo senso, la mozione rimane in piedi non per provocarvi, ma
la mozione chiede semplicemente di dire cosa state pensando di
realizzare ed era riferito soprattutto al lavoro che sta facendo
l'Assessore Fosson in termini sanitari, perché era partito da lì.
Lei dice: il 118 è un obbligo, il 112 è un obbligo, è un obbligo a
livello regionale e lo si può fare a livello interregionale. Quindi
c'è tutta una discussione da fare, ma è inutile oggi mettersi qui a
fare discussioni che in Commissione possono essere fatte con più
dettaglio e con più approfondimento. Però, l'origine della mozione
è capire se c'è un mandato politico per andare in una direzione
oppure no.
Presidente -
Grazie. La parola al Consigliere Fabbri.
Fabbri (UVP) -
Grazie Presidente.
Ma nel prosieguo dell'ottica di quello che ha detto il mio
Capogruppo, io proporrei di modificarla in questo senso: "Si invita
il Governo regionale a riferire alla competente commissione
consiliare, in merito agli indirizzi politici e alle future
strategie e cooperazioni internazionali". Bypassando quello che è
questa bozza, che era la pietra dello scandalo, ecco...sì, togliamo
anche la premessa.
Presidente
- La parola alla Consigliera Certan.
Certan (ALPE) -
Sì, grazie Presidente per le sue
precisazioni, ma non intervengo, hanno già chiarito i colleghi
Bertschy e Fabbri su quanto riguarda il testo della mozione. Mi
permetto solo di fare qualche precisazione sui testi riservati. Lei
ha ragione, Presidente, di fare questo richiamo, però noi siamo un
po'...cioè ci dispiace, siamo rammaricati, però ci pare che i
documenti riservati -vostri! - escano sempre di più soprattutto da
quando la maggioranza è più ampia e allargata, quindi non è un
problema...non è sicuramente un problema che ci riguarda, noi di
minoranza purtroppo spesso siamo solo uditori e siamo semplici
servitori del popolo, ma non...assolutamente non abbiamo
documentazione che possiamo elargire e far uscire, quindi questo è
un problema, mi dispiace, ma è un problema assolutamente vostro e
di maggioranza che dovete... penso che fosse un messaggio
indirizzato chiaramente ai suoi 20 colleghi, perché non è certo un
problema nostro.
Ci rendiamo conto, e abbiamo sottolineato questo aspetto, che è
grave che delle bozze, come dice lei, bozze di delibera che non
sono neanche bozze, perché non sono diventate delibere, siano
uscite, però ripeto: è un problema, purtroppo, interno vostro.
Presidente
- Grazie. Ci sono interventi? La parola al
Presidente Rollandin.
Rollandin (UV)
- Grazie.
Ma credo che un mestiere che non potrà fare la Certan è
l'interprete. Per il resto non sto nemmeno a commentare quanto è
stato detto, perché credo che si commenti da solo. La verità è che,
per quanto ci riguarda, noi abbiamo dato la disponibilità, e lo
ripetiamo, nel momento in cui ci saranno degli indirizzi che
potranno essere tradotti in una delibera, verranno portati in
Commissione; tenuto conto del fatto che sia le premesse che il
deliberato hanno, invece, una veste diversa, noi ci asterremo sulla
mozione, tenendo conto che, comunque, manterremo questo indirizzo
che abbiamo dato.
Presidente
- La parola alla collega Certan.
Certan (ALPE)
- Grazie Presidente Rollandin. Guardi, le
ricordo che io non ho bisogno di un lavoro, quindi quello di
interprete l'ho già escluso prima.
Presidente -
Non ci sono altri interventi? Possiamo
mettere in votazione la mozione. Votazione aperta. Colleghi votate.
Votazione chiusa.
Presenti 35
Votanti 14
Favorevoli 14
Astenuti 21 (Baccega, Bianchi, Borrello, Donzel, Farcoz,
Follien, Fontana, Fosson, Guichardaz, Isabellon, La Torre, Lanièce,
Marguerettaz, Marquis, Péaquin, Perron, Restano, Rini, Rollandin,
Testolin, Marco Viérin)
Il Consiglio non approva.
Presidente -
Punto 41 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK