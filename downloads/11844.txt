Consiglio Regionale della Valle d'Aosta - Oggetto del Consiglio n. 2678 del 25 ottobre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2678 del 25 ottobre 1991 - Resoconto
OGGETTO N. 2678/IX Concessione di un contributo di lire 150
milioni a favore del condominio "Casa Lorena" in Aosta per il
restauro delle facciate - Approvazione ed impegno di spesa.
Presidente
Do lettura del testo della
delibera:
Deliberazione Il Consiglio
delibera
1) di approvare la concessione al Condominio "Casa Lorena" in
Aosta, rappresentato nella persona dell'amministratore pro-tempore
Sig. Stefano Falletti (Loc. Grand Chemin 30 St. Christophe) di un
contributo di lire 160.000.000 (centosessantamilioni) quale
concorso negli oneri che il condominio dovrà sostenere per il
restauro dell'immobile;
2) di approvare ed imputare la spesa sul cap. 66120 del bilancio
preventivo della Regione per l'anno 1991 ("Contributi per la
salvaguardia, manutenzione e pubblica fruizione del patrimonio
storico ed artistico"), che presenta la necessaria
disponibilità;
3) di disporre che la somma venga liquidata ai sensi
dell'articolo 58 della legge regionale 27 dicembre 1989, n. 90, a
cura dell'Assessorato del turismo, anche ratealmente, sulla base
dello stato di avanzamento dei lavori controllati dalla
Sovrintendenza per i Beni Culturali, previa presentazione della
idonea documentazione dì spesa.
Presidente
Ha chiesto di parlare l'Assessore del
Turismo, Sport e Beni Culturali Pascale, ne ha facoltà.
Pascale (PSI)
Credo che tutti conoscano questo
edificio ottocentesco e la necessità di restaurare la facciata.
Volevo far rilevare degli errori, intanto nell'oggetto là dove
si parla di 150 milioni, il contributo è di 160 milioni, come è
scritto in delibera, e poi l'importo globale dei lavori non è
253.201.000, ma 273.201.000.
Chiederei, trattandosi di una correzione formale, di recepirla
nel provvedimento definitivo.
Presidente
E' aperta la discussione generale.
Ha chiesto di parlare il Consigliere Andrione, ne ha
facoltà.
Andrione (UV)
Mi aspettavo che l'Assessore, a parte le
correzioni formali, dicesse le ragioni per le quali questo
condominio viene onorato di 160 milioni a favore del restauro delle
facciate. Nel centro storico in questa maniera creiamo un
precedente, per il quale tutte le facciate dovrebbero essere
restaurate; faccio un esempio solo, per la Casa Barillier, che da
certi punti di vista ha una dignità architettonica superiore
all'ex-convento della Maison de Lorraine, quanto daremo?
Qui non c'è nessun tipo di motivazione per la quale ad un certo
tipo di condominio debba essere dato questo contributo; fra l'altro
non credo che i proprietari siano così miserabili da non potersi
rifare la facciata, come qualsiasi proprietario privato.
Vorremmo capire le ragioni per le quali si interviene con una
somma che, malgrado le correzioni dell'Assessore, è superiore al 50
per cento delle spese preventivate.
Presidente
Ha chiesto di parlare il Consigliere
Riccarand, ne ha facoltà.
Riccarand (VA)
Anch'io sono perplesso rispetto a
questa deliberazione. Credo che in alcune città ci sia l'obbligo
per gli abitanti e per i proprietari di edifici nel centro storico
di restaurare, seguendo anche determinati criteri fra cui tenere
pulite le facciate eccetera, ed è una cosa che rientra nell'obbligo
delle città che vogliono presentare un certo volto.
Per quale motivo dobbiamo andare a dare 160 milioni? Questo
significa che ci troveremo gli amministratori di tutti i condominii
del centro storico che faranno richiesta di contributo. Bisognerà
fare una legge allora, che preveda che tutti coloro che hanno delle
facciate da restaurare nel centro storico fanno domanda e possono
avere dei contributi, ma non capisco per quale motivo si va a
procedere con un intervento ad hoc che veramente aprirà una miriade
di richieste: verranno esaudite tutte quante? Non so.
Presidente
Ha chiesto di parlare l'Assessore del
Turismo, Sport e Beni Culturali Pascale, ne ha facoltà.
Pascale (PSI)
La Sovrintendenza mi aveva detto che
questo contributo era ai sensi di una legge esistente, per cui il
contributo doveva essere al 60 per cento. Vedo però che nella
delibera non è citata la legge, per cui mi permetto di rinviare il
provvedimento al prossimo Consiglio e nel frattempo mi informo
meglio.
Presidente
Ha chiesto di parlare il Consigliere
Rollandin, ne ha facoltà.
Rollandin (UV)
Je profiterais aussi pour demander,
vu que l'Assesseur doit se renseigner sur les autres questions que
les collègues ont déjà présentées, s'il y a l'intention
d'intervenir sur les palais de propriété régionale qui sont tout à
côté.
Presidente
Il provvedimento verrà ripresentato al
prossimo Consiglio.
Il Consiglio prende atto
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK