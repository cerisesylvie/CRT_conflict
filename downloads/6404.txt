Consiglio Regionale della Valle d'Aosta - Oggetto del Consiglio n. 887 del 14 novembre 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 887 del 14 novembre 1984 - Resoconto
OGGETTO N. 887/VIII - INIZIATIVE PER UN PIU' COERENTE
APPROCCIO DEL PUBBLICO AGLI UFFICI REGIONALI.
(Interpellanza).
PRESIDENTE:
Do lettura dell'interpellanza presentata dal
Consigliere Torrione:
INTERPELLANZA
Con due successive interpellanze in data rispettivamente, 11
ottobre 1983 e 5 marzo 1984, il sottoscritto Consigliere richiamava
l'attenzione della Giunta regionale sulla necessità di garantire,
sotto l'aspetto estetico e soprattutto funzionale, un più corretto
approccio del pubblico agli uffici regionali.
In entrambi i casi l'Assessore Martin dava ampie
assicurazioni che i problemi sollevati avrebbero trovato idonea
soluzione entro tempi brevissimi.
Ora a distanza di oltre un anno e nonostante gli impegni
pubblicamente assunti di fronte all'intero Consiglio, è
mortificante constatare che tutto è rimasto immutato senza che sia
stato adottato il benché minimo intervento in proposito, anzi sotto
certi aspetti la situazione, da un punto di vista generale, si è
addirittura aggravata.
Nel considerare che atteggiamenti del genere sono
riconducibili ad una mentalità di governo che ha nell'arroganza e
nel menefreghismo gli unici elementi di individuazione e di
caratterizzazione, il sottoscritto Consigliere
INTERPELLA
per la terza volta l'Assessore alle Finanze per conoscere:
i tempi e i modi di un sistema di idonea segnaletica degli
uffici regionali;
il numero e la data della deliberazione della Giunta regionale
con la quale è stato affidato l'incarico per la ristrutturazione
dell'atrio del palazzo regionale;
i provvedimenti che la Giunta regionale intende adottare o ha
già adottato per definire, a distanza di 23 anni dalla sua
costruzione, l'assetto del frontone sud del palazzo regionale.
PRESIDENTE:
Ha chiesto di illustrare l'interpellanza il
Consigliere Torrione, ne ha facoltà.
TORRIONE - (P.S.I.):
Faccio prima di tutto una
considerazione di carattere personale, anche perché quando si
sbaglia, bisogna avere il coraggio di ammettere i propri errori. In
effetti no usato nelle premesse della mia interpellanza un tono che
poteva sembrare offensivo nei confronti dell'Assessore o comunque
della Giunta. Mi è scappata la penna, come si suol dire, e
riconosco che il tono poteva essere un po' diverso.
Dico questo perché mi sono meravigliato di un atteggiamento che
credo debba regolare anche i rapporti fra opposizione e
maggioranza, e chiedo scusa al Presidente del Consiglio se apro una
parentesi che non è pertinente all'argomento, riferendomi a quanto
è successo poc'anzi in aula.
Tre mesi fa avevano presentato una mozione sul turismo termale,
dicendo le stesse identiche cose che ha detto il Consigliere
Beneforti oggi, avevamo preso atto con soddisfazione che nel
bilancio era iscritta una somma per il turismo termale, il che
stava a significare che c'era stata una inversione di tendenza
nella Giunta; oggi apprendiamo che le cose si sono ribaltate.
Ognuno si regola secondo il proprio stile, però avrei preferito che
la Giunta prendesse atto che c'era stata questa inversione di
tendenza, d'altronde più che legittima, e che il problema che
avevamo sollevato noi mesi fa era degno di minima attenzione e non
di essere respinto come lo era stato in quella sede. Prendo atto
che il Consigliere Beneforti è più potente di me e d'ora in avanti,
quando avremo qualche iniziativa da sottoporre alla Giunta, la
faremo filtrare attraverso le abili mani del Consigliere
Beneforti.
Detto questo, sono anche disposto a ritirare l'interpellanza a
due condizioni: la prima, la Giunta, in termini non ultimativi, ma
comunque di impegno, risolva una volta per tutte questi tre
problemi. Non si tratta di grossi problemi, ma avevo detto che su
questo argomento sarei stato pedante e intendo provarlo. Credo che
però il discorso dell'approccio - lo chiamo così - del pubblico
agli uffici regionali vada comunque disciplinato. La seconda,
l'atrio regionale è impraticabile; la terza, e qui mi affido alla
sensibilità degli uomini di cultura perché non ho più altra
speranza, il frontone del palazzo regionale è quello che è. Che la
Giunta regionale vi scriva sopra solo "Amministrazione regionale
della Valle d'Aosta", ma si abbandoni finalmente questo carattere
di provvisorietà, che è una mancanza di riguardo verso le
istituzioni.
Se l'Assessore si alza e mi dà la sua assicurazione in questo
senso, ritiro l'interpellanza. Questo per dimostrare che non sempre
si strumentalizza quello che si fa dai banchi dell'opposizione.
PRESIDENTE:
Faccio presente che l'interpellanza è già
stata sufficientemente illustrata e troverei complicato
giustificare formalmente il suo ritiro. Ha chiesto di parlare
l'Assessore alle Finanze Martin, ne ha facoltà.
MARTIN - (A.D.P.):
Non c'è nessun problema a portare la
discussione di questo argomento anche a livello di Conferenza dei
Capigruppo, in modo che tutti insieme si possa vedere di trovare
una soluzione idonea sia per il frontone che per l'accesso del
pubblico negli uffici. Comunque qualcosa si sta muovendo; come il
Consigliere Torrione avrà potuto constatare, si sta provvedendo a
cambiare la segnaletica su tutti i vari uffici del palazzo
regionale.
Il professionista che avevamo incaricato, anche se con un po' di
ritardo, ha presentato in questi giorni un primo bozzetto che la
Giunta però non ha ancora esaminato in quanto si tratta di cosa
recente.
Ad ogni modo si può, con i Capigruppo, decidere in che modo
risolvere questo problema e poi affidare l'incarico esecutivo
sempre allo stesso professionista.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Je voulais seulement soulever un
problème, car à présent ce n'est plus la question d'avoir un palais
régional, mais on est en train d'avoir différents palais régionaux
et là le problème se pose d'une autre façon. Il faudra mettre les
indications à l'entrée de la Ville d'Aoste, pour savoir où l'on
doit se déplacer pour arriver à l'Administration régionale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK