Consiglio Regionale della Valle d'Aosta - Oggetto del Consiglio n. 870 del 25 luglio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 870 del 25 luglio 2019 - Resoconto
OGGETTO N. 870/XV - Interpellanza: "Tempistica per l'adozione
di un provvedimento legislativo volto a normare l'applicazione
della tassa di soggiorno per gli affitti brevi".
Président -
Point 20 à l'ordre du jour. Pour
l'illustration, la parole au collègue Vesan.
Vesan (M5S)
- Questa è un'interpellanza per la quale
avevamo chiesto il rinvio, perché nel frattempo siamo riusciti ad
approfondire la questione legata ai plurimi disegni di legge
sull'argomento. L'unico che eravamo riusciti a reperire, perché
effettivamente è stato già scaricato e poi ritirato, è quello
citato nelle premesse dell'interpellanza, dove si parla di tassa di
soggiorno, ma in realtà in maniera minimale e solo relativamente
all'utilizzo della stessa, mentre - se non abbiamo capito male -
esistono, ancora in fase di elaborazione o di ulteriore
definizione, ulteriori proposte di legge finalizzate
all'applicazione della tassa di soggiorno a tutto il comparto degli
affitti turistici e una più specifica invece destinata a normare
espressamente la questione degli affitti brevi, cioè gli affitti
inferiori ai trenta giorni, quelli che non prevedono la
registrazione del contratto.
Scusandomi ancora per le premesse che possono avere generato
confusione nella risposta da parte dell'Assessore, ribadiamo il
fatto che la nostra domanda è in realtà specifica sulla situazione
dell'applicazione della tassa di soggiorno fondamentalmente per gli
affitti brevi, basandoci su due aspetti sostanzialmente. Il primo è
che gli affitti brevi ormai sono diventati una parte consistente
della ricettività turistica della Valle d'Aosta. Esistono numerosi
sistemi di ricerca
online
con i quali non solo è possibile,
ma con i quali si riempiono di turisti le nostre località e sono
anche particolarmente utili, perché permettono addirittura
l'allungamento di una stagione turistica che da noi è sempre stata
particolarmente breve. Dall'altra parte l'applicazione di questa
tassa di soggiorno, come avviene in realtà in quasi tutte le realtà
turistiche italiane, permette la raccolta di risorse da reinvestire
nell'ambito della promozione turistica della località, che sono
particolarmente preziose soprattutto per le casse degli enti
locali, che ogni volta che devono organizzare delle manifestazioni
in periodo turistico si ritrovano con dei
budget
veramente
risicati.
La possibilità di usufruire di queste risorse è una delle
componenti, l'altra è quella legata al fatto che, se gli altri
strumenti di ricettività sono assoggettati al pagamento di una
tassa, è giusto che non ci siano sacche - non di evasione, perché
la norma non esiste ancora, ma diciamo delle sacche di non
pagamento - che creino disparità di trattamento fra un tipo di
ricettività e l'altro e quindi sostanzialmente una concorrenza
sleale rispetto alle altre strutture ricettive della Valle
d'Aosta.
Quello che chiediamo all'assessorato competente è a che punto
siamo nella definizione di queste normative, che cosa comporta e
che cosa è previsto negli obiettivi dell'assessorato per
l'applicazione della tassa di soggiorno sugli affitti brevi.
Soprattutto chiediamo se esiste una stima delle tempistiche e del
quantitativo di introiti preventivabile per questo tipo di
applicazione di imposta.
Président -
La parole à l'assesseur Viérin.
Viérin (AV)
- Ringrazio il collega Vesan, che ci dà la
possibilità di illustrare effettivamente le azioni che metteremo in
campo da qua a settembre. Parto dal fondo parlando di tempistiche,
per arrivare nelle Commissioni, alla ripresa dei lavori del
Consiglio, con quello che noi abbiamo definito il pacchetto
turismo.
Il pacchetto turismo prevede tre disegni di legge. Il primo è
quello che è stato evocato da lei ed è la riforma che vede la
creazione dell'ente unico di promozione turistica. Il disegno di
legge era già stato approvato dal Governo ed era già arrivato in
Commissione. È stato ritirato, visto che c'era l'incertezza
amministrativa che poi si è sbloccata e quindi riprenderà l'iter in
Commissione assieme ad altri due provvedimenti.
Il primo è quello di cui lei chiede contezza, è quello degli
affitti brevi. Effettivamente questa situazione di disparità che
lei citava è una situazione che esiste da parecchio tempo, se n'è
tanto parlato e questo disegno di legge è rimasto nei cassetti per
lungo tempo. Quello che noi abbiamo fatto è stato di aprire un
tavolo di confronto con l'ADAVA e con la Confcommercio. Vorrei
sottolineare che la Confcommercio è sempre, per quanto ci riguarda,
stata coinvolta nei tavoli, anche quelli turistici. Abbiamo avuto
un incontro per lavorare a un'ipotesi di Telepass turistico, cioè
che unisca tutti i servizi che vengono erogati dal punto di vista
dei trasporti, anche all'interno dei servizi turistici che vengono
ricompresi. Anche in quel tavolo, come tutti i tavoli che sono
stati aperti, quelli del turismo che abbiamo messo in campo negli
questi scorsi mesi, tutte le associazioni sono state rappresentate.
Dicevo, l'ADAVA, Confcommercio, l'UPPI, gli agenti immobiliari,
host
di Airbnb e il Celva: a tutti gli attori coinvolti in
questa questione, che da parecchio tempo vedeva contrapposte delle
posizioni, è stato distribuito un testo, è stato fatto un lavoro
puntuale di disamina dei suoi contenuti ed è stato fatto l'ultimo
passaggio tecnico con la parte di sindaci e quindi il disegno di
legge è pronto e sarà scaricato, anche questo alla ripresa, insieme
all'altro disegno di legge.
È un disegno di legge che ha l'obiettivo principale di far
acquisire contezza del fenomeno della locazione turistica, sia
quella breve, ovvero con contratti di durata inferiore a trenta
giorni, ma anche quella lunga. Sarà importante sapere che ci
saranno delle norme certe e che ci sarà contezza per chi è un
ospite da un punto di vista turistico: questo è nato appunto da
tale lavoro. Disponendo della possibilità normativa di conoscere
chi alloggia a uso turistico, si potrà applicare solo in quel
momento l'imposta di soggiorno, che giustamente lei ricordava e che
è una forma di accoglienza codifica. Quindi, solo per tale fine gli
alloggi a uso turistico saranno parificati a tutte le altre forme
di ricettività che già applicano l'imposta.
Il terzo disegno di legge, invece, tra l'altro con appositi
obiettivi assegnati per quest'anno ai dirigenti competenti, aveva
proprio questo obiettivo dirigenziale ed è una riforma della
disciplina regionale dell'imposta di soggiorno per il perseguimento
delle finalità che le dirò. Nel primo disegno di legge, quello
della riforma dell'
Office
, si parla di imposta di soggiorno,
prevedendo la possibilità di utilizzarla in promozione. Il secondo
equipara tutte le forme di affitti all'assoggettabilità
dell'imposta di soggiorno. Il terzo invece, che è da condividere
anche questo con gli enti locali, prevede un obbligo di
applicazione dell'imposta di soggiorno in modo uniforme su tutti i
comuni della regione, l'estensione dell'applicazione dell'imposta
anche nei confronti degli ospiti degli alloggi a uso turistico e la
destinazione di una quota del gettito complessivo dell'imposta di
finanziamento dell'attività dell'ente unico di promozione
turistica. Ecco perché questi tre disegni di legge, che non vanno
visti scollegati ma nel loro insieme, fanno parte della riforma del
cosiddetto pacchetto turistico.
Sui tempi, si utilizzerà questo periodo per far riprendere
l'iter del primo e scaricare gli altri due testi in modo da farli
avanzare, affinché arrivino in modo parallelo all'interno delle
Commissioni per la ripresa. Sulla quantificazione, dipenderà molto
da che
quantum
noi andremo a decidere. Questo noi lo
vorremmo fare d'intesa con gli enti locali e con le categorie, in
modo da dire: benissimo, se mettiamo un'imposta di soggiorno che è
equiparata ed equivalente in modo uniforme, quale può essere?
Faccio un esempio: se è di 2 euro, è chiaro che avrà un certo
quantum moltiplicato per le strutture. Lì saremo più precisi nelle
simulazioni, cosa che magari sarà oggetto di discussione quando
arriveremo in Commissione, affinché ci siano delle simulazioni e ci
si renda conto di quanto potrebbe essere effettivamente il
potenziale di introito su un'imposta di soggiorno su tutto il
territorio, che sarà una bella cifra. Soprattutto, anche con gli
enti già nei primi incontri, quelli sugli affitti brevi, abbiamo
veicolato il fatto che anche le imposte di soggiorno nei comuni
andrebbero utilizzate per scopi di promozione del territorio,
perché a oggi a macchia di leopardo avviene un po' di tutto e
questo non va bene. Se i nostri turisti vengono e versano
giustamente l'obolo di un soggiorno in Valle D'Aosta, quei fondi
devono essere destinati alla promozione dei territori di
appartenenza, altrimenti si finanziano altre iniziative che nulla
hanno a che vedere con quella che invece è una
mission
di
promozione dei nostri territori.
In questo senso io sono a disposizione anche durante il periodo
estivo - di pausa si parla solo in termini di convocazione del
Consiglio, ma noi tutti, consiglieri e giunta, si continua a
lavorare - per fornire già le bozze. Avevo già lasciato della
documentazione in Commissione quando sono stato audito per la
questione del pezzo sugli ostelli e anche in quella sede avevo
proposto di lavorare su quello che già noi avevamo fatto e su
quello che era giacente in Commissione, mettendo assieme tutto. Si
potrebbe anche lavorare a un unico pacchetto a regia di
Commissione: noi proponiamo queste tre leggi, che si aggiungono
alla riforma che già è in corso, si fa un pacchetto unico da
proporre in modo congiunto, assieme alle riflessioni che sono nate
in Commissione. Ripeto, siamo a disposizione. Crediamo che questa
non sia una riforma che abbia un colore o un'appartenenza né
politica né partitica. Crediamo che sia da discutere nei suoi
contenuti e con la massima condivisione, quindi cercheremo appunto
di lavorare a una riforma il più possibile condivisa e che sia da
approvare in autunno, per farla entrare in vigore almeno dal 1°
gennaio.
Président -
Pour la réplique, la parole au collègue
secrétaire Vesan.
Vesan (M5S)
- Grazie, Assessore, per la sua risposta.
Sono molto contento per il dettaglio relativo alle diverse norme e
soprattutto per il dettaglio relativo alla tempistica. Non solo,
sono particolarmente soddisfatto del fatto che questa proposta la
Giunta la presenterà in Commissione, con la disponibilità a
lavorarci anche con tutte le altre forze presenti.
Sul primo punto 1, cioè la creazione dell'
Office
,
effettivamente delle perplessità ci sono. Sull'istituzione
dell'imposta di soggiorno per gli affitti brevi purtroppo non sono
molto soddisfatto della sua risposta sulla quantificazione, perché
"una bella cifra" ci fa capire che l'importo sarà elevato, ma
poteva essere interessante avere un'idea di quali potevano essere
le somme. Nel momento in cui facciamo una legge per imporre una
tassa di soggiorno dobbiamo naturalmente avere un'idea di
previsione di quali potranno essere gli importi che verranno
ricavati.
È importantissimo il rispetto della
mission
e siamo
contenti che si vada in questa direzione. Spiace un po' che questo
tipo di riforma, rispetto ad altre regioni italiane, sia rimasta
lungamente nel cassetto e che questa "bella cifra", per tutta
l'attuale stagione estiva particolarmente calda e ricca di turisti,
ci impedisca di reperire risorse fondamentali per la promozione del
nostro territorio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK