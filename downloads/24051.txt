Consiglio Regionale della Valle d'Aosta - Oggetto del Consiglio n. 3037 del 17 ottobre 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Finaosta
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3037 del 17 ottobre 2007 - Resoconto
OGGETTO N. 3037/XII - Interrogazione: "Eventuali supporti di
intermediazione non bancaria tra una società di brokeraggio e le
società partecipate o controllate dalla Finaosta S.p.A.".
Interrogazione
Richiamate le proprie iniziative in merito alla nomina del
Broker Gianni Coda nel Consiglio di Amministrazione della
FinAosta;
Ritenuto opportuno conoscere se siano intervenuti dei
cambiamenti nei rapporti di intermediazione non bancaria tra la
società di brokeraggio ARCA e le società partecipate o controllate
da FinAosta S.p.A.;
i sottoscritti Consiglieri regionali
Interrogano
l'Assessore competente per sapere:
quali cambiamenti nei contratti di brokeraggio assicurativo
sono intervenuti tra le società partecipate o controllate da
Finaosta S.p.A. e l'Arca Consulenza Assicurativa S.r.l..
F.to: Venturella - Squarzino Secondina - Bortot
Président
- La parole à l'Assesseur au budget, aux
finances, à la programmation et aux participations régionales,
Marguerettaz.
Marguerettaz (UV)
- Ho prontamente inoltrato questa
interrogazione a "Finaosta" per avere risposta rispetto alle
domande poste e sono a rappresentare questa situazione. Rispetto ai
dati forniti nel febbraio 2007, che sono gli ultimi dati che
abbiamo fornito in virtù di un'attività ispettiva fatta in
Consiglio, non sono intervenute sostanziali variazioni nei rapporti
di intermediazione non bancaria fra la società di brokeraggio "Arca
S.r.l." e le società partecipate da "Finaosta" con le seguenti
eccezioni: "Centro Sviluppo" in liquidazione, le cui polizze che
vedevano la intermediazione del broker "Arca S.r.l." sono scadute e
non sono state rinnovate; progetto formazione, le cui polizze che
vedevano la intermediazione del broker "Arca S.r.l." sono scadute e
non sono più state rinnovate; "Struttura Valle d'Aosta", che ha
aggiudicato la società "Arca S.r.l." a seguito di regolare gara,
l'affidamento del servizio di consulenza e di brokeraggio
assicurativo. Peraltro si segnala che l'avvio della procedura per
l'affidamento delle polizze è previsto nel prossimo mese di
novembre, sempre parlando di "Struttura Valle d'Aosta". È stata
fatta la gara per l'individuazione del servizio di consulenza e
brokeraggio e la gara verrà fatta nel mese di novembre: questi sono
i dati che mi sono stati trasmessi.
Président
- La parole au Conseiller Secrétaire
Venturella.
Venturella (Arc-VA)
- Comme on dit en français...
certainement, M. le Président!
Abbiamo su una bella cartella dattiloscritta che su circa una
trentina di società vi sono solo 3, "Centro Sviluppo" in
liquidazione scaduta non rinnovata, "Projet formation" scaduta non
rinnovata, "Vallée d'Aoste Structure", premio annuo circa 100mila
euro, la cui gara verrà espletata a novembre.
Non nascondiamo, Assessore, la nostra insoddisfazione, non tanto
per la sua risposta che è stata formalmente corretta, in quanto ha
letto quanto le ha comunicato "Finaosta", ma è sicuro che la
situazione di... non vorrei utilizzare un termine troppo forte, ma
neppure troppo soft... esiste e continua a permanere una situazione
che, in un altro tipo di amministrazione, sarebbe giudicata dagli
organi competenti, ma soprattutto dagli organi amministrativi e
politici una "situazione anomala", quanto mai anomala! Non vorrei
tediare il Consiglio, ma vado a rileggere l'elenco aggiornato
definitivo su quante società partecipate di "Finaosta" a un
contratto assicurativo di brokeraggio ha un suo rappresentante in
seno al Consiglio di amministrazione, è una situazione anomala,
comunque è una situazione che non ha eguali in quella che ogni
tanto si chiama "Repubblica virtuale delle banane"! Qui non abbiamo
un riferimento a una casta della politica di per sé, ma un
riferimento ad una casta che ha i suoi agganci nel mondo degli
affari. Rileggo perché è necessario: "Air Vallée S.p.a.", 749mila
euro di premio annuo, "Aosta Factor" 5.000 euro di premio annuo,
"Autoporto Valle d'Aosta" 90mila, "Centro Sviluppo" ormai non più e
dobbiamo cancellarlo, "Chamois Impianti", "Cime Bianche Impianti",
"CVA", la nostra "CVA" - un feudo di "qualcuno" - ha un premio
annuo di 2.016.300,59 euro, "Finbard" 19mila euro, "Finaosta
Iniziative" 2.000 euro, "Funivie di Champorcher" 41.000 euro,
"Funivie Gran Paradiso", "Funivie del Monte Bianco", "Funivie del
Piccolo San Bernardo", la "Grand Saint-Bernard S.p.a.", la "ISECO"
di Saint-Marcel, azienda che trasforma il siero in prodotto per
l'industria alimentare e zootecnica e già oggetto di
un'interpellanza, la "Monterosa S.p.a." 283.000 euro, la "Pila
S.p.a." 172.000 euro, la "SEA", azienda energetica, 40.000 euro, la
"SIRTE", la "Società impianti di risalita di Torgnon", 42.000 euro,
la "SITIB" 10.000 euro, l'"ASSISKI" quasi 60.000 euro, la "STV"
122.000 euro, la "Verrès S.p.a." 30.000 euro, la "Finaosta" stessa
- scatola cinese - 42.000 euro.
Ho voluto leggere questo perché credo che sia paradossale che un
componente del Consiglio di amministrazione della società
finanziaria, braccio operativo della Regione, intrattenga con la
sua società di consulenza "Arca", questi rapporti di
intermediazione non bancaria.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK