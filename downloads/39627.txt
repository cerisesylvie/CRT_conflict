Consiglio Regionale della Valle d'Aosta - Oggetto del Consiglio n. 2750 del 23 maggio 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2750 del 23 maggio 2017 - Resoconto
OGGETTO N. 2750/XIV - Interrogazione: "Tempistica per il
trasferimento degli uffici dell'Assessorato delle attività
produttive da località Grand Chemin a Piazza della
Repubblica".
Rosset (Presidente) -
Punto n. 7 dell'ordine del giorno.
Ha chiesto la parola l'Assessore Roscio, ne ha facoltà.
Roscio (ALPE) -
Per rispondere all'interrogazione:
"quando avverrà il trasloco degli uffici...", tra la fine del 2016
e l'inizio del 2017 sono state definite tutte le attività
necessarie per l'allestimento dei locali, le competenze delle
strutture. Questa parte era in capo all'altro Assessorato che
presiede il collega Borrello dei Lavori pubblici. Il Dipartimento
delle politiche del lavoro e della formazione dovrebbe trasferirsi,
dovrebbe ultimare il trasloco - si pensa - alla fine dell'estate
2017, per cui con l'autunno i due Dipartimenti, oggi separati,
dovrebbero proprio confluire in uno unico.
Per quanto riguarda la domanda n. 2 (l'effettivo risparmio di
tale operazione), la disdetta della locazione di Saint-Christophe
Grand Charrière, perché verrebbe spostato in un altro Dipartimento,
che oggi è in affitto, comporterebbe un risparmio di 76.478 euro,
oltre ai tributi collegati come la TARI e la TASI.
Sulla domanda n. 3, come si evince dalle precedenti domande,
essendo i tre Dipartimenti riuniti in due soli, la scelta su dove
avrà sede l'Assessorato, tirando la monetina, rimane un cinquanta e
cinquanta. Stupisce un po' questa richiesta, ma comunque per
rispondere: ad oggi la sede dell'Assessorato è in Piazza della
Repubblica, quindi per ogni esigenza si può fare riferimento a
quella sede.
Presidente -
Per la replica, chiede la parola il collega
Guichardaz, ne ha facoltà.
Guichardaz (PD-SIN.VDA) -
Grazie Assessore per la
rassicurazione. Operazione che è stata intrapresa dalla precedente
maggioranza, su sollecitazione in particolare dell'ex Assessore
Donzel, un'operazione che è sicuramente auspicabile perché va nella
direzione di un contenimento e una razionalizzazione dei costi
delle strutture pubbliche e delle strutture regionali, che dovrebbe
essere, secondo me, fatta anche in termini di ragionamenti più
complessivi perché non è l'unico Assessorato ad avere sparsi in
giro per il circondario della Valle d'Aosta uffici decentrati.
Capisco che manchino gli spazi, ma credo che puntare a
razionalizzare, ad accorpare per quanto possibile sia oggi
un'esigenza imprescindibile anche proprio da un punto di vista
finanziario, economico e di risparmi.
La domanda alla quale lei ha risposto dicendo che tirerete poi
una monetina per cercare di capire non è così penso stupida.
Siccome è stato fatto un accorpamento di due dicasteri e vi è
in
itinere
un processo proprio di trasferimenti e di traslochi,
anche capire dove sarà collocata, se vi sarà una sede unica...sarà
collocata la sede di uno dei due Assessorati di cui lei ricopre le
deleghe...è domanda non così ovvia, quanto meno per me. Poi quando
avrà tirato la monetina e avrà poi deciso, magari ci farà
sapere.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK