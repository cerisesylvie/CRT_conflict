Consiglio Regionale della Valle d'Aosta - Oggetto del Consiglio n. 891 del 18 novembre 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ELEZIONI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 891 del 18 novembre 2009 - Resoconto
OGGETTO N. 891/XIII - Proposta di legge: "Modificazioni alle
leggi regionali 9 febbraio 1995, n. 4 (Elezione diretta del
sindaco, del vice sindaco e del consiglio comunale), e 24 ottobre
1997, n. 34 (Elezione diretta del sindaco, del vice sindaco e del
consiglio comunale. Votazione e scrutinio mediante apparecchiature
elettroniche)". (Approvazione di un ordine del giorno).
CAPO I
MODIFICAZIONI ALLA LEGGE REGIONALE 9 FEBBRAIO 1995, N.
4
Articolo 1
(Modificazioni all'articolo 14bis)
1. La rubrica dell'articolo 14bis della legge regionale 9
febbraio 1995, n. 4 (Elezione diretta del sindaco, del vice sindaco
e del consiglio comunale), è sostituita dalla seguente: "Cause
ostative alla candidatura".
2. Dopo il comma 2 dell'articolo 14bis della l.r. 4/1995 è
inserito il seguente:
"2bis. Per quanto riguarda le cause ostative alla candidatura
alle cariche di sindaco, vicesindaco e consigliere comunale, si
applicano le disposizioni dell'articolo 58 del decreto legislativo
18 agosto 2000, n. 267 (Testo unico delle leggi sull'ordinamento
degli enti locali).".
Articolo 2
(Modificazione all'articolo 18)
1. Al comma 3 dell'articolo 18 della l.r. 4/1995 le parole:
", come sostituito dall'articolo 2 della l.r. 22/2001" sono
soppresse.
Articolo 3
(Modificazioni all'articolo 25)
1. La lettera a) del comma 1 dell'articolo 25 della l.r.
4/1995 è abrogata.
2. Dopo il comma 1 dell'articolo 25 della l.r. 4/1995, come
modificato dal comma 1, è aggiunto il seguente:
"1bis. Sono, inoltre, esclusi dalle funzioni di presidente di
seggio e di segretario coloro che, alla data delle elezioni, hanno
superato il settantesimo anno di età.".
Articolo 4
(Modificazione all'articolo 30)
1. Al comma 2 dell'articolo 30 della l.r. 4/1995 dopo la
parola: "contrassegni" sono inserite le seguenti: ", aventi
diametro di centimetri 3,".
Articolo 5
(Modificazioni all'articolo 33)
1. Il comma 5 dell'articolo 33 della l.r. 4/1995 è sostituito
dal seguente:
"5. Nei casi di cui al comma 1, la raccolta delle firme dei
sottoscrittori, che debbono essere elettori iscritti nelle liste
del comune, deve avvenire su appositi moduli riportanti il
contrassegno di lista, il numero arabo progressivo di ciascun
candidato, il cognome, nome, data e luogo di nascita dei candidati,
nonché il cognome, nome, data e luogo di nascita degli elettori e
deve essere autenticata da uno dei soggetti di cui all'articolo 14
della l. 53/1990; deve essere indicato il comune nelle cui liste
l'elettore è iscritto. I presentatori che non sappiano o non siano
in grado di sottoscrivere per fisico impedimento possono fare la
loro dichiarazione in forma verbale, alla presenza di due
testimoni, innanzi ad un notaio o al segretario comunale o ad altro
impiegato all'uopo delegato dal sindaco. Della dichiarazione è
redatto apposito verbale, da allegare alla lista. Per la
determinazione dell'eventuale onorario dovuto al notaio o al
cancelliere si applica la normativa statale vigente.".
2. Il comma 7 dell'articolo 33 della l.r. 4/1995 è
abrogato.
3. Al comma 8 dell'articolo 33 della l.r. 4/1995 le parole:
"dall'articolo 15, comma 1, della l. 55/1990, e successive
modificazioni." sono sostituite dalle seguenti: "dall'art. 58 del
d.lgs. 267/2000.".
4. Il comma 10 dell'articolo 33 della l.r. 4/1995 è
sostituito dal seguente:
"10. È obbligatoria la presentazione di un contrassegno di
lista, anche figurato. Tale presentazione dev'essere fatta in tre
esemplari con diametro di centimetri 10, da riprodurre sui
manifesti delle liste dei candidati, e tre esemplari con diametro
di centimetri 3, da riprodurre sulla scheda di votazione.".
Articolo 6
(Modificazioni all'articolo 34)
1. Il comma 4 dell'articolo 34 della l.r. 4/1995 è sostituito
dal seguente:
"4. La raccolta delle firme dei sottoscrittori, che debbono
essere elettori iscritti nelle liste del comune, deve avvenire su
appositi moduli riportanti il contrassegno di lista, il numero
arabo progressivo di ciascun candidato, il cognome, nome, data e
luogo di nascita dei candidati, nonché il cognome, nome, data e
luogo di nascita degli elettori e deve essere autenticata da uno
dei soggetti di cui all'art. 14 della l. 53/1990; deve essere
indicato il comune nelle cui liste l'elettore è iscritto. I
presentatori che non sappiano o non siano in grado di sottoscrivere
per fisico impedimento possono fare la loro dichiarazione in forma
verbale, alla presenza di due testimoni, innanzi ad un notaio o al
segretario comunale o ad altro impiegato all'uopo delegato dal
sindaco. Della dichiarazione è redatto apposito verbale, da
allegare alla lista. Per la determinazione dell'eventuale onorario
dovuto al notaio o al cancelliere si applica la normativa statale
vigente.".
2. Al comma 6 dell'articolo 34 della l.r. 4/1995 le parole:
"dall'articolo 15, comma 1, della l. 55/1990, e successive
modificazioni." sono sostituite dalle seguenti: "dall'articolo 58
del d.lgs. 267/2000.".
3. Il comma 8 dell'articolo 34 della l.r. 4/1995 è sostituito
dal seguente:
"8. È obbligatoria la presentazione di un contrassegno di
lista, anche figurato. Tale presentazione dev'essere fatta in tre
esemplari con diametro di centimetri 10, da riprodurre sui
manifesti delle liste dei candidati, e tre esemplari con diametro
di centimetri 3, da riprodurre sulla scheda di votazione.".
Articolo 7
(Modificazioni all'articolo 35)
1. Alla lettera b) del comma 1 dell'articolo 35 della l.r.
4/1995 è aggiunto, in fine, il seguente periodo: "in tali casi la
Commissione assegna un termine di non oltre 24 ore per la
presentazione di un nuovo contrassegno;".
2. Alla lettera c) del comma 1 dell'articolo 35 della l.r.
4/1995 le parole: "dall'articolo 15, comma 1, della l. 55/1990, e
successive modificazioni" sono sostituite dalle seguenti:
"dall'articolo 58 del d.lgs. 267/2000".
3. Dopo la lettera g) del comma 1 dell'articolo 35 della l.r.
4/1995 è inserita la seguente:
"gbis) assegna un numero progressivo ai singoli candidati di
ciascuna lista secondo l'ordine in cui vi sono iscritti;".
Articolo 8
(Modificazione all'articolo 37)
1. Al comma 1 dell'articolo 37 della l.r. 4/1995 dopo le
parole: "rappresentanti di lista" sono aggiunte le parole: ", di
cui uno effettivo ed uno supplente,".
Articolo 9
(Modificazioni all'articolo 41)
1. Il comma 1 dell'articolo 41 della l.r. 4/1995 è sostituito
dal seguente:
"1. Il voto è dato dall'elettore presentandosi personalmente
all'ufficio elettorale. L'elettore affetto da infermità, che ne
rendano impossibile l'allontanamento dall'abitazione, ha diritto al
voto domiciliare ai sensi della normativa statale
vigente.".
2. Il comma 2 dell'articolo 41 della l.r. 4/1995 è sostituito
dal seguente:
"2. I ciechi, gli amputati delle mani, gli affetti da
paralisi o da altro impedimento di analoga gravità esercitano il
diritto elettorale con l'aiuto di un cittadino iscritto nelle liste
elettorali di un qualunque comune della Repubblica che sia stato
volontariamente scelto dall'interessato come
accompagnatore.".
3. Al comma 8 dell'articolo 41 della l.r. 4/1995 le parole:
"l'Unità sanitaria locale" sono sostituite dalle seguenti:
"l'Azienda regionale sanitaria USL".
Articolo 10
(Modificazioni all'articolo 53)
1. Il comma 3 dell'articolo 53 della l.r. 4/1995 è sostituito
dal seguente:
"3. Ciascun elettore ha diritto di votare per un candidato
alla carica di sindaco e per un candidato alla carica di vice
sindaco ad esso collegato, segnando il relativo contrassegno.
Qualora l'elettore abbia tracciato un segno sia su un contrassegno
di lista, sia sui nominativi dei candidati alla carica di sindaco e
di vice sindaco collegati alla lista votata, il voto si intende
validamente espresso. Può altresì esprimere tre voti di preferenza
per i candidati alla carica di consigliere comunale compresi nella
lista collegata ai candidati alle cariche di sindaco e di vice
sindaco prescelti, scrivendone il cognome nelle apposite righe
stampate sotto il medesimo contrassegno. È possibile indicare il
numero arabo corrispondente a coloro che si vogliono votare. Sono
vietati altri segni o indicazioni.".
2. Al comma 7 dell'articolo 53 della l.r. 4/1995 dopo le
parole: "il maggior numero di voti non abbia" sono aggiunte le
parole: ", in fase di proclamazione degli eletti,".
Articolo 11
(Modificazioni all'articolo 54)
1. Al comma 2 dell'articolo 54 della l.r. 4/1995 la parola:
"due" è sostituita dalla parola: "tre".
2. Al comma 3 dell'articolo 54 della l.r. 4/1995 è aggiunto,
in fine, il seguente periodo: "È possibile indicare il numero arabo
corrispondente a coloro che si vogliono votare.".
3. Al comma 10 dell'articolo 54 della l.r. 4/1995 la parola:
"due" è sostituita dalla parola: "tre".
Articolo 12
(Modificazioni all'articolo 59)
1. Al comma 2 dell'articolo 59 della l.r. 4/1995 la parola:
"due" è sostituita dalla parola: "tre".
2. Al comma 3 dell'articolo 59 della l.r. 4/1995 è aggiunto,
in fine, il seguente periodo: "È possibile indicare il numero arabo
corrispondente a coloro che si vogliono votare.".
3. Al comma 9 dell'articolo 59 della l.r. 4/1995 la parola:
"due" è sostituita dalla parola: "tre".
Articolo 13
(Modificazione all'articolo 60)
1. Il comma 2 dell'articolo 60 della l.r. 4/1995 è sostituito
dal seguente:
"2. Qualora il numero di votanti non abbia raggiunto la
percentuale di cui al comma 1 o l'unica lista presentata non abbia
riportato un numero di voti validi superiori al cinquanta per cento
dei votanti, l'elezione è nulla. In tal caso il Presidente della
Regione fissa con proprio decreto la data delle nuove elezioni, che
devono svolgersi entro sessanta giorni e nomina con proprio decreto
un Commissario che esercita le funzioni conferitegli con il
medesimo provvedimento.".
Articolo 14
(Modificazione all'articolo 62)
1. Al comma 3 dell'articolo 62 della l.r. 4/1995 dopo le
parole: "ed eventualmente il nome" sono aggiunte le parole: ", o il
numero arabo".
Articolo 15
(Modificazione all'articolo 73)
1. Il comma 2 dell'articolo 73 della l.r. 4/1995 è
abrogato.
Articolo 16
(Inserimento dell'articolo 81bis)
1. Dopo l'articolo 81 della l.r. 4/1995 è inserito il
seguente:
"Articolo 81bis
(Rinvio alla normativa statale)
1. Per quanto non disposto dalla presente legge, si
osservano, in quanto applicabili, le disposizioni statali per
l'elezione degli organi delle amministrazioni comunali.".
Articolo 17
(Disposizioni di coordinamento)
1. Le parole "Presidente della Giunta regionale", ovunque
ricorrano, sono sostituite dalle parole "Presidente della Regione"
comprensive dell'articolo o della preposizione articolata necessari
nel contesto.
2. Le parole "Presidenza della Giunta regionale", ovunque
ricorrano, sono sostituite dalle parole "Presidenza della Regione"
comprensive dell'articolo o della preposizione articolata necessari
nel contesto.
3. Le parole "Servizio elettorale e vigilanza anagrafica
della Presidenza della Giunta regionale", ovunque ricorrano, sono
sostituite dalle parole "competente struttura regionale"
comprensive dell'articolo o della preposizione articolata necessari
nel contesto.
Articolo 18
(Allegati)
1. Gli allegati A e B alla l.r. 4/1995 sono sostituiti dagli
allegati A e B alla presente legge.
CAPO II
MODIFICAZIONI ALLA LEGGE REGIONALE 24 OTTOBRE 1997, N.
34
Articolo 19
(Modificazioni all'articolo 3)
1. Alla lettera n) del comma 1 dell'articolo 3 della legge
regionale 24 ottobre 1997, n. 34 (Elezione diretta del Sindaco, del
Vice Sindaco e del Consiglio comunale. Votazione e scrutinio
mediante apparecchiature elettroniche), la parola: "due", ovunque
ricorra, è sostituita dalla parola: "i".
2. Alla lettera o) del comma 1 dell'articolo 3 della l.r.
34/1997 la parola: "due" è soppressa.
CAPO III
DISPOSIZIONI FINALI
Articolo 20
(Disposizione finale)
1. Le disposizioni di cui alla presente legge si applicano a
decorrere dalle prime elezioni comunali successive all'entrata in
vigore della stessa.
Articolo 21
(Dichiarazione d'urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Allegati
(omissis)
Président
- On passe maintenant à l'examen de l'ordre du
jour présenté par les Conseillers Empereur, Salzone, La Torre et
Lattanzi. La discussion est ouverte.
La parole au Conseiller Empereur.
Empereur (UV)
- Merci, M. le Président. Approfitto dei
minuti che mi sono messi a disposizione per fare alcune
considerazioni sul tema di carattere generale. La prima questione a
cui tengo molto è sulla correttezza di comportamento, credo che se
alcune forze politiche di opposizione auspicavano una riforma, sia
assolutamente legittimo e faccia parte assolutamente dei ruoli.
Tengo a dire in modo chiaro che le forze di maggioranza, in
particolar modo l'Union Valdôtaine ha dichiarato fin da subito una
disponibilità al confronto, non ha mai parlato di riforme, ma ha
dato una disponibilità ad un confronto anche successivo, così come
lo abbiamo voluto esplicitare nell'ambito dell'ordine del giorno
che abbiamo presentato e che in parte con gli interventi del
Presidente e del collega Zucchi è stato illustrato.
È un ordine del giorno che verte su due temi: il primo è quello
riferito ad una norma che trova applicazione per la prima volta,
ossia il limite dei mandati, quindi quale può essere il ruolo dei
sindaci che sono al termine; l'altro si riferisce al codice delle
autonomie, di cui si parla da un po' di tempo e che probabilmente
sarà di prossima approvazione.
Per quanto concerne il primo tema, è sviluppato in modo chiaro,
semplice; consideriamo il principio del limite dei mandati previsto
dalla normativa una volontà importante del sistema delle autonomie
di conservare inalterati i principi che sono alla base dell'attuale
legge elettorale. È, ripeto, un principio che troverà applicazione
per la prima volta nella prossima consultazione generale comunale.
Abbiamo anche fugato un dubbio che in qualche modo si era
introdotto all'interno della discussione della I Commissione e che
risulta legittimo che un sindaco che è al termine del proprio
mandato, 2 o 3 mandati a seconda della dimensione del comune, possa
svolgere una funzione di vicesindaco. Abbiamo voluto con questo
ordine del giorno evitare una criminalizzazione del ruolo di chi ha
servito la propria comunità per un determinato periodo e che in
determinate realtà può essere uno strumento utile a non disperdere
competenze e conoscenze acquisite. Tuttavia abbiamo voluto con
questo ordine del giorno anche essere espliciti di fronte ad
eventuali distorsioni di una norma, che sembra sufficientemente
chiara e quindi abbiamo rivolto un duplice invito: uno ai sindaci
uscenti che eventualmente si ricandideranno vicesindaco e l'altro
alle forze politiche, affinché ci sia un approccio chiaro nel
rispetto delle regole, con un elevato profilo etico, e che sia
caratterizzato da correttezza morale.
L'altro aspetto è riferito al codice delle autonomie di prossima
approvazione, abbiamo detto che una volta approvato...
probabilmente, anche se non obbligatoriamente dal punto di vista
normativo... ma dal punto di vista politico una riflessione la
dovremo fare. Ecco la ragione per la quale abbiamo ritenuto di dare
mandato alla I Commissione per approfondire le tematiche che si
svilupperanno all'interno di questa novità legislativa, valutando
il quadro nazionale senza dimenticare che la nostra sul tema è
piena autonomia decisionale e abbiamo detto che il lavoro che
andremo a produrre sarà a beneficio delle elezioni comunali del
2015. Questo per sommi capi il contenuto dell'ordine del giorno,
che evidentemente invitiamo a votare.
Président
- La parole au Conseiller Lattanzi.
Lattanzi (PdL)
- Grazie, Presidente. Voglio esprimere su
questo ordine del giorno due ringraziamenti e un invito. I due
ringraziamenti vanno anzitutto al Presidente della I Commissione,
al collega Zucchi, che ha voluto dall'inizio di questa legislatura
porre con grande forza il tema della rivisitazione delle regole
della democrazia di questa Regione. È evidente che su questo tema
le sensibilità erano e in alcuni casi rimangono diverse, ma credo
sia giusto riconoscere che lo sforzo e il lavoro e la tenacia con
le quali ha perseguito tale obiettivo, oggi portano questa
Assemblea ad aprire una fase nuova di riflessione e di valutazione.
Diceva il collega Empereur giustamente che anche a livello
nazionale giungono indicazioni in questo senso... il codice etico
delle autonomie... che vanno ad affrontare una tematica complessa
come quella della rappresentatività democratica nelle comunità
locali, che sia compatibile con un nuovo processo dei costi che
devono essere sostenuti. Potrebbe essere un tema che da parte
nostra, che abbiamo la nostra potestà legislativa, potrebbe essere
cassato come qualcosa che riguarda gli altri. Noi vogliamo fare il
secondo ringraziamento alle forze di maggioranza che hanno voluto
invece proprio in queste ultime ore aprire una porta al dialogo e
dare l'opportunità alla commissione, a questo Consiglio di tornare
su una riflessione seria in tale direzione: la rappresentatività
nelle collettività, quelle più piccole in particolare, e
l'equilibrio dei costi della politica, che non sono solo quelli
della politica dei costi delle spese delle consulenze, ma anche
quelli dell'organizzazione della democrazia sul territorio. Ho
detto due ringraziamenti... e un invito che va alle altre forze di
opposizione che hanno anch'esse fatto delle proposte, invitiamo
queste forze che come noi sono all'opposizione a dare il loro
contributo nella commissione competente. Lo so che in politica
qualche volta si deve fare un passo indietro per farne magari molti
avanti, credo che forse l'esempio possa arrivare proprio da Il
Popolo della libertà, che su questo tema ha fatto dei passi
indietro, facendo venir meno alcune pressanti richieste che il
nostro gruppo aveva portato avanti, nell'ottica di ottenere per la
comunità valdostana un sistema migliore per le prossime elezioni
comunali. È evidente che non riteniamo sufficienti le piccole
modifiche che verranno apportate dalla 72 all'attuale legge, ma
confidiamo che questo Consiglio possa nei prossimi mesi, e magari
con la giusta distanza dalle prossime indicazioni elettive, fare
quello che in passato si è espresso come volontà, ma che non si è
riusciti a fare. Proprio sull'esempio di quello che Il Popolo della
libertà ha fatto oggi, ossia dei passi indietro per fare dei passi
avanti insieme, invitiamo le forze di opposizione ad affrontare
questo dialogo scevri dai condizionamenti ideologici, ma anche dai
teatrini della politica che hanno portato alcuni componenti di
questo Consiglio ad esprimere giudizi negativi, perché su un tema
così importante come le regole condivise della democrazia si
possano immaginare sotterfugi o chissà quali scorciatoie. Noi
abbiamo ottenuto un obiettivo politico, ne rivendichiamo la
paternità, ossia porre a quest'aula l'opportunità di riflettere e
dibattere su questo tema.
Président
- La parole au Conseiller Donzel.
Donzel (PD)
- Grazie, Presidente. Cari colleghi, vedete,
quest'ordine del giorno presenta due aspetti di grande importanza:
in uno ci si rende conto che la legge che è stata scritta e che è
in vigore presenta qualche difficoltà rispetto al fatto che un
sindaco che ha concluso i 3 mandati potrebbe ricandidarsi nella
funzione di vicesindaco e vorrei chiedere ai colleghi che erano con
me in I Commissione se mai una volta il Partito Democratico ha
detto:
"qui ci sarà qualcuno che farà il furbo, si candida a
vicesindaco per poi fare il sindaco"
. Mai il Partito
democratico ha usato questa idea, a noi non appartiene la mentalità
di fare leggi contro i furbetti. Altri dicevano queste cose, altri
sono andati sui giornali a dire:
"no, non vogliamo neanche più
il vicesindaco"
, fino a qualche ora fa, poi con grande
duttilità politica in 2 ore hanno fatto una giravolta micidiale e
adesso dicono:
"dobbiamo cautelarci"
e riconoscono la figura
del vicesindaco! In 2 ore si cambia completamente assetto politico
e sarà chiaro che collaborare in I Commissione con chi in 2 ore può
cambiare un'opinione così, dopo aver occupato tutti i giornali
valdostani con questa storia:
"vogliamo lo stesso sistema come a
livello nazionale, non vogliamo più l'elezione del
vicesindaco"
... adesso arrivate qui e dite:
"ci mancherebbe,
vogliamo difendere quel modello valdostano"
... Questo è un
aspetto.
Io però non ci sto all'insinuazione che il PD vuole buttare nel
cestino chi ha grande competenza politica. Vi racconto una storia:
è la storia di Enrico Borghi, il Presidente dell'UNCEM, Sindaco nel
1995 a Vogogna con il 57 per cento dei suffragi e rieletto Sindaco
nel 1999 con il 73 per cento dei voti, tutti lo vogliono. Dopodiché
a livello nazionale c'è una legge che dice che dopo 2 mandati devi
metterti da parte. Cosa fa Enrico Borghi? Si è candidato, non era
più eleggibile a sindaco per limiti di legge e nella consiliatura
successiva ha svolto in seno al Consiglio comunale il ruolo di
Capogruppo, ha fatto il Consigliere comunale, nessuno lo ha buttato
nel cestino! Cosa è successo alla fine di quei 5 anni? È di nuovo
Sindaco di Vogogna, ha rispettato la legge, nessuno lo ha buttato
nel cestino e poi i cittadini hanno detto:
"questo deve tornare
a fare il sindaco, perché è bravo"
. Allora quando mai abbiamo
detto che vogliamo liberarci delle competenze di chi è stato un
bravo sindaco? Diciamo che vi è una legge che prevede che tu ti
debba fermare un attimo, vai nel consiglio comunale... addirittura
la legge valdostana consente di fare pure l'assessore... quindi non
è che sei messo da parte, continui a dare la tua esperienza. Mai
nessuno di noi quindi ha detto che bisogna buttare via l'esperienza
dei sindaci e non accettiamo che qualcuno ci metta nella condizione
di dire cose che non abbiamo mai detto! Abbiamo sempre detto che
nelle grandi democrazie si distingue fra incarico esecutivo e
incarico legislativo, nelle grandi democrazie si mettono i vincoli
all'incarico esecutivo e non ci sono vincoli per gli incarichi
legislativi. In Valle d'Aosta c'è la confusione totale, perché
alcune forze politiche legittimamente sono libere, hanno messo dei
limiti, ma non di legge, ma nei loro partiti ai mandati che la
gente deve fare nelle cariche legislative; liberissimi di farlo, ma
è un problema di quelle forze politiche scusate! Noi non abbiamo
mai detto che c'è un limite di mandati per chi fa il consigliere
comunale, lo faccia anche a vita, dà un contributo alla comunità
soprattutto nei piccoli comuni. Sono altre le forze politiche che
mettono questi limiti di mandato, non venite a rimpallare su di noi
delle responsabilità... che abbiamo detto delle cose che non
abbiamo mai detto!
Quanto a questo aspetto dell'ordine del giorno, visto che si
faceva un ritocco alla legge, era più opportuno non fare un invito:
"non candidatevi"
, ma metterlo nella legge con un
emendamento. Emendamento che abbiamo proposto, un emendamento che
non butta fuori i sindaci dal consiglio comunale, ma dice solo che
il sindaco non si può ricandidare alla carica di sindaco e
vicesindaco, ossia si può ricandidare a consigliere e quindi fare
addirittura l'assessore. Questo ha detto il PD, dicendo:
"visto
che si ritocca la legge, scriviamolo in una legge"
, ma perché?
Perché, essendo scritto in una legge, non ci può essere nessun
equivoco fra i cittadini, nessuna ambiguità, non si gioca a "tu sei
più morale di me, meno morale", proprio la maggioranza ci aveva
detto di non trattare eticamente questi problemi. Io sono sorpreso
da tale ordine del giorno, siete stati voi a dire di non metterla
sul piano etico quando c'è stato ad esempio "il caso Lanièce", ma
di andare a guardare le norme, allora scriviamole chiare, siamo dei
legislatori, scriviamo una legge chiara, leggibile; questo era
l'obiettivo.
Il secondo punto che giudico... la questione mi aveva
appassionato quest'anno, anche se non sono andato sui giornali come
altri... ce l'avevo a cuore... la "cosa" di poter vivacizzare il
dibattito nei consigli comunali... ho scelto un'altra strada per
fare questo lavoro, oggi prendo atto della sconfitta totale
politica su tale punto, succede in politica, continueremo a
lavorare in I Commissione, ma, scusate, non accetto l'invito a
lavorare in I Commissione posto in questi termini, ossia sulle
modifiche successive si lavorerà su un testo... che non ha neanche
chiesto il parere rispetto alla volontà di lavorare di Vallée
d'Aoste Vive-Renouveau e del PD... ma quando mai non abbiamo
lavorato? Perché non ce lo avete chiesto di poter lavorare con voi
sulla modifica del codice delle autonomie? Avete deciso di lavorare
con il PdL e poi comunicarci le modifiche, ossia ditecelo! Questa
cosa non ha la firma del nostro Capogruppo, quindi non è un invito,
ma è prendere o lasciare, che è diverso; un invito era chiedere
cortesemente al nostro Capogruppo se aveva intenzione di
sottoscrivere questo documento e, nel caso in cui non lo avesse
sottoscritto, si poteva dire che c'era un atteggiamento di non
disponibilità, ma voi non ce lo avete chiesto, ce lo avete sbattuto
sotto il naso in Consiglio regionale. È questa la disponibilità che
chiedete a chi ha lavorato correttamente in I Commissione?
Guardate poi cosa avete scritto:
"segnalato, comunque sia, la
necessità
- una volta approvato il cosiddetto "Codice delle
autonomie" -
di una riflessione..."
e, se lo Stato non
approvasse il codice delle autonomie, se ci mettesse 2, 3, 4 anni,
magari si va ad elezioni anticipate... noi in Valle d'Aosta
lasciamo tutto cosi? È una formulazione che non mi piace, perché ci
eravamo presi l'impegno... non lo si fa adesso, lo si farà negli
anni a venire... di mettere mano alla legge elettorale, non
dobbiamo aspettare che lo Stato faccia la riforma per fare la
nostra e, se non la fa, non la facciamo mai la nostra? Anche come
formulazione quindi è infelice e soprattutto viene meno quella
correttezza che aveva caratterizzato per 2 anni i lavori della I
Commissione, quindi non lo posso assolutamente accettare.
Président
- La parole au Conseiller Bertin.
Bertin (VdAV-R)
- È perlomeno ridicolo il fatto che il
Consiglio regionale esprima degli indirizzi rivolti a dei cittadini
sull'opportunità o meno che questi si candidino alle future
elezioni comunali. Il Consiglio regionale non fa degli auspici, ma
produce delle norme, se si vuole disciplinare una questione, si fa
una legge, non si fanno degli auspici; fra l'altro, degli auspici
provenienti da delle forze politiche che hanno su questo argomento
delle ineleggibilità e incompatibilità dei precedenti, la cui
credibilità... non è così importante. Non so che valore possano
avere questi inviti generici, non vedo cosa c'entri il Consiglio
regionale su questo. Se il Consiglio regionale vuole intervenire,
ha la possibilità di farlo attraverso una legge: questo è il ruolo
del Consiglio! Fra l'altro, non condividiamo il fatto che risulti
legittima la possibilità di candidarsi alla carica di vicesindaco
da parte di un sindaco uscente; a nostro avviso, la situazione è
più complessa e non è così certo; peraltro è invece certo il fatto
che non è possibile per un candidato vicesindaco, ex sindaco,
rientrare in sostituzione di un eventuale sindaco dimissionario.
Proprio perché le condizioni di eleggibilità devono essere
possedute al momento dell'elezione e non dopo, pertanto decadrebbe
come è successo alle elezioni regionali a certi consiglieri.
Anche il riferimento al codice delle autonomie dimostra dal
punto di vista autonomistico una certa subalternità rispetto allo
Stato... come giustamente sottolineava Donzel, si aspetta questo
intervento e poi eventualmente il Consiglio interverrà. Capisco che
questa è la formalizzazione di un accordo politico fra la
maggioranza e il PdL, ma non mi sembra un grande accordo e
soprattutto mi sembra che segni un'evidente subalternità da parte
della nostra Regione rispetto allo Stato. Abbiamo peraltro
competenza esclusiva e primaria e, se si vuole intervenire, non c'è
questa necessità di aspettare e, come giustamente diceva Donzel, se
poi non viene fatto, non lo facciamo neanche noi? Su questo ordine
del giorno pertanto voteremo in modo contrario, perché lo riteniamo
contraddittorio; fra l'altro, aumenta ancor più la confusione,
invece di chiarire una situazione. Grazie.
Président
- La parole au Président de la Région,
Rollandin.
Rollandin (UV)
- Grazie, Presidente. Credo che due
precisazioni vadano fatte su questo documento che i tre Capigruppo
di maggioranza hanno discusso con i rappresentanti de Il Popolo
della libertà, ma ragionando su quello che è successo e che era in
discussione oggi all'ordine del giorno e su quali sono le
motivazioni per le quali si è giunti a questo ordine del giorno.
C'era una discussione su una legge che veniva presentata in un
certo modo, la valutazione che è stata fatta sotto questo profilo è
di dire:
"l'interesse a ragionare su questo..."
, che poi
adesso sento è condiviso da tutti, ossia di continuare a ragionare
su eventuali modifiche e il modo con cui è stato presentato questo
ordine del giorno tiene conto di due aspetti: uno, l'invito, il
fatto di invitare e di fare auspici, credo che, se facciamo la
raccolta degli ordini del giorno che sono stati votati in questo
Consiglio, ce ne sono di tutti i tipi: "raccomanda", "invita",
"sollecita", "tiene conto", di tutto... quindi non capisco questa
notazione che non si può invitare. Certamente il fatto dell'invito
rispetto agli eventuali emendamenti di cui parlava il collega
Donzel... sono diversi, perché, invece di metterlo in legge,
riteniamo che ci sia la possibilità di invitare i sindaci uscenti
ad avere un certo tipo di comportamento, basta, tutto lì.
Sul punto del dare mandato alla I Commissione consiliare
permanente ad approfondire ed eventualmente definire ulteriori
novità legislative tenendo conto del nuovo quadro nazionale in
materia... e "tenuto conto" vuol dire che, se c'è, se ne tiene
conto, altrimenti si può lavorare lo stesso...
(interruzione del Consigliere Donzel, fuori
microfono)
...sì, ma dà mandato, il mandato è questo. Io leggo quello che è
sottoposto alla vostra attenzione, per quello che non vorrei vi
fossero equivoci! Qui l'impegno è quello di tener conto di
un'esigenza che comunque si porrà e il traguardo è il 2015, perché
sapevamo che se mettevamo una data diversa, andavamo di nuovo
incontro alle stesse difficoltà. È allora corretto dire che è
meglio prendersi un impegno che è valutabile e valutato anche a
seguito dell'esperienza che avremo fra qualche mese alle elezioni,
ma intanto lo prepariamo, cominciamo a lavorare su questo. Se ci
sarà il codice delle autonomie, questa è una discussione che si
apre per tutti e su tutto, poi non vuol dire che noi dobbiamo...
anzi abbiamo già detto una serie di opzioni che non potranno essere
quelle, né c'è stato un riferimento alcuno a questo tipo di logica.
Mi sembrava non fuori luogo, come altre volte all'interno di forze
politiche... in questo caso c'era un'esigenza di arrivare ad un
discorso che fosse condiviso da presentare in Consiglio. L'invito è
quello di lavorare tenendo conto della volontà di raggiungere un
obiettivo: quello di riconsiderare alcuni aspetti che sono stati
sollecitati, tener conto di altre sollecitazioni che verranno...
sicuramente se vogliamo arrivare a una ristrutturazione che sia
valida, condivido il fatto che dovrà essere oggetto di mediazione.
Non sarà il risultato di una progettazione o di un progetto che di
colpo viene accolto da tutti, ma sarà una mediazione, come succede
in tutte le riforme, non c'è mai stata una riforma che sia stata in
qualche modo conseguente ad un progetto di legge presentato, mai!
Credo quindi che l'invito sia quello di aprire un discorso sereno e
tranquillo che tenga conto di questa posizione, nulla di più. Non
c'è nulla di più in questo ordine del giorno, solo che volevamo
evitare di andare ad un confronto... un muro contro muro su un
discorso di questa natura, ci sembrava poco corretto. Su altri
ragionamenti come quelli che sono stati sollecitati e di cui
abbiamo già detto abbiamo espresso il nostro parere, perché non
riteniamo che su quella proposta sia il caso di andare: ecco quello
che è successo, tutto lì. Invitiamo quindi a votare l'ordine del
giorno, che ha avuto una sua presentazione con questo tipo di
logica che ho cercato di riassumere. Non è, credo, offensivo verso
nessuno: dà un mandato di arrivare ad una definizione di un
progetto che sia il più possibile condiviso.
Président
- Je soumets au vote l'ordre du jour, qui
récite:
Ordine del giorno
Il Consiglio regionale della Valle d'Aosta
Richiamato il dibattito svoltosi sui progetti di legge
regionale di modifica della legge regionale 9 febbraio 1995, n. 4
(Elezione diretta del Sindaco, del Vice Sindaco e del Consiglio
comunale);
Richiamate le disposizioni previste dall'articolo 30bis della
legge regionale 7 dicembre 1998, n. 54 (Sistema delle Autonomie in
Valle d'Aosta), che prevede, ai commi 2 e 3, l'impossibilità per i
Sindaci di essere immediatamente rieletti alla medesima carica,
dopo la scadenza del secondo o del terzo mandato consecutivo, a
seconda delle dimensioni del Comune;
Tenuto conto che il mantenimento del limite nel numero dei
mandati s'inserisce nella volontà comune del Sistema delle
Autonomie di conservare inalterati i principi che sono alla base
dell'attuale legge elettorale;
Considerato che tale previsione normativa trova per la prima
volta applicazione, ai sensi del comma 3 del suddetto articolo, in
occasione delle prossime elezioni generali comunali del 23 maggio
2010;
Accertato che risulta comunque legittimo per un Sindaco che
si trovi nelle condizioni di ineleggibilità di cui sopra,
candidarsi alle prossime elezioni generali comunali alla carica di
Vice Sindaco;
Preso atto che tale eventualità possa rappresentare per gli
enti locali, in particolare per quelli di piccole dimensioni, uno
strumento utile a non disperdere un patrimonio di competenze e di
conoscenze acquisite;
Valutato, tuttavia, necessario che si mantenga alta
l'attenzione nel sistema autonomistico valdostano quanto ad
eventuali distorsioni dei principi contenuti nelle suddette leggi,
evitando, in questo modo, comportamenti non coerenti rispetto al
sistema delle regole condivise;
Segnalato, comunque sia, la necessità - una volta approvato
il cosiddetto "Codice delle Autonomie" - di una riflessione in
merito alle eventuali implicazioni sulla normativa
regionale;
Invita
- I Sindaci, che si trovano nelle condizioni di
ineleggibilità previste dall'articolo 30bis della legge regionale 7
dicembre 1998, n. 54, a valutare attentamente l'opportunità della
loro candidatura alla carica di Vice Sindaco, in modo tale che i
principi fondamentali insiti nella legge elettorale e nella legge
sul sistema delle autonomie in Valle d'Aosta, possano orientare le
scelte individuali garantendo, altresì, l'elevato profilo etico che
caratterizza il sistema degli Enti locali;
- Le forze politiche presenti in Valle d'Aosta ad avvicinarsi
alle prossime elezioni comunali, assumendo attitudini coerenti con
il suddetto modello di comportamento, caratterizzato da correttezza
morale, al fine di scoraggiare l'eventuale ricorso a prassi non
corrette.
Dà mandato
alla prima Commissione consiliare permanente ad approfondire
ed eventualmente definire ulteriori novità legislative, tenendo
conto del nuovo quadro nazionale in materia, nel rispetto della
nostra piena autonomia, a beneficio delle elezioni generali
comunali del 2015.
F.to: Empereur - Salzone - La Torre - Lattanzi.
Conseillers présents et votants: 32
Pour: 25
Contre: 7
Le Conseil approuve.
Président
- Nous passons maintenant à l'examen article
par article de la proposition de loi.
A l'article 1
er
il y a l'amendement n° 1 du Partito
Democratico.
La parole au Conseiller Donzel.
Donzel (PD)
- Sarà un intervento brevissimo. Lo spirito
di questo emendamento è quello di riuscire a tradurre in norma
quello che è semplicemente l'auspicio espresso dall'ordine del
giorno precedente. Perché tradurlo in norma? Perché è sempre
possibile un non rispetto di un invito etico e proprio lo spirito
nostro era quello che, volendo evitare che qualcuno potesse... non
frodare, perché non c'è nessuna frode, ma che qualcuno potesse...
di fronte al fatto che in modo naturale un vicesindaco che ha fatto
tre mandati da sindaco diventasse sindaco, quindi, per esempio,
grazie all'elezione in Consiglio regionale del sindaco, il
vicesindaco diventa sindaco, a quel punto un qualunque cittadino
potrebbe ricorrere e si aprirebbe un periodo di vacanza giuridica
in attesa di un giudizio, di un'espressione di un parere giuridico
su questa cosa, che, secondo me, è da evitare. Questo proprio
perché, come si era detto, abbiamo fatto una legge per dare
stabilità, per rafforzare i consigli comunali, perché non ci siano
dubbi su chi governa o no. Ora un sindaco sottoposto ad un
contenzioso giudiziario secondo noi è un sindaco più debole, è un
sindaco che è in difficoltà, quindi l'emendamento ha questo
obiettivo.
Specifico gli altri emendamenti successivi: sono tutti nella
logica di impedire questo tipo di candidatura, andando ad
invalidare addirittura la possibilità di presentare l'intera lista
nel qual caso questo avvenga. Sono delle forme che ormai sono
ritenute indispensabili nella giurisprudenza contemporanea, per
evitare i contenziosi dopo una legge elettorale, ossia facciamo una
campagna elettorale, si vota e poi c'è un'incertezza sull'esito
della votazione. L'emendamento quindi è volto a rafforzare la legge
attuale e a darle maggiore solidità e noi lo riteniamo più forte di
un semplice ordine del giorno.
Président
- La parole au Conseiller La Torre.
La Torre (FA)
- Grazie, Presidente. Vista l'ora tarda,
intervengo molto rispettosamente, anche valutando l'importanza del
contributo che il PD sta cercando di dare con questi emendamenti,
per chiederne il ritiro, anche perché credo che gli interventi che
ci sono stati, sia del Presidente, sia del collega Empereur,
abbiano spiegato come non ci sia coincidenza in questa fase
rispetto alla discussione della legge, quindi mettendoci in
condizioni di non esprimere un voto contrario o di astensione.
Chiediamo quindi un ritiro per poterne discutere nelle fasi
successive che seguiranno al dibattito sulla legge.
Président
- La parole au Président de la Région,
Rollandin.
Rollandin (UV)
- Devo anche una risposta su questo tema,
rispetto all'invito, al fatto che non condividiamo questo passaggio
di inserirlo nella legge, perché la posizione dell'eventuale
subentro... non l'elezione perché quello che crea l'impedimento è
la nuova presentazione come sindaco, non l'eventuale subentro ed è
la ragione per cui diciamo che invitiamo questo... laddove è
possibile, di evitarlo, perché ci rendiamo conto che ci sono queste
situazioni. Non c'è però nessun impedimento, altrimenti sarebbe già
nella sostituzione... ossia se è vicesindaco, nel momento in cui il
sindaco è in ferie, o è assente, è chiaro che svolge le funzioni
del sindaco, temporaneamente, come potrebbe essere nel momento in
cui subentra per altre ragioni, "toccando ferro", per un decesso o
per qualcosa... è un subentro, non è al momento dell'elezione,
questo lo abbiamo verificato ed è legittimamente autorizzato a
subentrare nel ruolo svolto dal sindaco eletto; questo lo voglio
precisare per evitare che ci siano fraintendimenti, poi mi rendo
conto che la posizione della legge ha tutto un altro impatto.
Non sto a tornare sul ragionamento svolto dal collega Donzel,
che ha un'altra logica; noi non riteniamo di accedere a questo... e
anche gli esempi che sono stati richiamati... conosciamo molto bene
il collega Borghi, sappiamo la sua storia, lì nei passaggi ci sono
altre fasi che sarebbero tutte da raccontare, però può esserci
"l'espressione" di un sindaco che si presenta come consigliere e
che può fare l'assessore, questa è una possibilità, può fare il
capogruppo o quello che vuole. Noi vogliamo solo sottolineare un
aspetto che ha questa implicazione... di dire: in linea di massima
siamo per evitare che ci sia una situazione che un domani possa
prestarsi ad altre interpretazioni.
Président
- La parole au Conseiller Bertin.
Bertin (VdAV-R)
- Intervengo rapidamente su questo
emendamento. Non sto a ripetere quanto detto in precedenza rispetto
alle ineleggibilità; riteniamo comunque un elemento di chiarezza la
proposta del PD, pertanto la votiamo come un elemento di
chiarezza.
Président
- Je soumets au vote l'amendement n° 1 du
Partito Democratico, qui récite:
Emendamento
All'articolo 1, dopo il comma 2 è aggiunto il seguente comma
3:
"3. Dopo il comma 2bis dell'articolo 14bis della l.r. 4/1995,
inserito dal comma 2 del presente articolo, sono inseriti i
seguenti:
"2ter. Chi ha ricoperto per due mandati consecutivi la carica
di Sindaco nei comuni con popolazione superiore a 15.000 abitanti
non può, allo scadere del secondo mandato, presentarsi nuovamente
come candidato alla carica di Sindaco o di Vicesindaco, ad
eccezione del caso in cui uno dei due mandati precedenti abbia
avuto durata inferiore a due anni, sei mesi e un giorno, per causa
diversa dalle dimissioni volontarie.
2quater. Chi ha ricoperto per tre mandati consecutivi la
carica di Sindaco nei comuni con popolazione inferiore a 15.000
abitanti non può, allo scadere del terzo mandato, presentarsi
nuovamente come candidato alla carica di Sindaco o di Vicesindaco,
ad eccezione del caso in cui uno dei tre mandati precedenti abbia
avuto durata inferiore a due anni, sei mesi e un giorno, per causa
diversa dalle dimissioni volontarie."."
Conseillers présents et votants: 31
Pour: 7
Contre: 24
Le Conseil n'approuve pas.
Président
- Suite à cette votation évidemment chutent les
amendements n° 2, n° 3 et n° 4 du Partito Democratico; j'en donne
respectivement lecture pour le procès-verbal:
Emendamento
Dopo l'articolo 5, comma 3, è aggiunto il seguente comma
3bis:
"3bis. Dopo il comma 8 dell'articolo 33 della l.r. 4/1995, è
inserito il seguente:
"8bis. I candidati alla carica di Sindaco e di Vicesindaco
devono altresì dichiarare che non si trovano nella condizione di
cui al comma 2 quater dell'articolo 14bis."."
Emendamento
Dopo l'articolo 6, comma 2, è aggiunto il seguente comma
2bis:
"2bis. Dopo il comma 6 dell'articolo 34 della l.r. 4/1995, è
inserito il seguente:
"6bis. I candidati alla carica di Sindaco e di Vicesindaco
devono altresì dichiarare che non si trovano nella condizione di
cui al comma 2 ter dell'articolo 14bis."."
Emendamento
Dopo l'articolo 7, comma 2, è aggiunto il seguente comma
2bis:
"2bis. Dopo la lettera c) del comma 1 dell'articolo 35 della
l.r. 4/1995 è inserita la seguente:
"cbis) esclude le liste collegate alla carica di Sindaco e di
Vicesindaco i quali si trovino nella condizione di cui ai commi
2ter e 2quater dell'articolo 14bis."."
Je soumets au vote l'article 1
er
:
Conseillers présents: 31
Votants: 25
Pour: 22
Contre: 3
Abstentions: 6 (Benin, Bertin, Giuseppe Cerise, Chatrian,
Lattanzi, Patrizia Morelli)
Le Conseil approuve.
Président
- Je soumets au vote l'article 2:
Conseillers présents: 31
Votants: 26
Pour: 26
Abstentions: 5 (Benin, Donzel, Carmela Fontana, Lattanzi,
Rigo)
Le Conseil approuve.
Président
- Je soumets au vote l'article 3:
Conseillers présents: 29
Votants: 27
Pour: 27
Abstentions: 2 (Benin, Lattanzi)
Le Conseil approuve.
Président
- Article 4: même résultat. Je soumets au vote
l'article 5:
Conseillers présents: 31
Votants: 29
Pour: 25
Contre: 4
Abstentions: 2 (Benin, Lattanzi)
Le Conseil approuve.
Président
- Article 6: même résultat. Je soumets au vote
l'article 7:
Conseillers présents: 31
Votants: 29
Pour: 29
Abstentions: 2 (Benin, Lattanzi)
Le Conseil approuve.
Président
- Article 8: même résultat. Article 9: même
résultat. Je soumets au vote l'article 10:
Conseillers présents: 30
Votants: 28
Pour: 24
Contre: 4
Abstentions: 2 (Benin, Lattanzi)
Le Conseil approuve.
Président
- Je soumets au vote l'article 11:
Conseillers présents: 31
Votants: 29
Pour: 22
Contre: 7
Abstentions: 2 (Benin, Lattanzi)
Le Conseil approuve.
Président
- Je soumets au vote l'article 12:
Conseillers présents: 31
Votants: 29
Pour: 22
Contre: 7
Abstentions: 2 (Benin, Lattanzi)
Le Conseil approuve.
Président
- Je soumets au vote l'article 13:
Conseillers présents: 31
Votants: 29
Pour: 29
Abstentions: 2 (Benin, Lattanzi)
Le Conseil approuve.
Président
- Je soumets au vote l'article 14:
Conseillers présents: 31
Votants: 29
Pour: 25
Contre: 4
Abstentions: 2 (Benin, Lattanzi)
Le Conseil approuve.
Président
- Je soumets au vote l'article 15:
Conseillers présents: 31
Votants: 29
Pour: 29
Abstentions: 2 (Benin, Lattanzi)
Le Conseil approuve.
Président
- Je soumets au vote l'article 16:
Conseillers présents: 31
Votants: 29
Pour: 29
Abstentions: 2 (Benin, Lattanzi)
Le Conseil approuve.
Président
- Je soumets au vote l'article 17:
Conseillers présents: 30
Votants: 28
Pour: 25
Contre: 3
Abstentions: 2 (Benin, Lattanzi)
Le Conseil approuve.
Président
- Je soumets au vote l'article 18:
Conseillers présents: 31
Votants: 26
Pour: 22
Contre: 4
Abstentions: 5 (Benin, Donzel, Carmela Fontana, Lattanzi,
Rigo)
Le Conseil approuve.
Président
- Je soumets au vote l'article 19:
Conseillers présents: 31
Votants: 26
Pour: 22
Contre: 4
Abstentions: 5 (Benin, Donzel, Carmela Fontana, Lattanzi,
Rigo)
Le Conseil approuve.
Président
- A l'article 19 il y a l'amendement proposé
par le collègue Zucchi, qui est retiré. J'en donne lecture pour le
procès-verbal:
Emendamento
Dopo il Capo II è inserito il seguente:
"Capo IIBIS
MODIFICAZIONI ALLA LEGGE REGIONALE 7 DICEMBRE 1998, N.
54
Art. 19bis
 (Modificazioni all'articolo 30bis)
1. Al comma 2 dell'articolo 30bis della legge regionale 7
dicembre 1998, n. 54 (Sistema delle autonomie in Valle d'Aosta),
dopo le parole: "alla medesima carica" sono inserite le seguenti:
"o alla carica di Vicesindaco".
2. Al comma 3 dell'articolo 30bis della 1.r. 54/1998, dopo le
parole: "alla medesima carica" sono inserite le seguenti: "o alla
carica di Vicesindaco".".
Président
- Je soumets au vote l'article 20:
Conseillers présents: 31
Votants: 26
Pour: 26
Abstentions: 5 (Benin, Donzel, Carmela Fontana, Lattanzi,
Rigo)
Le Conseil approuve.
Président
- Je soumets au vote l'article 21:
Conseillers présents: 30
Votants: 25
Pour: 25
Abstentions: 5 (Benin, Donzel, Carmela Fontana, Lattanzi,
Rigo)
Le Conseil approuve.
Président
- Je soumets au vote l'annexe A:
Conseillers présents: 29
Votants: 23
Pour: 22
Contre: 1
Abstentions: 6 (Benin, Chatrian, Donzel, Carmela Fontana,
Lattanzi, Rigo)
Le Conseil approuve.
Président
- Je soumets au vote l'annexe B:
Conseillers présents: 31
Votants: 22
Pour: 22
Abstentions: 9 (Benin, Bertin, Giuseppe Cerise, Chatrian,
Donzel, Carmela Fontana, Lattanzi, Patrizia Morelli, Rigo)
Le Conseil approuve.
Président
- La parole au Conseiller Giuseppe Cerise, pour
déclaration d'intention.
Cerise G. (VdAV-R)
- Molto semplicemente per esprimere il
nostro profondo dissenso su questa proposta di legge nel suo
insieme. Abbiamo responsabilmente votato tutta una serie di
articoli, abbiamo votato contro o ci siamo astenuti su quegli
articoli che vertevano sul problema delle preferenze, sul discorso
del numero arabo invece abbiamo dato il nostro consenso. Credevamo
che, almeno per quanto riguarda la scrittura delle regole, si
potesse cercare un percorso condiviso, prendiamo atto che la
maggioranza, in questo caso la maggioranza allargata, si assume la
responsabilità di approvare tale proposta di legge.
Président
- La parole au Conseiller Donzel.
Donzel (PD)
- Siccome noi del Partito Democratico non
siamo abituati a cambiare nel giro di un pomeriggio decisioni che
abbiamo preso nell'arco di mesi, che sono costate importante lavoro
a gente che qui umilmente rappresentiamo, ho detto che sul nostro
progetto di legge mai depositato hanno lavorato parecchie persone
con impegno... la nostra posizione rispetto a questa legge non era
di opposizione rispetto al contenuto degli articoli, abbiamo anche
votato a favore di molti articoli che condividiamo, per cui
l'astensione che avevamo deciso prima di arrivare qui rimane. Devo
però dire che grava su questo voto per noi un grave giudizio
negativo sulla condotta politica da parte della maggioranza.
Président
- Je soumets au vote la loi dans son
ensemble:
Conseillers présents: 31
Votants: 26
Pour: 22
Contre: 4
Abstentions: 5 (Benin, Donzel, Carmela Fontana, Lattanzi,
Rigo)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK