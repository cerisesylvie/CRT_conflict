Consiglio Regionale della Valle d'Aosta - Oggetto del Consiglio n. 2018 del 19 ottobre 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
Edilizia residenziale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2018 del 19 ottobre 2011 - Resoconto
OGGETTO N. 2018/XIII - Interpellanza: "Interventi per
migliorare la situazione di disagio ed emergenza abitativa in Valle
d'Aosta".
Interpellanza
Preoccupati perché, tra gli effetti dell'attuale grave crisi
economica, si assiste anche in Valle d'Aosta ad un aumento dei casi
di emergenza abitativa e, più in generale, del disagio abitativo
dovuto al caro affitti e alla contrazione della capacità di spesa
dei redditi delle famiglie, specie delle fasce sociali più
deboli;
Sottolineato che, in particolare nella città di Aosta, sono
numerosi gli alloggi sfitti o vuoti i quali invece, se utilizzati,
potrebbero dare un'immediata risposta all'emergenza abitativa in
atto;
Tenuto conto che la pubblica amministrazione ha un ruolo
centrale per migliorare la situazione di disagio abitativo, con
politiche più incisive che, da un lato, portino al recupero
abitativo dei centri storici dei paesi e degli edifici attualmente
vuoti perché fatiscenti e, dall'altro lato, stimolino - anche con
la leva fiscale - i proprietari di seconde o terze case sfitte a
dare in locazione gli alloggi vuoti a canone concordato;
i sottoscritti Consiglieri regionali
Interpellano
- l'Assessore competente per conoscere la sua disponibilità a
partecipare ad una specifica riunione della Commissione consiliare
competente nella quale fornire il quadro aggiornato della
situazione di disagio ed emergenza abitativa in Valle d'Aosta, il
numero di case o alloggi sfitti, in particolare nella città di
Aosta, e per avere informazioni sugli interventi fatti e su quelli
programmati per il recupero abitativo dei centri storici dei
paesi;
- la Giunta regionale per sapere se intenda mettere in campo
ulteriori interventi per il recupero di case o alloggi sfitti e, in
particolare, la possibilità di acquistare direttamente gli immobili
da destinare, una volta recuperati, ad edilizia residenziale
pubblica.
F.to: Carmela Fontana - Rigo
Président
- La parole à la Conseillère Carmela
Fontana.
Fontana (PD)
- Grazie Presidente. Fra gli effetti
dell'attuale grave crisi economica, si assiste anche in Valle
d'Aosta ad un aumento dei casi di emergenza abitativa e, più in
generale, del disagio abitativo dovuto al caro affitti e alla
contrazione della capacità di spesa dei redditi delle famiglie,
specie delle fasce sociali più deboli. In particolare nella città
di Aosta, il Comune - come ha dichiarato recentemente l'Assessore
Baccega - ha bisogno di 70 alloggi per dare risposta ai casi più
urgenti. Spesso si tratta di situazioni di disagio improvviso
dovute a perdita del posto di lavoro, cassa integrazione, della
separazione del coniuge o dell'interruzione di una convivenza, con
conseguente diminuzione di reddito. La situazione è preoccupante,
anche perché, sempre nel caso di Aosta, sono numerosi gli alloggi
sfitti o vuoti, i quali invece, se utilizzati, potrebbero dare
un'immediata risposta all'emergenza abitativa in atto; sempre
l'Assessore Baccega li ha quantificati in 250, ai quali aggiungere
gli ulteriori 600 in costruzione e i 400 pronti nei prossimi anni.
La pubblica amministrazione ha un ruolo centrale per quanto
riguarda il miglioramento della situazione di disagio abitativo,
con politiche più incisive che, da un lato, portino al recupero
abitativo dei centri storici dei Paesi e degli edifici attualmente
vuoti perché fatiscenti e, dall'altro, stimolino, anche con la leva
fiscale, i proprietari di seconde, o terze case sfitte a dare in
locazione gli alloggi vuoti a canone concordato. Per questi motivi
il gruppo regionale Partito Democratico chiede all'Assessore la
disponibilità a partecipare ad una specifica riunione della
commissione consiliare competente, nella quale fornire il quadro
aggiornato della situazione di disagio ed emergenza abitativa in
Valle d'Aosta, il numero di case o alloggi sfitti, in particolare
nella città di Aosta, e per avere informazioni sugli interventi
fatti e su quelli programmati per il recupero abitativo dei centri
storici dei Paesi. Chiediamo inoltre che siano messi in campo
ulteriori interventi per il recupero di case o alloggi sfitti e, in
particolare, la possibilità di acquistare direttamente gli immobili
da destinare, una volta recuperati, ad edilizia residenziale
pubblica. Grazie.
Président
- La parole à l'Assesseur aux ouvrages publics,
à la protection des sols et au logement public, Marco Viérin.
Viérin M. (SA-UdC-VdA)
- Merci M. le Président.
Dico subito che, come sempre è stato fatto, senza alcun
problema, sono disponibile a partecipare ad una riunione
propedeutica, se è propedeutica, ossia finalizzata, come spero, a
risolvere meglio i problemi e ad affrontare meglio le questioni con
la commissione consiliare competente. L'unica cosa che volevo
suggerire al riguardo proprio per fare una riunione che porti dei
benefici e non sia una riunione strumentale...voglio subito dire
queste cose in maniera molto chiara, suggerirei però, per una
completa disamina dell'emergenza casa, di fare tale riunione quando
abbiamo tutti i dati. Questo perché - non so se lei lo sa...-,
quando abbiamo approvato qui il piano triennale, io presi
l'impegno, tramite le strutture e gli altri organismi (CELVA e
Consulta della casa), di raccogliere tutti i dati, perché con tutti
i dati alla mano - una parte di essi li avevamo già dati 6-7 mesi
fa e sono serviti, ci mancano gli altri che devono arrivare al 31
dicembre -, quindi, quando li avremo tutti, non discuteremo su dei
dati veri o falsi, ma avremo dei dati certificati sui quali potremo
fare una discussione propedeutica al tema. Potremo disporre, come
scrivono gli uffici, dei primi dati generali del bando per il
sostegno alla locazione del 2011 (perché scade il 7 dicembre);
inoltre gli uffici avranno tutti quei dati richiesti e aggiornati
al 31 dicembre 2011 e potranno presentarci una bozza di piano
operativo annuale per il 2012 - quindi avremo anche quei dati -,
nella quale saranno esplicitati tutti gli interventi ai quali lei
si riferiva, nel rispetto di quanto approvato da questo Consiglio
con il piano triennale per l'edilizia residenziale 2011-2013. Al 31
dicembre quindi avremo tutti questi dati e, secondo me, si potrebbe
fare la riunione a gennaio con i conti alla mano.
Sul secondo quesito, relativamente invece alla possibilità di
acquistare direttamente gli alloggi da destinare ad edilizia
residenziale pubblica, ricordo che il piano triennale 2011-2013
approvato da questo Consiglio privilegia gli interventi di recupero
degli immobili che sono già di proprietà pubblica. Avevamo tutti
concordato questo, perché non possiamo acquistare dei fabbricati da
ristrutturare sul mercato libero quando fra le proprietà degli enti
pubblici ce ne sono a disposizione; questo significa lavorare in
maniera logica e corretta da un punto di vista
economico-finanziario. Essendo pertanto già numerosi gli interventi
proposti al vaglio per il 2012, i dati li potremo dare a fine anno,
ovvero i dati che i Comuni ci hanno trasmesso sulla disponibilità
di fabbricati, possiamo quindi evitare di spendere soldi in più
andando ad acquisire alloggi già ristrutturati, o case da
ristrutturare, poiché, se sono già di nostra proprietà, perché
comprarne altri? Essendo quindi già numerosi gli interventi
proposti anche dai Comuni al vaglio per il 2012, non vi sono
risorse per l'acquisto di nuovi beni immobili nel settore privato,
su questo abbiamo concordato tutti. Questo quindi per fare
chiarezza da subito, tutto lì. Grazie, collega Fontana.
Presidente
- La parola alla Consigliera Carmela
Fontana.
Fontana (PD)
- Grazie Assessore per la disponibilità di
questo incontro. Un chiarimento che volevo fare è che
l'interpellanza non è strumentale, mi sono basata su quel grido di
allarme che ha fatto l'Assessore del Comune di Aosta, per il quale
c'erano due pagine su...adesso non ricordo quale giornale. Non può
che farmi piacere questo lavoro che si sta facendo, anche perché
riconosco l'impegno su tale tema, però, se è semplice come dice
lei, questo non fa altro che piacermi, perché a questo punto diamo
risposte a tali persone, che in questo momento non hanno risposte e
i problemi comunque ci sono. Mi fido di quello che mi dice lei,
aspetto che ci siano questi dati e che facciamo tale incontro.
L'unica cosa che le volevo dire è che per noi due, tre mesi non
sono niente come tempi, ma per quelle persone che non hanno un
tetto...è veramente una difficoltà enorme. Cerchiamo di fare il
possibile, magari se possiamo anticipare i tempi per dare
risposte...e penso che un confronto sempre su questo argomento non
si debba mai prendere come una presa di posizione strumentale, ma è
proprio con l'aiuto di tutti che si possono dare risposte a tutti i
cittadini. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK