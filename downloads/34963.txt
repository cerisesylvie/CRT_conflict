Consiglio Regionale della Valle d'Aosta - Oggetto del Consiglio n. 2589 del 19 settembre 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2589 del 19 settembre 2012 - Resoconto
OGGETTO N. 2589/XIII - Interpellanza: "Iniziative volte a
utilizzare le maggiori entrate determinate dalla lotta all'evasione
fiscale per diminuire le imposte locali a favore dei lavoratori
dipendenti e pensionati".
Président
- Le point n° 16 sera discuté avec le point n°
27 à l'ordre du jour, on passe au point n° 17...l'Assesseur Laurent
Viérin on va l'appeler? On va passer au point n° 19, parce qu'au
point n° 18 il n'y a pas le Conseiller Louvin.
Interpellanza
Considerato che è stato siglato nelle scorse settimane un
protocollo di intesa tra Regione, Agenzia delle Entrate e Consiglio
permanente degli enti locali con l'obiettivo di definire la
partecipazione dei Comuni sul territorio regionale alle attività di
accertamento fiscale relativo ai tributi erariali, all'addizionale
regionale all'Irpef e all'Irap;
Tenuto conto con favore che l'accordo prevede, tra l'altro,
lo sviluppo di una collaborazione tra le diverse amministrazioni e
consentirà ai Comuni di accedere ai dati contenuti nella banca dati
dell'Agenzia delle Entrate e di trasmettere a loro volta
segnalazioni qualificate all'Agenzia, utili per l'accertamento dei
tributi statali, dell'addizionale regionale all'Irpef e
dell'Irap;
Considerato che occorre incrementare e sostenere ogni azione
volta ad aumentare i controlli fiscali per il recupero
dell'evasione e dell'elusione contributiva, a tutto beneficio dei
cittadini onesti che da sempre pagano per intero le tasse e che
quindi meriterebbero servizi pubblici sempre più efficienti e
moderni;
la sottoscritta Consigliera regionale
Interpella
la Giunta regionale per conoscere:
1) gli ultimi dati disponibili relativi alla stima e gli
importi dell'evasione e dell'elusione fiscale in Valle d'Aosta,
riferiti ai diversi settori economici e alle diverse categorie
contributive (lavoro dipendente, autonomi, commercianti,
albergatori e ristoratori, imprenditori, artigiani, libere
professioni...);
2) se intenda operare per utilizzare le tasse regionali e
locali recuperate dalla lotta all'evasione fiscale, per quanto di
propria competenza, per abbattere le imposte locali e le
addizionali sul lavoro dipendente e sulle pensioni.
F.to: Carmela Fontana
Président
- La parole à la Conseillère Carmela
Fontana.
Fontana (PD)
- Grazie Presidente.
Considerato che è stato siglato nelle scorse settimane un
protocollo di intesa tra Regione, Agenzia delle entrate e Consiglio
permanente degli enti locali con l'obiettivo di definire la
partecipazione dei Comuni sul territorio regionale alle attività di
accertamento fiscale relativo ai tributi erariali, all'addizionale
regionale all'IRPEF e all'IRAP; tenuto conto con favore che
l'accordo prevede fra l'altro lo sviluppo di una collaborazione tra
le diverse amministrazioni e consentirà ai Comuni di accedere ai
dati contenuti nella banca dati dell'Agenzia delle entrate e di
trasmettere a loro volta segnalazioni qualificate all'Agenzia,
utili per l'accertamento dei tributi statali, dell'addizionale
IRPEF e IRAP; considerato che occorre incrementare e sostenere ogni
azione volta ad aumentare i controlli fiscali per il recupero
dell'evasione contributiva a tutto beneficio dei cittadini onesti
che da sempre pagano per intero le tasse e che quindi meriterebbero
servizi pubblici sempre più efficienti e moderni, volevamo
conoscere gli ultimi dati disponibili relativi alla stima e gli
importi dell'evasione e dell'elusione fiscale in Valle d'Aosta, e
se si intenda operare per utilizzare le tasse regionali e locali
recuperate dalla lotta all'evasione fiscale, per quanto di propria
competenza, per abbattere le imposte locali e le addizionali sul
lavoro dipendente e sulle pensioni. Grazie.
Président
- La parole à l'Assesseur au budget, aux
finances et au patrimoine, La Torre.
La Torre (FA)
- Grazie Presidente.
Intanto ringrazio l'interpellante, perché il suo intervento
permette anche di portare l'attenzione su questo grande impegno di
cui a livello nazionale si sta facendo carico il Paese, cioè di
fare la guerra all'evasione fiscale, sia sommersa che illegale.
Questo permette anche di dire che queste sinergie che si mettono in
atto non devono essere viste dai cittadini come un ulteriore
controllo sui loro operati, ma come un impegno che mette in
condizioni i Comuni, le Regioni e gli uffici competenti, cioè tutti
gli attori di quello che riguarda il controllo sull'evasione
fiscale di collaborare. In questo senso il protocollo costruisce
questa sinergia fra le varie Agenzie, in questo caso attraverso le
Agenzie dello Stato, l'Ufficio delle entrate, la Banca d'Italia, le
Regioni ed i Comuni.
Il metodo di rilevazione è un metodo che è stato definito a
livello nazionale, dove sono stati - attraverso gli uffici studi e
l'ISTAT - definiti dei parametri che servono a capire quello che
può essere il fenomeno dell'evasione anche a livello locale. Il
modello è stato definito
"cluster"
, con un nome americano,
ed i parametri che sono di riferimento riguardano la dimensione del
bacino, la pericolosità fiscale del territorio, la pericolosità
sociale e la ricchezza.
La Valle d'Aosta è stata individuata nel
cluster
2223, i
parametri che le sono stati assegnati sono quelli di una modesta
dimensione di bacino per quel che riguarda il primo parametro, di
bassa pericolosità fiscale per quel che riguarda il secondo, di
bassa pericolosità sociale per il terzo, di buona ricchezza per il
quarto, ovvero la qualità della vita. I dati purtroppo non sono
pubblici, non vengono diffusi dall'Ufficio delle entrate per motivi
di riservatezza. Mi permetto di ringraziare l'Ufficio delle entrate
ed in particolare il dottor Rau, con cui c'è una collaborazione che
anche in questo caso si è dimostrata proficua. Dicevo i dati non
sono pubblici, ma posso dare qualche indicazione tenendo conto che
il parametro principale su cui poi viene fatta la sintesi viene
definito
"tax gap"
, ovvero la differenza fra imposte dovute
e imposte versate. La nostra Regione risulta più virtuosa rispetto
al 2001, oggi questo
tax gap
è più basso e questo vuol dire
che si versano più tasse, anche se è meno virtuosa del 2007, 2008 e
2009. Quindi questo trend è cambiato e, seppure meglio del 2001,
non è ancora soddisfacente.
Quali sono i settori più tendenti all'evasione in ordine di
importanza per quel che rilevano gli Uffici delle entrate in Valle
d'Aosta? Il settore dei servizi è quello in cui oggi è da portare
l'attenzione: quello delle costruzioni, quello dell'industria e
quello dell'agricoltura, tenendo conto che quello dei servizi è
quello più delicato, gli altri a decrescere.
Non posso aggiungere altro in merito a dati che non posso avere,
in quanto non vengono diffusi trattandosi di dati riservati e
tenuti sotto controllo dall'Ufficio delle entrate. Resto comunque a
disposizione perché penso che l'argomento sia di interesse di
tutti, e bene ha fatto lei a fare l'interpellanza per
approfondire...qualora ci fossero altre informazioni, e andare
nella direzione che lei suggerisce. Grazie.
Président
- La parole à la Conseillère Carmela
Fontana.
Fontana (PD)
- Ringrazio l'Assessore per la risposta,
anche se non c'è stata risposta effettiva di quello che entra, ma
mi ha spiegato che non ci sono i dati e non me lo può dire. Ma
abbiamo visto che il problema esiste anche in Valle d'Aosta, perché
dalle indagini che ci sono state ci sono tantissimi evasori anche
qua.
Ma la domanda che mi ponevo, una volta che la Regione incassa
questi...cioè penso che l'Agenzia delle entrate ve lo dica se c'è
la volontà politica di investire e togliere l'IRPEF almeno
sull'aliquota delle pensioni. Avevo fatto un'interpellanza il 9
novembre 2011 sull'addizionale regionale, era allora Assessore
Lavoyer, ed avevo riferito quello che avevano fatto a Bolzano, dove
l'avevano tolta; mi aveva risposto che riteneva positiva la nostra
sollecitazione e che le strutture regionali erano al lavoro insieme
agli uffici del Ministero dell'economia per proporre quanto prima
una norma di attuazione che permettesse alla Valle d'Aosta di
manovrare i tributi in maniera simile a quanto già previsto per le
Province di Trento e Bolzano.
Chiedo un impegno, se ci fossero queste risorse, visto che i
pensionati sono quelli più tartassati. Bolzano, fino a 15.000 euro,
non mette questa addizione; invece noi, penso che ci vada una legge
e noi non possiamo farlo...se c'è la volontà di andare avanti e
vedere cosa può fare il Consiglio regionale. Penso che sia un
impegno che ci possiamo prendere per vedere cosa possiamo fare.
Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK