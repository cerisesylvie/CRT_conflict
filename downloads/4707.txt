Consiglio Regionale della Valle d'Aosta - Oggetto del Consiglio n. 405 del 12 luglio 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 405 del 12 luglio 1982 - Resoconto
OGGETTO N. 405/VII - DISEGNO DI LEGGE CONCERNENTE: "FONDI PER
LE SPESE DI GESTIONE E PER LE SPESE DI INVESTIMENTO DELLE COMUNITA'
MONTANE PER L'ANNO 1982 - ADEGUAMENTO STANZIAMENTO L.R. 5.4.1973,
N. 13".
PRESIDENTE
: Ha chiesto di parlare il Presidente della
Giunta, ne ha facoltà.
ANDRIONE - (U.V.):
Si tratta del trasferimento, dai fondi
globali ai capitoli di spesa, delle previsioni fatte al momento del
bilancio regionale per il finanziamento delle Comunità Montane, in
aumento su quelle che erano negli anni precedenti le somme
stanziate per il finanziamento delle funzioni normali e per le
spese di investimento. Le somme in questione erano state concordate
con le Comunità Montante.
PRESIDENTE
: E' aperta la discussione.
Ha chiesto di parlare il Consigliere Tonino, ne ha facoltà.
TONINO - (P.C.I.):
Più che un intervento è una
dichiarazione di voto.
Voteremo a favore di questo provvedimento che finalmente ritocca
i fondi a disposizione delle Comunità Montane per gli interventi di
ordinaria amministrazione e per quelli in conto capitale per
investimento.
Come è fatto rilevare dalla stessa relazione, non possiamo però
non constatare che la Giunta ha ancora una volta usato dei criteri
diversi fra Comuni e Comunità Montane, nel senso che mentre c'è
stato un consistente aumento di fondi a favore dei Comuni per i
propri interventi, non si può certo dire che la stessa strada si
sia usata per le Comunità Montane. Se teniamo conto che i 100
milioni per gli investimenti erano fermi da anni, si tratta solo di
un modesto adeguamento al costo della vita, segno anche questo che
vi è della disattenzione da parte di questa maggioranza nei
confronti delle Comunità Montane, per non parlare addirittura di
ostilità.
PRESIDENTE
: Ha chiesto di parare il Consigliere
Carlassare, ne ha facoltà.
CARLASSARE - (Dem. Prol. - Nuova Sin.):
Il discorso è
semplice: o si vuole che le Comunità Montane funzionino, o si vuole
che non funzionino - come è avvenuto finora, ed allora questi soldi
sono anche troppi; se invece si vuol arrivare a dare finalmente
alle Comunità Montane la possibilità di svolgere un ruolo che loro
compete e far sì che queste diventino strumento di buona
amministrazione e di buona conduzione della Cosa Pubblica,
decentrata, risultano dei fondi insufficienti. Il problema, prima
che strettamente economico, è di carattere politico; quindi è il
caso che questa maggioranza assuma nei confronti delle Comunità
Montane una chiara e precisa posizione.
Per quanto riguarda questo provvedimento, il mio voto sarà
favorevole perché è un primo passo positivo.
PRESIDENTE
: Ha chiesto di parlare il Consigliere
Lustrissy, ne ha facoltà.
LUSTRISSY - (D.P.):
Vorrei pregare i Colleghi
Consiglieri, quando fanno certe dichiarazioni, di aver presente che
all'interno della maggioranza ci sono delle opinioni diverse e
divergenti sui problemi del decentramento, per cui il dire "questa
maggioranza è insensibile di fronte ai problemi delle Comunità
Montane" non è vero come assunto.
Questo provvedimento - e lo abbiamo già detto quando abbiamo
approvato l'analogo provvedimento di stanziamento dei fondi nei
confronti dei Comuni -è un primo provvedimento che tende a
rivalutare delle risorse finanziarie ferme dal '73, per dare la
possibilità a questi Enti di continuare ad esercitare quelle poche
funzioni che al momento riescono ad esercitare, ed è indubbiamente
un chiaro indizio che i problemi delle Comunità Montane sono presi
in considerazione. Ci riserviamo poi di rivedere la questione in un
secondo momento, quando ci verrà presentato uno studio per la
riorganizzazione delle competenze fra i diversi enti; a nostro
avviso l'Ente Comunità Montana, poco a poco, dovrebbe assumere
certe valenze intermedie fra il Comune e l'Amministrazione
regionale.
PRESIDENTE
: Ha chiesto di parlare il Presidente della
Giunta, ne ha facoltà.
ANDRIONE - (U.V.):
Il fatto di avere ripetuto tante volte
le stesse cose non mi esime dal dirle ancora una volta. In
particolare non riuscirò mai a capire perché la Regione sostituisca
lo Stato in una legge che è tra l'altro una legge di
programmazione, ma questo - come dice bene il Consigliere Lustrissy
- potrebbe ancora essere visto sotto particolari profili. Noi
facciamo la nostra parte, che è quella fra l'altro prevista dalla
legge, e chiediamo - e mi sembrerebbe giusto che fosse richiesto
nelle sedi competenti - che la Stato faccia la sua, anche se in
materia di tagli alla spesa pubblica si citano sempre gli Enti
locali e probabilmente faremo anche noi parte di coloro che tanto o
poco saranno tagliati.
PRESIDENTE
: Passiamo all'esame dell'articolato.
Do lettura dell'art. 1.
Art. 1
Per le finalità di cui alla legge regionale 5.4.1973, n. 13,
è autorizzata per l'anno 1982 l'ulteriore spesa di lire
650.000.000.
PRESIDENTE
: Ha chiesto di parlare il Consigliere Tonino,
ne ha facoltà.
TONINO - (P.C.I.):
Per una brevissima dichiarazione di
voto. Ribadiamo il voto favorevole a questo provvedimento,
prendendo atto dell'affermazione del Consigliere Lustrissy, che
questo D.L. va inteso come un primo passo in una politica di
rivalutazione del ruolo che devono svolgere le Comunità Montane.
Questa è l'opinione nostra che condividiamo e che ci auguriamo sia
fatta propria anche dal Consiglio.
Credo potrà essere di dubbia utilità il risultato finale della
Commissione di studio, che - se ho letto bene - dovrebbe essere già
stata nominata in questi giorni; in quel momento potremo decidere
quale ruolo e quale funzione dare alle Comunità Montane, al di là
delle prescrizioni della legge dello Stato.
Non mi sembra peraltro che il ragionamento del Presidente della
Giunta possa essere accettato tout court, perché si tratterebbe
dello stesso comportamento che teniamo con i Comuni.
Anche in quel caso i Comuni sono deficitari perché mancano
interventi dello Stato, la stessa cosa vale per le Comunità
Montane. Qui si tratta di una questione di sostanza, se si crede
opportuno o no, nella nostra Regione, creare un Ente che si colloca
fra Comune e Regione per svolgere funzioni non solo di
programmazione ma anche di carattere amministrativo.
PRESIDENTE
: Metto in approvazione l'art. 1 testè
letto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE
: Do lettura dell'art. 2.
Art. 2
La Giunta regionale provvederà all'adozione di provvedimenti
deliberativi per l'esecuzione della presente legge.
PRESIDENTE
: Metto in approvazione l'art. 2 testè
letto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE
: Do lettura dell'art. 3.
Art. 3
L'onere derivante dall'applicazione della presente legge
ammontante a lire 650.000.000 graverà sui capitoli 22710 e 22715
del bilancio di previsione della Regione per l'esercizio
finanziario 1982.
Alla copertura dell'onere relativo si provvede:
-
per le spese di gestione mediante integrazione dello
stanziamento previsto dal capitolo 22710 con prelievo della somma
di lire 200. 000.000 dal capitolo 50000: "Fondo globale per il
finanziamento di spese per l'adempimento di funzioni normali (spese
correnti)" della parte spesa del bilancio di previsione della
Regione per l'anno 1982;
-
-
per le spese di investimento mediante integrazione dello
stanziamento previsto dal capitolo 22715 col prelievo della somma
di lire 450.000.000 dal capitolo 50050: "Fondo globale per il
finanziamento di spese per l'adempimento di funzioni normali (spese
di investimento)" della parte spesa del bilancio di previsione
della Regione per l'anno 1982.
-
PRESIDENTE
: Metto in approvazione l'art. 3 testè
letto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE
: Do lettura dell'art. 4.
Art. 4
Al bilancio di previsione della Regione per l'anno 1982 sono
apportate le seguenti variazioni:
PARTE SPESA
Variazioni in diminuzione
Cap. 50000 "Fondo globale per il finanziamento di spese per
l'adempimento di funzioni normali (spese correnti)"
£
200.000.000
Cap. 50050 "Fondo globale per il finanziamento di spese per
l'adempimento di funzioni normali (spese di investimento) "
£
450.000.000
Variazioni in aumento
Cap. 22710 "Contributi per la istituzione e la gestione delle
Comunità Montane previsti dalla legge 3 dicembre 1971, n. 1102 -
Legge regionale 5 aprile 1973, n. 13"
£
200.000.000
Cap. 22715 "Contributi per interventi, iniziative ed opere di
interesse delle Comunità Montan
e
di cui alla legge 3
dicembre 1971, n. 1102 - Legge regionale 5 aprile 1973, n.
13"
£ 450.000.000
PRESIDENTE:
Metto in approvazione
l'art. 4 testè letto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE:
Do lettura dell'art. 5.
Art. 5
La presente legge è dichiarata urgente ai sensi del terzo
comma dell'art. 31 dello Statuto Speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Autonoma Valle d'Aosta.
PRESIDENTE:
Metto in approvazione
l'art. 5 testè letto.
ESITO DELLA VOTAZIONE
Presenti: 30
Votanti: 30 Maggioranza:18 Favorevoli: 30
Il Consiglio approva all'unanimità
PRESIDENTE:
Metto in approvazione per votazione a
scrutinio segreto a legge nel suo complesso.
VOTATION A SCRUTIN SECRET
RESULTAT DU VOTE
Présents: 31
Votants: 31 Avis favorables: 27 Avis contraires: 4
Le Conseil approuve
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK