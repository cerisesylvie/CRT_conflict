Consiglio Regionale della Valle d'Aosta - Oggetto del Consiglio n. 227 del 29 novembre 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 227 del 29 novembre 1983 - Resoconto
OGGETTO N. 227/VIII - DISEGNO DI LEGGE CONCERNENTE:
"CONCESSIONE DI CONTRIBUTI PER IL CONSOLIDAMENTO DI EDIFICI
NOTIFICATI 0 TUTELATI AI SENSI DELLA LEGGE 1° GIUGNO 1939, N.
1089".
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Borbey, ne ha facoltà.
BORBEY (D.C.):
Con questo Disegno di legge si ripropone
la legge del 23 gennaio 1981, legge fatta quando lo Stato diede
determinati fondi per la ristrutturazione dei beni culturali.
Questa legge, avendo avuto un buon effetto, viene riproposta
oggi con questo Disegno di legge, con la sostanziale modifica di
non inserire come limite massimo la cifra di 30.000.000, ma un
contributo pari al 70% della spesa ammessa dai competenti
uffici.
Per il resto, credo che i vari articoli siano esplicativi,
perchè all'art. 3 si prevedono le documentazioni da portare,
all'art. 5 si dice che gli immobili restaurati con le agevolazioni
previste dalla presente legge non possono essere alienati o ceduti
se l'avente causa non assume nei confronti della Regione gli oneri
del proprietario.
L'impegno di spesa è di 150.000.000 annui per il 1983 e di
200.000.000 per gli anni successivi.
PRESIDENTE:
Ha chiesto di parlare il Consigliere Tonino,
ne ha facoltà.
TONINO (P.C.I.):
Sul provvedimento siamo d'accordo,
perchè anche noi riteniamo che la legge dell'81 abbia dato dei
buoni risultati.
Volevo fare una domanda alla Giunta regionale su quella che,
ogni tanto, viene chiamata la confusione legislativa della nostra
Regione: visto che la legge attuale è stata completamente
riscritta, perchè non c'è un articolo che abroghi quella del
1981?
Dico questo per sollevare un problema che molto spesso abbiamo
di fronte. Continuiamo a fare leggi nuove senza mai abrogare le
vecchie, così che quando si chiede il repertorio delle leggi,
arrivano dei malloppi enormi, ma la metà del contenuto non ha più
alcun valore perchè non è più operante.
PRESIDENTE
: Ha chiesto di parlare l'Assessore al Turismo,
Urbanistica e Beni Culturali Borbey, ne ha facoltà.
BORBEY (D.C.):
Degli 8.000.000.000 iscritti per i beni
culturali, 500.000.000 riguardavano questa legge; finito il
finanziamento statale, che era "una tantum", la legge si ritiene
abrogata.
PRESIDENTE
: Ha chiesto di parlare il Presidente della
Giunta, ne ha facoltà.
ANDRIONE (U.V.):
Se qualcuno legifera dicendo che questa
legge esiste per distribuire 500.000.000, una volta distribuiti i
500.000.000 la legge non esiste più.
Se qualcuno dice che questa legge vale per 30.000.000.000.000
come capita in questo momento, una volta che quei
30.000.000.000.000 sono spesi, la legge non ha più
applicazione.
PRESIDENTE
: Se nessun altro chiede di intervenire, si
passa all'esame dell'articolato. Do lettura dell'art. 1:
ART. 1
Al fine di conservare l'integrità degli immobili notificati o
tutelati ai sensi della legge 1° giugno 1939, n. 1089, la Regione
Valle d'Aosta è autorizzata a concedere ai proprietari contributi
fino al 60% della spesa necessaria.
PRESIDENTE
: Metto in approvazione l'art. 1 testè
letto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE
: Do lettura dell'art. 2:
ART. 2
I contributi previsti dalla presente legge sono concessi per
interventi di manutenzione straordinaria, con ciò intendendosi le
operazioni volte ad assicurare la stabilità e l'integrità
dell'edificio e a conservarne gli elementi costituenti il
presupposto motivante la notifica.
PRESIDENTE
: Metto in approvazione l'art.
2 testè letto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE:
Do lettura dell'art. 3:
ART.
3
(1) Le domande concernenti le provvidenze di cui all'art. 1
devono essere inoltrate prima dell'inizio dei lavori,
all'assessorato regionale del Turismo, Urbanistica e Beni
Culturali, corredate di:
Dati catastali (estratto autentico di mappa e
certificato);
rilievo in scala 1/100;
relazione e progetto delle opere da eseguire;
computo metrico estimativo;
impegno da parte del richiedente a consentire il controllo
dell'esecuzione dei lavori da parte della sovrintendenza per i beni
culturali e ambientali;
atto di impegno da parte del richiedente a consentire la
visita del pubblico all'immobile restaurato, secondo modalità da
concordare con l'Assessorato al Turismo, Urbanistica e Beni
Culturali.
(2) Qualora la sovrintendenza per i beni culturali e
ambientali ritenesse necessaria una documentazione tecnica più
dettagliata, la stessa dovrà essere procurata a cura del
richiedente; il relativo onere documentato sarà assunto a carico
dell'Assessorato per il Turismo, Urbanistica e Beni
Culturali.
PRESIDENTE:
Metto in approvazione l'art. 3 testè
letto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE:
Do lettura dell'art. 4:
ART.
4
Le domande vengono sottoposte ad esame tecnico da parte della
sovrintendenza per i beni culturali e ambientali, che provvede a
pronunciarsi sull'ammissibilità e interesse dell'intervento, sulla
sua idoneità a conseguire gli obbiettivi di cui al precedente
articolo 2 e sulla congruità della spesa.
Il parere istruttorio di cui sopra può anche contenere
suggerimenti o prescrizioni migliorative e deve ipotizzare, almeno
in via di massima, le condizioni di fruibilità da parte del
pubblico del monumento restaurato.
Le domande, corredate del parere di cui sopra, vengono inoltrate
quindi all'esame della Giunta regionale, che decide in merito
all'ammissibilità delle stesse e alla percentuale del
contributo.
L'erogazione delle somme avviene, fino ad un ammontare non
superiore al 50% del contributo, sulla base di documentazione
attestante il procedere dei lavori, debitamente verificata dalla
sovrintendenza per i beni culturali e ambientali; per la restante
parte, sulla base del rendiconto dei lavori ultimati. E' comunque
prescritta l'esibizione di regolari fatture per un ammontare almeno
pari all'importo del contributo concesso.
PRESIDENTE:
Metto in approvazione l'art. 4 testè
letto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE:
Do lettura dell'art. 5:
ART.
5
(1) Gli immobili restaurati con le agevolazioni previste dalla
presente legge non possono essere alienati o ceduti, se l'avente
causa non assume nei confronti della Regione gli oneri del
proprietario.
PRESIDENTE:
Metto in approvazione l'art. 5 testè
letto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE:
Do lettura dell'art. 6:
ART.
6
(1) L'onere derivante a carico della Regione per
l'applicazione della presente legge, previsto in lire 150.000.000
per l'anno 1983 e in annue £ 200.000.000 a decorrere dall'anno
1984
, graverà sul capitolo 46900 "Contributi per restauri ai
beni immobili di interesse artistico e storico o ambientale
notificati ai sensi della legge 1° giugno 1939, n. 1089" del
Bilancio di previsione per il corrente esercizio e sui
corrispondenti capitoli dei futuri bilanci.
(2) Alla copertura dell'onere di cui al comma precedente si
provvede: - per l'anno 1983 mediante prelievo della somma di lire
150.000.000 dal capitolo 50050 "Fondo globale per il finanziamento
di spese per l'adempimento di funzioni normali (Spese di
investimento).
Allegato n. 8 - Settore 4° promozione sociale - del Bilancio di
previsione della Regione per l'esercizio 1983.
- Per gli anni 1984 e 1985 mediante utilizzo per lire
400.000.000 delle risorse disponibili iscritte al programma
2.2.4.09 "Musei - beni culturali e ambientali" del bilancio
pluriennale 1983/1985.
PRESIDENTE:
Metto in approvazione l'art. 6 testè
letto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE:
Do lettura dell'art. 7:
ART.
7
(1) Al Bilancio di previsione della Regione per l'esercizio
finanziario 1983 sono apportate le seguenti variazioni:
PARTE SPESA
Variazione in diminuzione
Cap. 50050 "Fondo globale per il finanziamento di spese per
l'adempimento di funzioni normali (spese di investimento)" £
150.000.000
Variazione in aumento
Cap. 46900 "Contributi per restauri di beni immobili di
interesse artistico e storico o ambientale notificati ai sensi
della legge 1° giugno 1939, n. 1089'!.
£ 150.000.000
PRESIDENTE:
Metto in approvazione l'art. 7 testè
letto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE:
Do lettura dell'art. 8:
ART.
8
La presente legge è dichiarata urgente ai sensi del 3° comma
dell'art. 31dello Statuto speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Metto in approvazione l'art. 8 testè
letto.
ESITO DELLA VOTAZIONE
Presenti 31
Votanti 31
Maggioranza 18
Favorevoli 31
Il Consiglio approva all'unanimità
PRESIDENTE:
Pongo in votazione il Disegno di legge n. 28
nel suo complesso.
VOTAZIONE SEGRETA
ESITO DELLA VOTAZIONE
Presenti 32
Votanti 32
Favorevoli 30
Contrari 2
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK