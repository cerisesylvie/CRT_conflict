Consiglio Regionale della Valle d'Aosta - Oggetto del Consiglio n. 911 del 28 settembre 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
FORESTE E TERRITORI MONTANI
Precedente
Successivo
Resoconto integrale del dibattito dell'aula
Oggetto del Consiglio n. 911 del 28 settembre 1994 - Resoconto
OGGETTO N. 911/X - Approvazione dello stato finale e
approvazione del collaudo tecnico-contabile dei lavori di
costruzione del 2° ed ultimo tronco della pista forestale
"Brunella-Ciampian-Murella", in comune di Perloz. Approvazione,
impegno e liquidazione a sanatoria della spesa.
Deliberazione - Il Consiglio
Richiamata la deliberazione della Giunta n. 9465, in data 20
ottobre 1989 con la quale si aggiudicavano i lavori del 2° e ultimo
tronco della pista forestale "Brunella?Ciampian?Murella", in Comune
di Perloz, alla Ditta ICE snc, con sede in Hône, per un importo
contrattuale di lire 114.230.100=, al netto del ribasso d'asta
dell'8,98 percento;
Tenuto presente che, a seguito di richieste avanzate dal Comune
di Perloz sia verso l'Impresa appaltatrice, sia verso la Direzione
dei Lavori e inerenti alla costruzione di opere murarie in pietrame
e malta, anziché con scogliere a secco, per indifferibili motivi di
urgenza determinati dalle recenti precipitazioni, si sono dovute
realizzare ulteriori e diverse opere di sostegno e di raccolta e
smaltimento delle acque, tali da garantire la stabilità e la
sicurezza del transito sulla pista forestale anche in presenza di
abbondanti acque di infiltrazione e di scorrimento;
Osservato che:
? al fine di accertare la buona esecuzione delle opere eseguite,
con deliberazione di Giunta n. 7612, in data 10 settembre 1993
veniva affidato l'incarico della collaudazione dei lavori di cui si
tratta all'Ing. Claudio Crétier, di Aosta, che provvedeva agli
opportuni accertamenti e verifiche rilasciando in data 27 maggio
1994, il prescritto verbale di visita e verifica delle opere
eseguite, accertando il miglioramento qualitativo delle opere
realizzate.
? la Direzione dei Lavori ha constatato la necessità delle opere
eseguite, nonché la rispondenza delle stesse opere con gli atti del
collaudo;
Rilevata la necessità e la convenienza, nel solo interesse
dell'Amministrazione regionale, di approvare lo stato finale dei
lavori di costruzione della pista forestale di cui si tratta,
ammontante a nette lire 114.230.100=, con un residuo credito di
nette lire 10.435.016= e di concedere a trattativa privata alla
Ditta ICE snc di Hône, I'esecuzione delle maggiori opere, urgenti e
indifferibili, per un importo di lire 116.753.022=, al netto del
ribasso d'asta migliorato del 18,98 percento con l'accettazione da
parte della stessa Amministrazione, delle opere eseguite;
Visti gli atti e il contratto n. 9424, in data 23 gennaio
1990;
Viste le risultanze del certificato di collaudo e la relazione
propositiva rilasciata dall'Ing. Claudio Crétier, di Aosta, quale
Ufficiale Collaudatore;
Visto il parere favorevole rilasciato dal Dirigente del Servizio
forestazione e risorse naturali, ai sensi del combinato disposto
dell'articolo 72 della legge regionale n. 3/1956 e successive
modificazioni, e dell'articolo 21 della legge regionale n. 18/1980
e successive modificazioni, in ordine alla legittimità della
presente deliberazione;
Delibera
1) di approvare lo stato finale dei lavori di costruzione della
pista forestale "Brunella­Ciampian?Murella", in Comune di Hône,
ammontante a nette lire 230.983.122=
(duecentotrentamilioninovecentottantatremilacento-ventidue);
2) di approvare il certificato di collaudo dei lavori di cui si
tratta, nonché le determinazioni espresse dall'Ufficiale
Collaudatore in merito alla liquidazione delle maggiori opere a
completamento dei lavori, applicando un ulteriore ribasso d'asta
pari al 10 percento e, quindi, per un ribasso complessivo
migliorato del 18,98 percento da applicarsi sui prezzi dei lavori
eccedenti il contratto;
3) di approvare, impegnare e liquidare la spesa di complessive
lorde lire
151.353.765=(centocinquantunmilionitrecentocinquantatremilasette­centosessantacinque)
quale saldo dei lavori alla Ditta ICE snc, di Hône, con imputazione
al Capitolo 38820 del Bilancio di Previsione della Regione per
l'anno 1994 "Spese per la prevenzione e la lotta agli incendi dei
boschi e per la ricostituzione dei boschi percorsi dal fuoco", che
presenta la necessaria disponibilità;
4) di stabilire che alla liquidazione si proceda ai sensi
dell'articolo 58 della legge regionale 27 dicembre 1989, n. 90;
5) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8 lettera f), del decreto legislativo 22
aprile 1994, n. 320.
Presidente -
É aperta la discussione generale. Se
nessuno chiede la parola, pongo in votazione la delibera in
oggetto:
Presenti: 29
Votanti: 26
Favorevoli: 26
Astenuti: 3 (Lanièce, Marguerettaz e Marco Viérin)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK