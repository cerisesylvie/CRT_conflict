Consiglio Regionale della Valle d'Aosta - Oggetto del Consiglio n. 8 del 8 luglio 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
GIUNTA REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 8 del 8 luglio 2003 - Resoconto
OGGETTO N. 8/XII Elezione del Presidente della Regione.
Président Est-ce qu'il y a des propositions?
La parole au Conseiller Borre.
Borre (UV) C'est avec émotion et sympathie qu'au nom de la
majorité je fais le nom de M. Perrin Carlo en tant que Président de
la Région.
Président La parole au Conseiller Riccarand.
Riccarand (Arc-VA) Per una dichiarazione di voto a nome del
gruppo "Arcobaleno".
Conosciamo Carlo Perrin, il Presidente che è stato proposto per
l'incarico importante in questa legislatura da molti anni tutti lo
conosciamo. Personalmente ho dei ricordi molto vivi di Carlo Perrin
fin dalla prima metà degli anni '60, quando facevamo insieme le
magistrali, fra l'altro era una scuola in cui vigeva il
matriarcato, erano pochissimi i maschi, quindi ci si trovava negli
intervalli per chiacchierare un po' insieme. Ho quindi dei ricordi
anche a livello personale molto amichevoli. Abbiamo sempre
apprezzato di Carlo Perrin la serietà, l'onestà e anche uno stile
sobrio, che riteniamo importante anche a livello politico,
esprimiamo quindi la massima stima e il massimo rispetto per la
persona, tuttavia il nostro gruppo non voterà per la proposta fatta
"dall'Union Valdôtaine" per due motivi che penso siano abbastanza
evidenti a tutto il Consiglio, ma che vorrei richiamare
brevemente.
Il primo motivo è che si tratta di una scelta che è maturata
tutta all'interno "dell'Union Valdôtaine", un po' come è già stato
detto per quanto riguarda il Presidente del Consiglio. La stessa
cosa è avvenuta per quanto riguarda il Presidente della Regione,
anzi direi ancora di più, perché è stata una scelta di cui non
conosciamo esattamente le logiche, ma in cui il criterio ispiratore
non è stato il problema di scegliere la persona più adatta per
presiedere questa Giunta o criteri di buon governo e più in
generale di scelta finalizzata a certi scopi ben precisi. Le
logiche in base alle quali "l'Union" ha fatto questo tipo di scelta
non ci sono del tutto chiare e noi sicuramente non siamo stati
minimamente coinvolti in questo tipo di designazione. Non solo, ma
è una scelta che è stata fatta con un sistema tradizionale quanto
vogliamo, ma che non è l'unico possibile. Noi da molto tempo
proponiamo una modifica del sistema elettorale che consenta agli
elettori di conoscere prima del voto quali sono le alleanze e qual
è la persona indicata a presiedere tali alleanze; ci sembra questo
un metodo molto più corretto, molto più trasparente, che dà molto
più potere agli elettori. Ci si potrà dire: "ma oggi non è il
sistema", d'accordo, ma il problema è che "l'Union" non ha voluto
modificare questo sistema in passato e abbiamo appreso, nei
colloqui che abbiamo avuto, che non ha intenzione di modificarlo
neanche da qui in avanti. Non condividiamo quindi assolutamente
questo modo di fare.
L'altro motivo per cui non voteremo la proposta del Presidente
incaricato è che non conosciamo esattamente quali sono i contorni
di questa designazione, qual è la sostanza che sta dietro a questa
designazione. Abbiamo avuto come delegazione "dell'Arcobaleno" due
incontri con la delegazione "dell'Union Valdôtaine" e con il
Presidente incaricato: nel primo abbiamo esposto quelli che sono a
nostro avviso i punti più importanti, su cui bisognerebbe
caratterizzare la prossima legislatura; nel secondo abbiamo avuto
delle risposte su questi punti che avevamo evidenziato, risposte -
dobbiamo dirlo - molto cortesi nella forma, ma molto poco
convincenti nel merito. Dopodiché non abbiamo più saputo niente, le
informazioni che abbiamo sono quelle che sono uscite sui giornali,
che tutti conoscono, quindi ci riserviamo di ascoltare con molta
attenzione le enunciazioni programmatiche del Presidente incaricato
e quelle che saranno le proposte per la formazione della Giunta,
per poter esprimere un giudizio politico più compiuto.
Nel frattempo, chiaramente, non voteremo a favore di questa
designazione.
Président La parole au Conseiller Frassy.
Frassy (CdL) Il mio sarà un intervento breve, perché
approfondimenti maggiori li faremo in sede di dibattito sul
programma.
È evidente che il Regolamento impone una votazione, una
votazione segreta, di conseguenza riteniamo che sia politicamente
doveroso da parte del nostro gruppo esporre quella che al momento è
una posizione politica. Sui contenuti del programma, che peraltro
non ci sono ancora noti nella loro articolazione, ci esprimeremo
successivamente all'illustrazione dello stesso. Il giudizio
politico dal nostro punto di vista non può che essere un giudizio
politico negativo, negativo perché si riassume in quella parola,
"continuità", che ci sembra abbia contraddistinto le verifiche
interne "all'Union Valdôtaine", che hanno portato alla designazione
del Presidente incaricato Perrin e al varo di quella che dovrebbe
essere una Giunta regionalista spostata pesantemente a Sinistra. È
evidente che la nostra posizione politica ci porta ad essere
critici nei confronti di questa continuità politica, che non è solo
una pregiudiziale di tipo ideologico, ma diventa una pregiudiziale
di tipo sostanziale, perché abbiamo potuto constatare nella scorsa
legislatura cosa voglia dire governare con un orientamento a
Sinistra, rispetto a quelle che sono poi le scelte fondamentali
nella gestione delle risorse economiche, nell'affrontare quelle che
sono le problematiche di tipo istituzionale.
In estrema sintesi perciò questi sono i motivi politici del
nostro non voto alla candidatura del collega Perrin a Presidente
della Regione.
Approfitto di questo mio intervento, per chiedere al Presidente
del Consiglio che, ai fini di questa votazione, ma anche delle
successive votazioni che andranno a riguardare i colleghi che
assumeranno incarichi di Giunta, si proceda, ai sensi dell'articolo
83, attraverso la votazione in cabina.
Président Sur cette requête de la part de la Présidence il n'y a
pas d'objections.
La parole au Conseiller Salzone.
Salzone (SA) Noi parteciperemo al voto e attendiamo il documento
programmatico, la relazione del Presidente incaricato per poter
fare le nostre deduzioni. Nel pomeriggio faremo la nostra
relazione.
Président S'il n'y a pas d'autres Conseillers qui souhaitent
intervenir, je vous prie de distribuer les fiches. Vous êtes
invités, un à la fois, à vous exprimer dans l'isoloir. Je rappelle
que l'élection du Président de la Région est effectuée par le
Conseil à la majorité. Le vote a lieu à scrutin secret à la
majorité absolue et, au second tour, à la majorité relative. Je
vous rappelle que vous devez inscrire le nom et le prénom de la
personne qui est proposée.
Je prie le Conseiller Secrétaire de procéder à l'appel.
Appel nominal
Conseillers présents et votants: 35
Suffrages exprimés: 35
Bulletins blancs: 10
Voix obtenues:
Perrin Carlo: 25
Je proclame élu, en tant que Président de la Région, M. Perrin
Carlo, je le félicite au nom du Conseil régional tout entier et je
l'invite à prendre place au banc du Gouvernement.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK