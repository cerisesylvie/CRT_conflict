Consiglio Regionale della Valle d'Aosta - Oggetto del Consiglio n. 184 del 5 dicembre 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 184 del 5 dicembre 1988 - Resoconto
OGGETTO N. 184/IX - COMUNICAZIONI DEL PRESIDENTE DEL
CONSIGLIO.
BICH (Presidente del Consiglio):
Le Comunicazioni della
Presidenza inquadrano l'attività del Consiglio dal 30 novembre 1988
in poi.
E' pervenuta a questa Presidenza copia della sentenza della
Corte Costituzionale n. 1029, in data 27 ottobre 1988, relative al
giudizio di illegittimità costituzionale della legge della Regione
Valle d'Aosta 15 luglio 1980 riapprovata il 17 ottobre 1980 dal
Consiglio Regionale Valdostano, avente per oggetto: "Application
des compétences législatives primaires de la Région Autonome Vallée
d'Aoste, sur la partie de son territoire incluse dans le Parc
National du Grand Paradis"
Il ricorso era stato promosso in via principale dal presidente
del Consiglio dei Ministri.
La sentenza, pubblicata nella Gazzetta Ufficiale - la Serie
speciale n. 47, in data 23 novembre 1988 è a disposizione dei
Consiglieri presso la Segreteria.
In data 2 dicembre è pervenuta a questa Presidenza, da parte
della Società Edile Valdostana - SEV s.r.l., indirizzata anche al
Presidente della Giunta, a tutti i Consiglieri regionali, nonché al
Sindaco, ai Consiglieri comunali di Saint-Vincent ed ai presidenti
delle Associazioni di categoria, una corrispondenza avente per
oggetto: "Denuncia della critica situazione create alla SEV causa
la revoca delle concessioni edilizie da parte regionale. - Dinieghi
e atti ostativi da parse del Comune di St. Vincent. - Richiesta di
equa integrazione della Convenzione Edilizia. - Citazione presso il
Tribunale Civile di Aosta per risarcimento danni".
Questa Presidenza provvederà a richiedere gli opportuni
chiarimenti alla Presidenza della Giunta, dopodiché esaminerà la
questione per le eventuali determinazioni di competenza.
Riunioni:
Conferenza dei Capigruppo e Ufficio di Presidenza: 1
3a Commissione: 1
5a Commissione: 1
2a e 4a Commissione in riunione congiunta: 1.
Pregherei i colleghi Consiglieri di volersi levare in piedi per
ricordare un lutto che ha colpito la Regione Piemonte.
E' mancato mercoledì notte, in un tragico incidente stradale, il
Presidente del Consiglio regionale del Piemonte, Avv. Aldo
Viglione.
La sua dipartita lascia un vuoto profondo in quanti hanno potuto
conoscere ed apprezzare le sue alte doti di uomo politico, da
sempre strenuo propugnatore e difensore delle autonomie locali.
Dopo un passato di partigiano combattente a fianco di illustri
protagonisti del movimento di resistenza al fascismo del suo
Piemonte, quali Duccio Galimberti e Nuto Revelli, e dopo una lunga
attività come amministratore locale e della Provincia di Cuneo,
Aldo Viglione approdò alla Regione nel 1970, anno di nascita delle
Regioni a statuto ordinario.
Da allora per 18 anni ha ricoperto gli incarichi di Presidente
della Giunta, di Assessore regionale e, dal 1985, di Presidente del
Consiglio regionale.
Particolarmente pregnante è stato il suo impegno contro il
terrorismo che, negli anni '70, aveva insanguinato la città di
Torino.
Iscritto al Partito Socialista Italiano dal 1945, ha sempre
operato per l'affermazione degli ideali di giustizia sociale, di
libertà e di democrazia.
Alla famiglia ed alla Regione Piemonte rinnoviamo la più sentita
partecipazione al loro grande dolore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK