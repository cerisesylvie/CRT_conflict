Consiglio Regionale della Valle d'Aosta - Oggetto del Consiglio n. 2567 del 29 gennaio 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2567 del 29 gennaio 1987 - Resoconto
OGGETTO N. 2567/VIII - DIBATTITO GENERALE SUL DISEGNO DI
LEGGE CONCERNENTE: "NORMATIVA E CRITERI GENERALI PER
L'ASSEGNAZIONE, LA DETERMINAZIONE DEI CANONI E LA GESTIONE DEGLI
ALLOGGI DI EDILIZIA RESIDENZIALE PUBBLICA". - Reiezione di ordine
del giorno.
PRESIDENTE:
Prima di dare la parola al Presidente della
Giunta per l'illustrazione del provvedimento, do lettura
dell'ordine del giorno che è stato presentato e che è sottoscritto
congiuntamente dai Gruppi del P.S.D.I. e del P.S.I.:
ORDINE DEL GIORNO
Sono trascorsi ormai tre anni dalla approvazione da parte del
Consiglio dei Ministri di un Disegno di Legge che prevede il
riscatto generalizzato degli alloggi di edilizia popolare tuttora
al vaglio del Parlamento.
Considerato che l'accesso alla proprietà è sancito dalla
Costituzione e che il diventare proprietario degli appartamenti
occupati dagli inquilini degli Istituti Autonomi Case Popolari
porterebbe tra l'altro una enorme massa di denaro che permetterebbe
la costruzione di nuovi alloggi di edilizia residenziale pubblica
soddisfacendo le esigenze delle giovani coppie, dei pensionati e
dei cittadini dei ceti meno abbienti;
IL CONSIGLIO REGIONALE DELLA VALLE D'AOSTA
INVITA
1)
il Parlamento italiano ad una sollecita
approvazione del Disegno di legge di riscatto degli alloggi di
edilizia residenziale pubblica;
2)
di inviare copia del presente ordine del giorno al
Presidente del Consiglio dei Ministri, al Ministro competente, ai
Capigruppo parlamentari del Senato e della Camera dei Deputati di
tutti i partiti presenti nel Parlamento italiano.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.):
Ce projet de loi est le résultat du
travail d'un groupe d'étude qui avait été institué par délibération
de la Junte régionale du 17 mai de l'année 1984. Je crois que cette
date signifie déjà beaucoup par rapport au travail qui a été
réalisé et au temps qu'il a fallu employer avant d'aboutir à ce
résultat. La Commission a été coordonnée de la part du Secrétaire
Général de l'Administration régionale, en collaboration avec les
experts des maisons populaires et les experts pour la question
"canone gestione alloggi" avec la Président des maisons populaires
et ses assistants, Nima et Zani. En tant qu'experts régionaux il y
avait MM. Freppaz, Pastorello et Cadin Carlo.
Ces personnes ont travaillé pendant des années pour améliorer la
loi précédente, surtout pour reprendre dans son ensemble cette
matière qui est très difficile et qui avait été prévue en tant que
possibilité qui nous sont dues de l'application du Statut et, en
effet, il me semble que la relation a mis en évidence cette
compétence spécifique qui nous revient du Statut.
L'importance de cette loi a été signifiée et il suffirait de
lire certains passages de la relation, là où les points principaux
de modification sont très bien décernés; par exemple on dit:
"Unificazione dei criteri di assegnazione, di gestione e
determinazione dei canoni di tutto il patrimonio pubblico,
indipendentemente dall'Ente proprietario o gestore" - là c'est un
pas en avant considérable par rapport à ce qui est actuellement la
gestion dans son ensemble - "Sul piano quantitativo dovrebbe in tal
modo determinarsi un significativo ampliamento della offerta di
alloggi pubblici in locazione per il soddisfacimento dei fabbisogni
abitativi prioritari". Je ne crois pas que c'est le cas,
aujourd'hui, de dire à quel niveau est le problème des logements,
soit dans la ville d'Aoste que dans d'autres Communes; en effet,
j'espère qu'avec ce projet de loi il y ait la possibilité
d'améliorer la situation.
Au point 2 on a mis en relief que "La definizione di strumenti e
procedure di assegnazione sono più aderenti al ruolo dei Comuni e
tali da consentire tempi più rapidi nella formazione della
graduatorie e nel loro aggiornamento" et encore "Individuazione di
metodi di selezione delle domande di attribuzione dei punteggi che
privilegiano ï nuclei familiari che hanno realmente bisogno della
casa". Il s'agit ici d'un élément qui a toujours été débattu et
discuté au niveau de Conseil. En effet, avec ce projet de loi on
essaie de primer - quand même dans les intentions (après nous
verrons qu'on a apporté des modifications dans ce sens) - les
familles qui ont des difficultés particulières. C'est justement
l'esprit de la loi qui a été repris, auquel j'es père ce projet
pourra répondre de façon affirmative.
"È stata altresì rielaborata la nozione del reddito" - on dit
plus bas dans la relation - "Infatti si considera reddito annuo
complessivo il reddito imponibile fiscale al lordo delle imposte ed
al netto dei contributi previdenziali ed assistenziali, degli
assegni familiari, degli oneri deducibili, maggiorato dei redditi
esentasse, con esclusione dei redditi soggetti a tassazione
separata e dei sussidi concessi dagli enti pubblici a fini
assistenziali". Ce point doit être modifié; du coté de la
Commission sont venues toutes une série de remarques à ce sujet.
Les rapporteurs de ce projet de loi avaient représenté à la Junte -
qu'il avait adopté dans ce sens - que même si on acceptait dans un
premier temps "la maggiorazione dei redditi esentasse", il y avait
des bénéfices par rapport aux autres lois qui ont été déjà adoptées
des Régions à statut ordinaire et en effet il y avait là une Région
a statut spécial qui n'avait pas utilisé la même méthode. Il faut
revenir à la loi nationale et à la délibération du CIPE qui donne
cette adresse, c'est-à-dire qu'il faut aussi insérer les mots
"redditi esentasse".
A la suite de nombreux débats à cet égard, les Conseillers qui
étaient représentés à l'intérieur de la Commission nous avaient dit
qu'il y avait des perplexités, en considération d'un changement
d'adresse au niveau national qui disait que "il reddito esentasse"
pouvait être exclu de ce calcul; donc on a cru qu'on pouvait
accepter cette proposition et, par conséquent, on a prévu un
amendement que j'illustrerai tout de suite.
Un autre point qualifiant de cette loi c'est le point 4 de la
relation: "Utilizzazione, previa autorizzazione regionale, di quote
di alloggi di edilizia residenziale pubblica per fronteggiare
situazioni di emergenza abitativa, compreso il caso di sgombero di
unità abitative da recuperare, nonchè per consentire la mobilità".
Je crois que c'est un point spécifique remarquable. On a eu,
pendant ces dernières années, des cas où il était nécessaire
intervenir tout de suite; donc, la possibilité de pouvoir jouir de
ces logements pour un certain délai de temps, pour donner une
solution aux problèmes de certaines familles qui ont des
difficultés, c'est une adresse qui doit être appréciée.
Au point 5 on parle de "la realizzazione di una gestione più
attenta delle esigenze generali di buon uso del patrimonio pubblico
ed a quelle delle famiglie residenti" et aux points successifs de
"incentivazione dell'autogestione da parte degli assegnatari dei
servizi accessori e degli spazi comuni" - "verifica del diritto
degli attuali assegnatari a conservare l'alloggio con eliminazione
delle situazioni illegittime": je crois que là c'est une tentative
qui a été portée en avant avec succès de la part de la gestion
actuelle des maisons populaires.
A ce propos je veux remercier soit le Président que le Conseil
d'Administration des maisons populaires pour leur travail pendant
ces années, pour essayer d'améliorer la situation et, surtout, de
vérifier les différentes situations: "introduzione di un canone
sociale e definitivo superamento del canone minimo provvisorio
(...) il disegno di legge consente il superamento del regime
transitorio stabilito dalla legge 513 (...) il nuovo meccanismo
prevede l'estensione dei parametri dell'equo canone agli inquilini
dell'edilizia residenziale pubblica secondo fasce di sconto
correlate al reddito" et après "istituzione di un fondo speciale
per l'abbattimento del costo dei servizi accessori a favore delle
fasce di utenza economicamente più deboli".
J'ai voulu reprendre les points les principaux de cette
relation, pour faire comprendre l'importance de cette loi. Il sera
indispensable que de la part de tous les Conseillers il y ait une
attention particulière au moment de l'application de cette loi.
Quand même, suite au débat qui a été développé dans les différentes
Commissions, en tant que forces de la majorité on proposerait une
série d'amendements, qui sont les suivants:
- à l'art. 1 on dit: "le presenti norme emanate in conformità ai
criteri generali approvati"; on propose de substituer "in
conformità" avec "in armonia". On a pris comme exemple les critères
de la "delibera" du CIPE de 1981, mais ce n'est plus en conformité,
étant donné qu'il y avait la possibilité de faire un choix et les
choix, à présent, ont été faits au niveau régional.
Là il faut le dire, je l'avoue très sincèrement, en 1982 il y
avait eu une lettre de la part du Ministère compétent, là où on
nous donnait la possibilité d'améliorer ou quand même de prévoir
des modifications aux critères de cette délibération du CIPE.
En ce moment il suffirait de faire une délibération en 1982 ou
en 1983. Il y avait un certain délai de temps et il faut dire que
dans cette lettre on avait souligné le fait que la possibilité
était donné justement aux Régions à statut spécial et c'est ce
qu'en effet nous avons fait avec cette loi, même si en retard, car
on a constitué cette Commission. Ce n'est pas une justification,
mais il faut aussi rappeler qu'il y a eu en 1983 les élections et,
alors, on a malheureusement perdu du temps; en 1984 on a repris le
travail, cette Commission a élaboré ce texte qui est soumis à
l'attention du Conseil. Cela pour dire qu'on va reprendre "en
harmonie" plutôt que "en conformité".
Quant à l'art. 6 les Conseillers qui ont participé aux travaux
de la Commission ont déjà annoncé qu'il y avait une modification;
la lettre c) du premier alinéa est modifiée de la façon
suivante:
"non titolarità di diritti di proprietà, usufrutto, uso e
abitazione:
1) su di un alloggio adeguato, ai sensi del precedente art. 2,
alle esigenze di un nucleo familiare, nell'ambito territoriale cui
si riferisce il bando di concorso;
2) su uno o più alloggi, ubicati in qualsiasi località il cui
valore locativo complessivo, determinato ai sensi della legge dello
Stato 27 luglio 1978, n. 392, sia almeno pari al valore locativo di
un alloggio adeguato con condizioni abitative medie nell'ambito
territoriale cui si riferisce il bando di concorso. Detto valore
locativo medio è determinato sulla base delle modalità stabilite
dalla citata legge n. 392 e con i seguenti parametri:
- superficie corrispondente agli standard abitativi di cui al
precedente art. 2, con l'aumento del 20%;
- tipologia corrispondente alla categoria catastale A/3:
coefficiente 1,05;
- classe demografica del comune di destinazione della domanda di
assegnazione del concorrente.
Qualora trattisi di comune con popolazione inferiore a 5.000
abitanti si applica il coefficiente 0,80;
- livello di piano: coefficiente 1;
- zona: coefficiente 1 per tutti i Comuni;
- vetustà pari ad anni 20: coefficiente 0,85;
- conservazione e manutenzione: coefficiente 1."
En même temps, en conséquence de ces deux amendements, on a
modifié aussi les autres articles, en particulier on a modifié
l'art. 37, là où la lettre f) du premier alinéa est supprimée.
Les articles 7 et 43 ont été modifiés, après les mots "gli oneri
deducibili" avec la suppression des mots "maggiorato dei redditi
esentasse", respectivement, au premier alinéa et au troisième
alinéa.
Le dernier amendement c'est une intégration, concernant l'art.
61: après les mots "categorie di cittadini" ajouter les mots "ivi
comprese quelle di cui alla L.R. 11.4.1984, n. 7".
Avec ces amendements, qui ont repris les indications qu'on nous
avait données au niveau de Commission, on peut dire que la loi est
un pas en avant par rapport à la loi actuelle et, surtout, qu'il y
a eu un effort considérable, je le répète, de la part des maisons
populaires, pour essayer d'avoir un instrument qui soit valide, qui
donne la possibilité de gérer de façon correcte l'ensemble du
patrimoine des maisons populaires.
PRESIDENTE:
È aperta la discussione generale. Ha chiesto
di parlare il Consigliere Tonino, ne ha facoltà.
TONINO (P.C.I.):
Il provvedimento che oggi discutiamo ha
un indubbio interesse, anche se arriva in questo Consiglio
regionale con un ritardo che ha del clamoroso - 6 anni -, sia per
la necessità di riordinamento che ha tutta la materia, sia per una
corretta applicazione delle competenze statutarie della nostra
Regione. Voglio dare subito un giudizio generale su come la Giunta
ha affrontato questo tema e sul disegno di legge che la Giunta ha
presentato. Il disegno di legge presentato dalla Giunta non è
affatto buono, poichè affrontato con una larga sottovalutazione, ed
imperfetto in moltissime sue parti, come ha dimostrato la
discussione avvenuta nella Commissione e come dimostrerà la stessa
discussione che avverrà in quest'aula.
Questo è un disegno di legge che è stato preparato con una certa
attenzione dal punto di vista tecnico, tanto che il Presidente
della Giunta ha fatto riferimento a una Commissione di carattere
tecnico, e che è stato approvato dalla Giunta regionale senza
alcuna considerazione degli effetti politici e sociali che questo
provvedimento potrebbe avere sulla realtà del patrimonio gestito
oggi dall'Ente pubblico. Quindi, il disegno di legge, che ci è
stato presentato ad una prima lettura, ci è immediatamente apparso
da rimaneggiare largamente e, aggiungo, ci è sembrato anche privo
di fantasia, di studio e di analisi delle particolari esigenze che
si possono registrare in una Regione come la nostra; dico questo
adesso, perchè non so se poi avremo modo di ritornarci.
Diceva l'articolo 1 di questo provvedimento che le norme si
applicano a tutti gli alloggi realizzati o recuperati da Enti
pubblici, a totale carico dello Stato o con il concorso e
contributo dello Stato e della Regione; quindi, è una normativa che
dovrebbe essere applicata a tutti gli interventi di edilizia
residenziale, siano essi finanziati dallo Stato o siano essi
finanziati dalla Regione. A nostro avviso, a questo punto,
occorreva guardare a questa normativa di carattere generale avendo
ben presente la complessità dell'intervento di edilizia
residenziale pubblica nella nostra Regione, vale a dire, non
trattando allo stesso modo i problemi di un quartiere di Aosta e le
esigenze particolari che si possono incontrare in un Comune come
Fontainemore o come Perloz. Questo tipo di ricerca e di
approfondimento non c'è stato e, a mio avviso, è un'occasione
perduta sul piano della capacità nostra di autogovernarci e,
quindi, di autoregolamentare il comportamento dell'Ente pubblico
rispetto a questo tema.
C'è - lo dico subito perchè la mia sottolineatura non appaia
fuori dal tema - alla fine dell'art. 6 un comma che dice
testualmente:
"Particolari requisiti aggiuntivi possono essere
stabiliti dalla Regione in relazione all'assegnazione di alloggi
realizzati con finanziamenti destinati a specifiche finalità,
ovvero in relazione a peculiari esigenze locali. Per tali
interventi i provvedimenti regionali di localizzazione potranno
prevedere i requisiti integrativi rispondenti agli scopi
particolari dell'intervento, con eventuale riferimento anche
all'anzianità di residenza."
È un comma che dice tutto, poichè
servendoci di questo comma potremmo preparare i bandi e inserire
normative particolari, che incidono anche sulla eventuale anzianità
di residenza e che rispondono a peculiari esigenze locali.
Sottolineo questo comma per dimostrare che, probabilmente,
l'intervento a livello regionale ha bisogno, per alcune
particolarità, di normativa ad hoc, studiate per determinate
esigenze. Così noi consiglieremmo che tra gli emendamenti si parli
di criteri stabiliti dal Consiglio regionale e non dalla Regione in
termini generali, dato che quest'ultimo è un problema che esiste ed
è uno dei limiti a questo emendamento.
L'altro limite di carattere di impostazione è stato quello che
adesso il Presidente della Giunta cerca di minimizzare togliendo
"in conformità" con "in armonia" e che riguarda la pedestre
applicazione della delibera del CIPE del 1981, pur avendo la nostra
Regione, con le norme di approvazione del suddetto Statuto, la
possibilità di applicare una normativa differente da quella
stabilita dal CIPE.
Voglio ricordare che quando uscì quella normativa, avente valore
unicamente per le Regioni a Statuto ordinario, ci fu una grossa
protesta delle Regioni stesse; una denuncia contro l'invasione
della competenza regionale attraverso la delibera del CIPE. Alcune
Regioni forzarono quella delibera nell'iter legislativo e ci furono
leggi rimandate e ripresentate, tanto per dimostrare quanto rigide
fossero queste normative. Voglio a tal proposito ricordare che
alcune Regioni, nell'art. 1, non hanno scritto che la legge è fatta
in conformità alla delibera del CIPE, per polemica, trattandosi
questa di materia piena trasferita alle Regioni a Statuto ordinario
e che non poteva essere vincolata così strettamente alla delibera
del CIPE. Quindi, è una strana concezione dell'autonomia quella di
una Regione a Statuto speciale che applica una normativa del CIPE
avente valore soltanto per le Regioni a Statuto ordinario e, per di
più, che mette in risalto all'art. 1 che queste sono normative
fatte in conformità con quella delibera del CIPE. Questo
comportamento è una povertà della Giunta, tenendo conto anche del
fatto che il problema era stato sollevato già in due occasioni in
questo Consiglio dal nostro Gruppo; ma, tanto, le proposte che
partono dai banchi dell'opposizione sono troppo spesso snobbate e
il risultato che si ottiene è quello che abbiamo di fronte
oggi.
Queste sono le considerazioni di carattere generale sul
provvedimento; considerazioni che oggi ci sentiamo di ripetere
perchè sono importanti, non solo sul piano del principio, ma sono
importanti per il tipo di approccio che ci dovrebbe essere rispetto
a questo tema, in una Regione che ha caratteristiche particolari.
Il secondo ordine di ragionamenti, anche questo di carattere
generale, riguarda la concezione che si vuole avere dell'edilizia
residenziale pubblica; spendo due frasi a questo riguardo, perchè
la cosa avrà un certo significato quando guarderemo ai contenuti
del provvedimento che oggi discutiamo.
C'è un progetto di legge, che sta venendo avanti e che tende a
liquidare gli istituti autonomi, come case popolari, istituti
incaricati di immettere sul mercato abitazioni a prezzo controllato
e a canone speciale, per trasformarli in enti manageriali, che
debbono realizzare le case e affittarle ad equo canone, lasciando
all'Ente pubblico di intervenire tramite il fondo sociale, per
coloro che non possono pagare l'equo canone. È una tesi che non
condividiamo, intanto perchè i fondi per costruire queste case
provengono totalmente dalle trattenute ex-GESCAL delle buste paghe
dei lavoratori; inoltre, secondo gli ultimi dati, l'anno scorso i
proventi delle trattenute ex-GESCAL sono stati oltre 2.000 miliardi
e solo il 30% di questi è stato utilizzato per il rifinanziamento
della legge sull'edilizia, mentre il resto di queste trattenute va
a riempire altri buchi del bilancio dello Stato. Quindi, a nostro
avviso, non può essere messa in discussione l'impostazione che sta
alla base dell'edilizia residenziale pubblica, vale a dire quella
di immettere sul mercato un imponente numero di alloggi, per
rispondere ai bisogni del più largo strato dei lavoratori.
Rifiutiamo una concezione dell'Istituto come ente che costruisce
le case per i più poveri, mentre siamo favorevoli ad un'importante
quota dell'edilizia residenziale pubblica cui possa accedere il
maggior numero di lavoratori, ovviamente con criteri di priorità
all'accesso stabiliti sulle basi delle necessità e delle condizioni
del nucleo familiare. La nostra concezione risulta particolarmente
importante oggi quando, per ragioni di lavoro, la mobilità è
crescente e non riguarda solo particolari strati sociali di
lavoratori o solo i lavoratori dipendenti. La nostra impostazione,
che dovrebbe trasferirsi nelle norme, sostiene la necessità di
favorire il maggior numero possibile di condizioni per la fruizione
di queste case e di valutare le tante esigenze sulla base delle
effettive necessità del nucleo familiare.
Subito dopo queste due considerazioni di carattere generale,
voglio entrare nel merito del provvedimento per dire che è utile e
necessario; questo va detto perchè la confusione, la sperequazione,
la diversità che oggi esistono nella gestione di questo patrimonio
devono essere rapidamente modificate. Non sto a ricordare tutti i
casi paradossali che si sono verificati anche nella nostra città,
addirittura nell'ambito di uno stesso edificio, come ad esempio nel
grattacielo del quartiere Cogne, dove da un lato si pagano canoni
sociali e dall'altro l'equo canone, pur essendo famiglie che hanno
sostanzialmente le stesse condizioni di reddito; pertanto, la
necessità di porre ordine nel settore è indubbia e, da questo punto
di vista, il provvedimento ha la sua validità.
Ci sono, quindi, tre questioni sulle quali si sono incentrate
sia l'attenzione nostra che la discussione che abbiamo avuto in
Commissione e anche fuori dalla stessa. Le questioni riguardano
sostanzialmente i criteri per l'accesso e la permanenza nell'ambito
delle case gestite dall'Istituto, la materia del reddito e la
determinazione dei canoni. Ora, alcune importanti modificazioni del
testo sono già avvenute in Commissione e altre, da quanto ha detto
il Presidente della Giunta, potrebbero essere introdotte oggi in
Consiglio regionale; tuttavia, voglio tornare su questi aspetti
perchè, anche sulle proposte avanzate dal Presidente della Giunta,
sarebbero necessari dei chiarimenti.
Cominciamo dalla prima questione, che è quella relativa all'art.
6, cioè quella riguardante i requisiti necessari per l'accesso e la
permanenza nell'edilizia residenziale pubblica; la formulazione
così com'è uscita dalla Giunta comunale è la più punitiva di tutto
il Paese. Abbiamo detto in Commissione che siamo stati gli unici in
tutt'Italia a proporre una formula così penalizzante nei confronti
di chi dovrebbe accedere all'edilizia residenziale pubblica,
forzando in senso negativo anche la rigidità della normativa del
CIPE. La proposta che noi abbiamo fatto fin dall'inizio era di
tener conto che chi accede all'edilizia residenziale pubblica e che
è già nelle case gestite dall'Istituto, può avere o mantenere
un'altra proprietà limitata in altre zone, rispetto a quella dove
ha avuto l'alloggio in assegnazione, perchè sarebbe davvero
penalizzante se una piccola proprietà, magari nel paese d'origine,
determinasse l'impossibilità di accedere all'edilizia residenziale
pubblica o addirittura la revoca per chi è già assegnatario di un
alloggio di edilizia residenziale pubblica. Quindi, questa è una
formulazione per alcuni aspetti assurda, che fin dall'inizio
abbiamo chiesto di modificare, ma c'è stata una prima chiusura da
parte della maggioranza, mentre oggi, con l'emendamento presentato
dal Presidente della Giunta, mi sembra che si ottenga un risultato
un poco più positivo. Tale emendamento, sul quale ritornerò non
appena verrà discusso, riprende completamente la delibera del CIPE
e, perciò, presenta degli argomenti discutibili.
In sostanza, la nostra proposta è leggermente diversa:
proponiamo che non possa avere accesso all'edilizia residenziale
pubblica chi ha fuori dal territorio interessato dal bando di
assegnazione uno o più appartamenti che superino il valore di un
alloggio medio di 120 mq della città di Aosta. Questo a me pare che
sia un sistema più semplice per la determinazione
dell'assegnazione, un sistema che, forse, evita alcuni rischi, dei
quali parleremo esaminando con attenzione l'emendamento presentato
dalla Giunta. Lo stesso criterio, che vale per l'accesso, deve, a
nostro avviso, valere per quelli che oggi abitano già nelle case
dell'Istituto: non può esserci una sperequazione; di qui troviamo
il collegamento fra l'art. 6 e l'art. 37.
Secondo ordine di problemi: la determinazione del reddito e la
determinazione dei canoni. Per quanto riguarda la determinazione
del reddito c'è una prima incongruenza, che era inizialmente
sfuggita anche all'esame della Commissione; è ormai abitudine che i
redditi dei lavoratori dipendenti siano considerati abbattendo del
60% il reddito denunciato e detraendo una quota fissa per i
familiari a carico, che era di L. 1.000.000 con la legge 457 e che
questo provvedimento porta a L. 1.500.000. L'art. 7, laddove indica
il reddito massimo per accedere, prevede l'abbattimento del 60% per
i lavoratori dipendenti, ma non prevede più la detrazione di
1.500.000 per i familiari a carico. La cosa a nostro avviso è
discutibile perchè anche nella determinazione del reddito deve
esserci sempre una uniformità di trattamento: se quel reddito vale
per la determinazione del canone deve valere anche per l'accesso e
per la revoca.
Questo discorso è tanto più importante se lo colleghiamo alla
tabella allegata al provvedimento di legge, dove è previsto che,
per accedere all'edilizia residenziale pubblica, il reddito del
nucleo familiare composto da una persona deve essere di L.
10.800.000 lire, quello del nucleo composto da due persone di L.
11.400.000 e da tre persone di L. 12.900.000; ciò significa che c'è
un minimo scarto tra la situazione del reddito in famiglie composte
da uno, due, tre o quattro persone. Sarebbe molto importante, ai
fini di eliminare quella forbice, che almeno nell'art. 7 si
considerasse la possibilità di quest'abbattimento, in funzione
della composizione del numero dei familiari a carico. Questa è la
prima osservazione a come viene considerato il reddito; con l'altra
questione ci riserviamo di valutare l'emendamento presentato dal
Presidente della Giunta riguardante i cosiddetti redditi esentasse
che, per quanto riguarda la realtà nostra, interessano
sostanzialmente le rendite da malattie professionali e, in
particolare, da silicosi.
È inutile riprendere tutti gli argomenti che hanno animato anche
la discussione nella Commissione. Molto spesso tali rendite
costituiscono parte della spesa effettivamente sostenuta da questi
lavoratori per curarsi; in ogni caso, sarebbe, rispetto al passato
regime esistente in materia, una novità in contrasto con
un'abitudine ormai consolidata. Oltre a questo, alcuni hanno fatto
riferimento alle normative statali, agli orientamenti del Ministero
delle Finanze e via di questo passo e tendono a considerare queste
rendite non costituenti il monte reddito familiare; quindi, ben
venga, se l'emendamento è chiaro, la proposta di eliminare queste
rendite esentasse dalla formazione del reddito.
Sempre legata al reddito c'è una questione importante che
riguarda la determinazione dei canoni. Intendo spiegare la nostra
posizione in modo molto semplice, senza entrare nel merito di
emendamenti che, tra l'altro, sono stati oggetto di discussione
anche all'interno della Commissione. La questione di fondo che
poniamo è la seguente: ci domandiamo, visto che per accedere
all'edilizia pubblica, le famiglie vengono considerate in funzione
della loro composizione - ho ricordato prima che la famiglia con un
componente deve avere un reddito complessivo di L. 10.800.000,
mentre la famiglia con più componenti deve avere per l'accesso un
reddito complessivo superiore - lo stesso metro, a nostro avviso,
dovrebbe essere utilizzato per la determinazione del limite di
revoca e per la determinazione del canone. Questo, come i
consiglieri sanno, sarà graduato in funzione del reddito, ma il
limite massimo stabilito dalla legge, su cui viene calcolata la
graduazione, è uguale per tutti. La nostra modifica all'art. 48
tende ad avere il limite di revoca in funzione del nucleo
familiare, come del resto è previsto dal provvedimento, e gli
affitti calcolati sul limite di revoca di ciascun nucleo familiare,
in funzione della composizione del nucleo stesso.
La formulazione che proponiamo consente - è bene capirlo - di
avere, anche per i nuclei familiari più grossi o medi, una
graduazione degli affitti tale da rimanere più facilmente nelle
fasce più base dell'affitto e, quindi, di ottenere dei benefici
anche per le famiglie numerose e medie. La cosa ci sembra
sostanzialmente non solo giusta ma necessaria, se si considera che
il nucleo familiare, per un certo periodo, può raggiungere un
reddito che lo potrebbe portare vicino al limite di revoca
dell'alloggio, specialmente se tale superamento persistesse per due
anni o più. Da questo punto di vista, quindi, abbiamo un po'
ripensato anche a quella formula contenuta nell'art. 38, dove si
dice che, quando si superi il reddito per due anni consecutivi, si
è soggetti a revoca e che gli anni diventano quattro quando alla
formazione del reddito concorrono figli con reddito proprio.
A me pare che la cosa possa essere pericolosa, così come viene
fatta; già chi supera il reddito è soggetto all'equo canone e,
quindi, l'avere, per coincidenza o per situazioni particolari, per
due anni consecutivi, un reddito superiore alla soglia massima
prevista dalla legge, non è un fatto improbabile. Per questi
motivi, per noi sarebbe errato revocare l'alloggio immediatamente;
la proposta che avanziamo è quella di prevedere che lo sfondamento
del reddito si verifichi almeno per quattro anni e per sei anni,
nel caso di figli che concorrono al reddito, tenendo conto che
queste famiglie sono già costrette a pagare l'equo canone.
Non ci sembra, tutto sommato, che la nostra proposta sia tanto
strampalata, se si tiene conto che oggi un figlio può cominciare a
lavorare a 17 o 18 anni e che, dopo aver trovato lavoro, resta nel
nucleo familiare per 4 o 5 anni prima di sposarsi. Quindi, se
vogliamo fare una norma che guardi alla situazione reale, il minimo
di buon senso impone una verifica dopo 4 anni o dopo 6, perchè
altrimenti, con una normativa così rigorosa, non provochiamo altro
che la divisione fittizia dei nuclei familiari e questo è un fatto
assolutamente non positivo, anche ai fini della determinazione del
canone e della percentuale sul canone che queste famiglie devono
pagare.
Ci sembra, quindi, molto sbagliato favorire con determinate
normative il fenomeno della divisione familiare, fenomeno che nella
città di Aosta ha avuto un riflesso molto ampio, come dimostra
un'indagine compiuta dall'Istituto e, precedentemente, anche dal
Comune di Aosta, relativamente alla composizione dei nuclei
familiari; si è infatti evidenziato come sia vertiginosamente
aumentato il numero di nuclei familiari costituiti da una sola
persona. Si tratta, in realtà, di un fenomeno che non ha basi
reali, ma che è dettato dalla necessità di aggirare normative di
legge.
Concludo con un'ultima precisazione: noi proponiamo che il
reddito e gli affitti siano calcolati con quella dinamica di cui si
parlava precedentemente; se la cosa non venisse accettata, abbiamo
proposto negli emendamenti anche una diversa formulazione della
tabella "A". Questa tabella prevede, infatti, un incremento di
reddito massimo ammissibile, per famiglie composte da 1, 2, 3 o 4
persone, troppo basso, quasi insignificante; sarebbe necessario, se
non passassero quegli emendamenti, rivedere almeno la forbice che
separa il reddito massimo ammissibile tra famiglie composte da 1,
2, 3, 4 persone.
A me pare che le modifiche proposte tendano a rendere il
provvedimento più giusto e più equo; non proponiamo cose folli, ma
modifiche che, per buona parte, sono state adottate anche da altre
Regioni, le quali hanno previsto una gradualità nell'applicazione
della legge. Ciò dovrebbe far riflettere tutti sul fatto che le
modifiche da noi proposte sono molto equilibrate e non dovrebbero
avere un impatto negativo sulle fasce di inquilini, che occupano
queste case e che hanno problemi di carattere familiare o,
comunque, redditi non troppo elevati. Ritorneremo, eventualmente,
nel merito degli emendamenti quando verranno esaminati gli
articoli.
Chiedo alla maggioranza e alla Giunta di valutare le proposte
che facciamo con grande attenzione; del resto, alcune sicurezze,
che c'erano all'inizio della discussione su questo provvedimento,
durante l'approfondimento sono venute meno e si è arrivati a delle
modifiche. È bene, quindi, che si tenga conto di tutti i
suggerimenti che le forze politiche fanno.
Si dà atto che dalle ore 10,18 assume la Presidenza il Vice
Presidente Giulio DOLCHI.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Bisogna dare a Cesare quel che è
di Cesare. Effettivamente, è stata lunga la gravidanza di questo
provvedimento di legge, che oggi viene all'esame del Consiglio
regionale. Eravamo nel giugno del 1981 quando ci fu la famosa
delibera CIPE per regolarizzare queste normative e, da allora, sono
trascorsi circa sei anni. Io, che ho trascorso alcuni anni
all'interno degli IACP, avevo notato la difficoltà dell'allora
Presidente della Giunta a voler portare avanti questo
provvedimento, nonostante le numerose sollecitazioni da parte del
sottoscritto. Ora, devo dare atto alla sensibilità dell'attuale
Presidente della Giunta, anche se, naturalmente, ho già espresso il
mio disappunto per i lunghi tempi trascorsi. Se la sollecitazione
della base ha portato a degli effetti positivi, come l'eliminazione
della famosa rendita INAIL, la famosa silicosi, accettata da questa
maggioranza, dobbiamo dare atto soprattutto alla base e dobbiamo
sollecitarla a muoversi per una migliore Amministrazione.
Non voglio fare un ampio discorso su questo problema, tuttavia
sono rimasto un po' perplesso su alcune considerazioni fatte dal
Consigliere Tonino, riguardo alla sua affermazione che bisogna
costruire case per i lavoratori. Per fare questo è necessario che
lo Stato sia messo nelle condizioni di poterle costruire e di
utilizzarle facendo, ad esempio, una rotazione della proprietà;
quindi, occorre creare i presupposti perchè lo Stato possa arrivare
a disporre di nuovi fondi per la costruzione di alloggi. Ho voluto
richiamare questo particolare perchè si può fare una politica
regionale e una politica nazionale, però sarebbe necessario essere
coerenti e, quindi, affermare che esiste la necessità in Italia
della costruzione di alloggi dell'edilizia pubblica, come esiste la
necessità in Valle d'Aosta della costruzione di alloggi di edilizia
pubblica.
Non voglio fare un discorso dal punto di vista politico della
mia posizione, ma vorrei entrare nel merito del provvedimento: io
sono d'accordo con gli emendamenti presentati dal Presidente dalla
Giunta e, eventualmente, presenterò degli emendamenti qualora non
vengano accettate certe mie osservazioni. Allora partiamo dall'art.
6, lett. b), dove si chiede la residenza anagrafica da almeno 3
anni o l'attività lavorativa principale o continuativa nel Comune
per un periodo non inferiore ai 3 anni; questo sbarramento, che non
è previsto neanche nella delibera del CIPE, è incomprensibile,
perchè non penso che si possa trattare i cittadini in due diverse
maniere. Ci troviamo di fronte all'esigenza di un lavoratore che
per necessità debba trasferirsi nella nostra Regione e che deve
avere la possibilità, come tutti gli altri cittadini, di
partecipare al bando di concorso; quindi, questo sbarramento di 3
anni a me sembra incomprensibile e, inoltre, non è previsto dalla
delibera CIPE. Questa era una osservazione a un provvedimento che
mi permetto di suggerire alla maggioranza, con la speranza che
venga recepito.
Vorrei adesso andare avanti ad esaminare l'art. 7, punto 1,
naturalmente prendendo atto che sono stati eliminati i redditi
esentasse; qui non si fa menzione del lavoro ordinario, perchè al
momento della presentazione al bando di concorso, quando viene
richiesta la documentazione, si richiede anche il modello 101/740.
Se un operaio ha avuto la fortuna o la sfortuna, in questo caso la
sfortuna, di avere una quota elevata di straordinario, questo può
incorrere sia nell'eliminazione dalla graduatoria, che
nell'applicazione di un canone superiore a quello che
effettivamente corrisponde al reddito. A tal proposito suggerirei
di inserire un emendamento in cui sia chiaramente indicato, tramite
una dichiarazione del datore di lavoro, quale è la rendita netta,
escludendo gli straordinari, poichè il guadagno maggiore, ottenuto
grazie agli straordinari, può esserci un anno ma non sempre e,
quindi, a causa di questo reddito, l'operaio si troverebbe a non
poter più concorrere nè all'assegnazione delle case dell'edilizia
popolare, nè al canone popolare. Richiamo l'attenzione di questa
Giunta su questo particolare molto importante, anche perchè ci sono
dei precedenti, da parte di altre Regioni, riguardanti proprio
l'eliminazione della quota reddito rappresentata dagli
straordinari.
Sull'art. 32, dopo alcune precisazioni arrivate in Commissione,
credo che non esistano perplessità, sperando, naturalmente, che le
modifiche apportate vengano interpretate nella giusta maniera. Per
quanto riguarda, invece, l'art. 38, condivido le perplessità del
Consigliere Tonino, perchè assistiamo a una fuga fittizia dal
nucleo familiare; infatti, se un nucleo familiare ha un reddito,
che può provocare la revoca della assegnazione, si verificherà, con
probabilità, la corsa per uscire dal nucleo familiare, mentre se
approviamo la condizione di aumentare il numero degli anni di
superamento della soglia massima di reddito raggiungibile, da 2 a 4
anni, si verificherà sia la possibilità di eliminare le fughe
fittizie dal nucleo familiare, che quella, per i figli dei titolari
di alloggi, di potersi procurare una nuova sistemazione più
adeguata per loro stessi o per un loro futuro nucleo familiare.
Questo problema, quindi, è molto delicato, perchè, ripeto, se non
si modifica l'emendamento c'è il rischio della creazione di nuclei
fittizi, difficili da controllare da parte dell'Ente gestore.
Detto, questo, non voglio dilungarmi oltre. Voterò questo
provvedimento, sperando che alcuni suggerimenti, che mi sono
permesso di indicare, possano essere recepiti dalla maggioranza e,
siccome c'è un'enormità di emendamenti, mi permetterò,
successivamente, di intervenire per chiedere eventualmente una
breve sospensione della seduta e per concordare alcuni nuovi
emendamenti, naturalmente dopo aver riconosciuto la disponibilità
di questa Giunta.
Approfitto di questo provvedimento di legge per presentare un
ordine del giorno insieme al P.S.I., perchè ritengo e riteniamo che
il riscatto degli alloggi sia un problema importante. Ne do
lettura:
"Sono trascorsi ormai tre anni dall'approvazione da parte del
Consiglio dei Ministri di un Disegno di Legge che prevede il
riscatto generalizzato degli alloggi di edilizia popolare tuttora
al vaglio del Parlamento.
Considerato che l'accesso alla proprietà è sancito della
Costituzione e che il diventare proprietario degli appartamenti
occupati dagli inquilini degli Istituti Autonomi Case Popolari
porterebbe tra l'altro una enorme massa di denaro che permetterebbe
la costruzione di nuovi alloggi di edilizia residenziale pubblica
soddisfacendo le esigenze delle giovani coppie, dei pensionati e
dei cittadini dei ceti meno abbienti;
Il Consiglio regionale della Valle d'Aosta
Invita
1) il Parlamento italiano ad una sollecita approvazione del
Disegno di legge di riscatto degli alloggi di edilizia residenziale
pubblica;
2) di inviare copia del presente ordine del giorno al Presidente
del Consiglio dei Ministri, al Ministro competente, ai Capigruppo
parlamentari del Senato e della Camera dei Deputati di tutti i
partiti presenti nel Parlamento italiano".
PRESIDENTE:
Ha chiesto di parlare il Consigliere Bajocco,
ne ha facoltà.
BAJOCCO (P.C.I.):
La delibera del CIPE del 1981 invitava
la Regione a predisporre una legge regionale, così da poter
regolamentare e stabilire i criteri sia per l'assegnazione degli
edifici dell'edilizia popolare che per la determinazione dei canoni
da pagare. Nel 1984, su delibera di Giunta, è stata nominata una
Commissione, che aveva il compito ben preciso di predisporre una
legge che regolamentasse tutta la materia dell'edilizia pubblica
nel nostro territorio. Diceva, prima, il Presidente della Giunta
che questa Commissione fu composta da rappresentanti della Regione,
del Comune, dell'Amministrazione comunale e dell'Istituto, compreso
il suo Presidente. Questa legge fu preparata nel giro di 2 anni e
mezzo e nel settembre del 1986 fu inviata alla Commissione
competente; quest'ultima, ovvero la Commissione di Assetto del
Territorio e Tutela dell'Ambiente, ha iniziato a discuterla insieme
a coloro che l'hanno stilata.
La legge è divisa in 5 parti: la prima parte riguarda i criteri
dell'assegnazione; la seconda i criteri della mobilità; la terza i
criteri per la revoca; la quarta i criteri per la determinazione
dei canoni, includendo tutti i redditi, compresi quelli esenti, e
la quinta i criteri delle fasce. Alcuni di questi punti hanno anche
un aspetto positivo, altri, invece, vanno contro l'interesse della
gente. In Commissione la legge è stata discussa articolo per
articolo; alcuni di questi sono stati migliorati, come l'art. 32,
dove si parla della mobilità, approvando che la mobilità debba
avvenire consensualmente. All'art. 45, la determinazione dei valori
locativi, è stata modificata con una percentuale, anzichè con una
cifra fissa. Altri articoli ancora possono essere accolti in pieno,
mentre di altri, pur essendo importanti, non si è voluto tenere
conto: vedi l'art. 6, riguardante l'accesso; l'art. 7, riguardante
la malattia professionale esentasse; gli artt. 37 e 38, riguardanti
la revoca; l'art. 43, riguardante sempre l'argomento esentasse; gli
artt. 44, 46, 47, 48, riguardanti i canoni delle diverse fasce. Vi
sono poi gli artt. 16, 17, 19, 26 e 49, che discuteremo quando
esamineremo punto per punto l'articolato.
Come dicevo prima, questa Commissione ha lavorato per circa due
anni, ma quando si è arrivati alla discussione in Commissione c'è
stata una grande fretta: si voleva arrivare prima del 1986
all'approvazione di questa legge. Il sottoscritto ritiene che una
legge troppo affrettata non possa essere una legge fatta bene.
La Commissione si è riunita per più di 5 volte e ha proposto
diversi emendamenti, che non sono stati presi in considerazione.
Voglio solo leggere certi emendamenti che il sottoscritto aveva
presentato assieme al Consigliere Tonino: all'art. 7, punto 1, dopo
le parole "degli oneri deducibili" togliere le parole "maggiorato
dei redditi esentasse"; cioè, avevo proposto la stessa cosa che il
Presidente della Giunta ha oggi proposto e per questo lo ringrazio.
Avevo già capito la sua sensibilità quando l'altro giorno è venuto
in Commissione. Mi chiedo: come si fa a tenere in considerazione il
reddito di uno che ha perso una gran parte della sua salute per
ingrandire altra gente nei vari posti di lavoro? Perciò, ripeto, mi
fa molto piacere che questo emendamento sia stato accettato.
Andiamo poi all'art. 32, riguardante il problema della mobilità,
anch'esso accettato. Dell'art. 37, invece, chiediamo di eliminare
la lettera f) e il punto 2. Per l'art. 38 il sottoscritto aveva
proposto, forse un po' egoisticamente, di togliere completamente i
commi n. 1 e n. 2. Nell'emendamento firmato con il Consigliere
Tonino chiediamo di prorogare da 2 a 4 e da 4 a 6 anni la revoca
dell'alloggio, anche se la famiglia dovesse superare per 2 anni la
soglia massima di reddito prevista prima della revoca, perchè,
altrimenti, non si fa un discorso democratico, visto che non si va
assolutamente incontro alla gente.
All'art. 43 il Presidente della Giunta ha presentato un
emendamento: dopo le parole "degli oneri" eliminare le parole
"maggiorate dei redditi esentasse". Se non ci fosse stata quella
grande premura da parte della Commissione di mandare avanti questo
progetto, penso che questi emendamenti, da me presentati, sarebbero
stati presi in considerazione, perchè poi il problema
dell'esentasse è stato rilevato anche dal Ministro Visentini (che è
un repubblicano), il quale dice che l'entrata derivante dalla
malattia professionale è un'entrata da non tenere in
considerazione, perchè è un aspetto risarcitorio al danno subito da
questo lavoratore. Se non ci fosse stata quella premura di finire
in fretta, quindi, non ci sarebbero stati nè la petizione, nè
l'incontro con i Capigruppo consiliari da parte dei delegati
inquilini del quartiere, nè le 500 firme e neppure il telegramma
del Presidente della Giunta, inviato ai delegati, con il quale
informava che avrebbe tenuto in considerazione le loro
richieste.
In Commissione, inoltre, il sottoscritto aveva annunciato la
presentazione di 100 emendamenti; ne avevo già presentati diversi,
ma, dopo la riunione con il Presidente della Giunta, avvenuta
l'altro giorno, ascoltando il mio Capogruppo e il mio Presidente di
Commissione, abbiamo convenuto di considerare la disponibilità, da
parte della maggioranza, di rivedere certe cose. Pertanto, abbiamo
ritirato una gran parte dei nostri emendamenti, proprio perchè
siamo un Partito Comunista serio, che vuole risolvere i problemi,
non fare solo delle battute, come qualcuno è abituato a fare. Mi
auguro che il Presidente della Giunta, visto che si è mostrato
disponibile ad accettare alcuni suggerimenti, riveda altri
emendamenti, che abbiamo presentato e che illustreremo al momento
della discussione della legge.
Si dà atto che dalle ore 11,11 riassume la Presidenza il
Presidente Giovanni BONDAZ.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE (P.S.I.):
Credo che ci sia poco da aggiungere a
quanto hanno già detto i colleghi, specialmente i Consiglieri
Tonino e Bajocco. Quest'ultimo direi che ci ha messo anche un po'
di passione in più.
Ritengo che vada innanzi tutto fatta una notazione. Il testo di
legge, che ci è stato presentato, al di là di tutte le impostazioni
di tipo politico, va considerato in maniera positiva, perchè la
Commissione, riguardo a una materia così delicata e difficile e
nonostante ci fossero anche dei precedenti cui fare riferimento, ha
lavorato con estrema precisione e puntualità; quindi, sotto
l'aspetto formale, il provvedimento è arrivato in Commissione con
un aspetto che fa onore a coloro che lo hanno redatto. La materia
trattata, complessa e difficile, in passato ha fatto discutere ed è
riuscita, in certi casi, a scatenare anche le giuste e legittime
rimostranze della gente, sia al momento dell'assegnazione, sia in
quei casi in cui si è dovuto procedere alla cosiddetta mobilità. Su
questo argomento, il Consiglio regionale pone adesso la parola
fine.
Devo considerare positivamente il fatto che le forze politiche,
sia dai banchi dell'opposizione, sia dai banchi della maggioranza,
hanno tenuto conto di alcuni errori impostativi contenuti nella
legge, nella sua prima stesura, e hanno sentito il dovere di
considerare i problemi degli inquilini, anche se sotto la legittima
pressione di coloro che hanno costituito una sorta di comitato a
difesa dei loro legittimi diritti; comitato che vuole dimostrare
come sia sentito ancora ad Aosta il problema della casa, non solo
al momento dell'assegnazione, ma anche al momento in cui tale casa
si deve mantenere.
Lo scoglio maggiore, al di là degli altri emendamenti, che
possono poi essere esaminati con calma in una sede di riunione
separata, si è presentato, mi sembra, a proposito dell'art. 6 e
dell'art. 7, riguardanti il discorso della "non titolarità di
diritti di proprietà, usufrutto, uso e abitazione su di un alloggio
ubicato in qualsiasi località". Ebbene, questa dicitura ha
legittimamente sollevato le rimostranze di un sacco di persone,
anche perchè, a mio avviso, non corrispondeva una interpretazione
così restrittiva a quelle che sono le condizioni reali dei
possibili assegnatari di un alloggio di edilizia economica
popolare.
È inutile nascondersi che è esistito un fenomeno immigratorio
massiccio nella nostra Regione; il non voler prendere atto con un
articolo, che in effetti precludeva la possibilità di essere
proprietari in qualsiasi posto della nostra Nazione di un altro
alloggio, a mio avviso non andava incontro a quelle che sono le
esigenze di coloro che sono venuti in Valle d'Aosta a cercare una
seconda casa e, soprattutto, un lavoro e che, invece, hanno trovato
una situazione alloggiativa estremamente precaria, pur magari
lasciando solo una misera casupola al paese di provenienza. Ho
espresso questo argomento in termini molto semplici, soprattutto
per interpretare lo stato d'animo della gente.
L'altro elemento, sul quale si sono soffermate le forze
d'opposizione e sulle quali credo sia giusto il ripensamento delle
forze di maggioranza, riguarda il discorso della rendita INAIL;
argomento che interessa particolarmente la nostra Regione, perchè è
stata colpita pesantemente dalla silicosi. Secondo la prima stesura
della legge, i titolari della rendita INAIL vedevano inclusa questa
entrata nella quota di reddito; cosa ingiusta, perchè il lavoratore
che gode della rendita INAIL è stato menomato nelle sue capacità
lavorative e ha subito un danno alla propria salute. Ebbene, grazie
alla formulazione degli emendamenti, questa rendita, giustamente, è
stata esclusa dal reddito familiare.
Da parte nostra dichiariamo la disponibilità a discutere anche
di tutti gli altri emendamenti, per arrivare ad un testo che sia il
più rappresentativo di quelle che sono le varie posizioni emerse in
questo Consiglio. Questa possibilità potrà esserci data attraverso
una breve sospensione.
Un'ultima considerazione la faccio sull'ordine del giorno che ho
presentato a nome del gruppo socialista per quanto riguarda il
discorso dei riscatti. In effetti, questa esigenza primaria
dell'individuo di avere una casa propria, per quanto riguarda
l'edilizia popolare e pubblica, si concretizza, di fatto, nel
cosiddetto istituto del riscatto. Sappiamo quanto in un lavoratore,
che abbia per anni versato dei contributi, sia ampio il desiderio
di possedere una propria casa, anche attraverso il riscatto. Questa
è una legittima aspirazione e abbiamo potuto constatare in diverse
occasioni quanto ciò sia vero.
Il senso del nostro ordine del giorno vuole essere di
sollecitazione verso il Parlamento, affinchè questo disegno di
legge, che giace nei cassetti, sia rimesso in circolo e possa
trovare una sollecita approvazione che soddisfi, attraverso
l'istituto del riscatto, le aspirazioni dei lavoratori.
Non abbiamo altro da aggiungere e speriamo che ci sia consentito
di modificare il testo nelle parti che presentano ancora delle
manchevolezze, dopo di che, se questa opera di collage verrà fatta
in termini soddisfacenti, il nostro voto sarà favorevole.
PRESIDENTE:
Ha chiesto di parlare il Consigliere
Beneforti, ne ha facoltà.
BENEFORTI (D.C.):
Brevemente, vorrei riaffermare la
validità di questa legge che, anche se è stata sofferta ed arrivata
con un certo ritardo, porta un riordinamento nel settore degli
IACP.
Il gruppo di lavoro ha molto lavorato perchè, anche se il
compito gli è stato affidato nel lontano 1984, ha predisposto
certamente un testo di legge completo, su cui tutti hanno potuto
lavorare. È chiaro che il gruppo di lavoro ha predisposto quanto
aveva esaminato e, sono convinto, anche tenendo conto dei pareri e
dei pensieri di tutti coloro che potevano dare un contributo alla
elaborazione di questo documento. Non è stato facile giungere a
predisporre questo provvedimento di legge e neanche da parte della
maggioranza e della Giunta si è preteso che, una volta mandato il
progetto di legge alla Commissione, ci fosse dopo soli tre giorni
la risposta di quest'ultima, dato che era giusto fare un profondo
esame del provvedimento anche da parte della Commissione stessa.
Infatti, c'è stato un lungo e approfondito dibattito, sia in
Commissione che in Giunta, per riesaminare tutti gli aspetti, che
erano insorti, alcuni dei quali suggeriti dai lavoratori che
abitano nelle case degli IACP.
Devo dire che non ci sono stati ripensamenti della maggioranza,
come qualcuno qui afferma, ma c'è stata, invece, una valutazione su
tutto quanto è stato predisposto sia dalla Commissione che dai
lavoratori. Abbiamo tenuto in evidenza le aspettative di una parte
e dell'altra e abbiamo cercato di fare quanto era possibile per
rendere sempre più perfetto questo provvedimento di legge, che era
necessario, perchè stabilisce, una volta per tutte, le norme per
l'assegnazione degli alloggi, per la gestione, per la mobilità, per
l'autogestione, - poichè è logico anche responsabilizzare gli
abitanti degli IACP, per far sì che questi sentano più
l'attaccamento all'immobile -, per la revoca e la risoluzione dei
contratti e per i canoni degli affitti.
Si dice che questa legge sia ancora da emendare. In effetti,
alcuni emendamenti proposti dai colleghi devono essere accettati,
come quello proposto per l'esclusione dal reddito della rendita
INAIL; ma quello che voglio sostenere è l'importanza di non creare
sperequazioni nell'assegnazione degli alloggi. Bisogna tener
presenti anche le aspettative di ogni categoria di cittadini:
dobbiamo, ad esempio, stare attenti che il riscatto non diventi una
speculazione edilizia, perchè non è giusto; ad esempio, che un
alloggio, preso a riscatto e quindi pagato una certa cifra, venga
poi rivenduto a una cifra di molto maggiore. Quindi, dico che i
riscatti ci devono essere, ma è nostro compito fare una normativa
per evitare che essi si trasformino, come dicevo poc'anzi, in
speculazioni edilizie, mentre ci sono persone che attendono la
casa, un bene che ognuno di noi desidera possedere.
Mentre riaffermo la validità di questo disegno di legge e degli
emendamenti proposti dal Presidente della Giunta - che trovo giusti
- e dichiaro di essere aperto a vedere altri emendamenti che
possano servire a migliorare questo disegno di legge, devo anche
ricordare che mai nessuna legge fatta in questo Consiglio è stata
perfetta, ma sempre perfettibile; ciò è visibile nel momento in cui
viene applicata la legge stessa. Quindi, potremmo anche verificare
nella pratica quali sono i difetti incontrati dalla legge e
correggerli in seguito.
A ognuno di noi sta a cuore proteggere i lavoratori; nessuno li
vuole danneggiare e nessuno li vuol mandare via dopo due anni,
perchè, in quel momento, nel nucleo è aumentato un po' il reddito o
lavora un figlio. Dobbiamo cercare di risolvere ogni questione, ma
dobbiamo anche fare in modo di non compiere ingiustizia, nè fra chi
è negli IACP, nè fra coloro che devono sempre pagare l'equo canone
fuori dalle case degli IACP.
Da parte nostra, ci sarà un voto favorevole a questa legge con
gli emendamenti presentati dal Presidente della Giunta; siamo
inoltre disponibili a esaminare altri emendamenti che possono
migliorare la legge stessa, ribadendo che siamo d'accordo anche
sulla legge del riscatto, a patto che si faccia in modo che questa
operazione non diventi una speculazione, come adesso sta
avvenendo.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI (N.S.):
Cercherò anch'io di essere molto breve;
tuttavia, ci sono degli articoli che vorrei considerare, perchè
questa legge presenta numerosi punti, che sono emendabili, e
potrebbe uscire da questo Consiglio con un aspetto profondamente
diverso, se verranno accolti o meno gli emendamenti proposti dal
Partito Comunista e uno, che io stesso andrò a presentare.
A mio parere questa legge può portare a dei benefici e a una
"uniformizzazione" della situazione, dei rapporti fra Enti pubblici
e affittuari, però può portare anche a un aumento della mobilità
nelle case popolari e, soprattutto, ad un aumento importante dei
canoni di affitto. Credo che vigilare sull'applicazione pratica di
questa legge sarà una cosa fondamentale; esiste però, a parer mio,
una categoria di persone che potrà essere colpita notevolmente da
questa legge e cioè la categoria delle persone anziane, le quali,
per motivi di rendite modestamente eccedenti rispetto ai limiti
previsti dalla legge, rischiano di dover rinunciare al proprio
alloggio. Questa categoria verrebbe colpita anche da una
disposizione dell'art. 48, la quale, alle lettere a) e b),
stabilisce nella misura del 15% o del 20% la somma da pagare,
rispetto al canone di locazione degli alloggi, per le persone che
hanno un reddito esclusivamente derivante da pensioni sociali.
Certo, il 25% è relativamente poco, ma penso che una persona che
debba fare i conti con una pensione sociale sia comunque da
trattare in maniera migliore; per questo, proponevo di ridurre la
percentuale dal 15% al 5%.
Anche alla lettera b) dello stesso articolo, dove si parla del
20% da pagare degli assegnatari con reddito effettivo, derivante
esclusivamente da pensione, non superiore all'importo di una
pensione minima INPS per l'anzianità dei lavoratori, siccome si
parla sempre di redditi veramente minimi, penso che una riduzione
dal 20% al 15% potrebbe essere un segnale di voler trattare questi
cittadini in una maniera più adeguata.
Credo che questa legge potrà procurare dei discreti benefici, se
le richieste saranno accettate, altrimenti ci troveremo di nuovo a
fare, in Valle d'Aosta, una politica negativa verso i lavoratori e
i pensionati. Non credo che l'ordine del giorno presentato dal P.S.
I. e dal P.S.D.I., che ripropone il sogno dell'alloggio in
proprietà, possa essere accettato in questi termini, perchè il
diritto di ogni persona a possedere un alloggio è fondamentale, ma
sappiamo che, nei termini in cui è stato gestito, il riscatto, fino
ad oggi, ha favorito il compiersi di speculazioni, in cui sono
stati agevolati amici o determinate persone in generale, a scapito
di altre, soprattutto tagliando fuori coloro che erano in attesa di
una nuova casa popolare.
Pertanto, riguardo all'oggetto così come è, annuncio il voto
contrario.
PRESIDENTE:
Ha chiesto di parlare il Vice Presidente De
Grandis, ne ha facoltà.
DE GRANDIS (P.R.I.):
Questa è una classica legge che si
presta a valutazioni di parte e anche a qualche giochino di comodo.
Vorrei fare alcune osservazioni, perchè degli interventi fatti,
alcuni anche condivisibili, mi hanno lasciato perplesso; non ho
capito, ad esempio, se si voglia bollare questa legge come
rigorosa, quando le norme rigorose sono anche quelle più giuste. Se
dovessi scegliere fra rigore e permissività, non avrei dubbi sullo
scegliere il rigore, perchè la permissività sappiamo tutti i danni
che ha fatto, che fa e che continuerà a fare in questo Paese. È
bene che evitiamo certe posizioni di comodo perchè è facile, in
normativa di questo tipo, acquisire simpatie e consensi dicendo
sempre di sì, rendendo le cose sempre più facili, più accessibili,
meno gravose, meno onerose; ma bisogna anche riconoscere lo sforzo
compiuto per realizzare questa normativa, che ha richiesto 18 mesi
di lavoro e 50 sedute del gruppo nominato dal Presidente della
Giunta. La stessa Commissione consiliare permanente ha avuto 6 mesi
di tempo per esaminare questo progetto di legge e non credo che
abbia fatto un gran numero di riunioni - saranno state 5 o 6 in
tutto. Perciò chiederei al Consigliere Tonino di non gridare allo
scandalo per il ritardo, ma di tenere invece in considerazione le
difficoltà che anche lui, come Presidente della Commissione, ha
incontrato nell'esaminare questa normativa così complessa, che
doveva mettere ordine in un sistema estremamente disordinato e che
finiva per creare situazioni di ingiustizia nei confronti dei
lavoratori che accedono all'edilizia residenziale pubblica.
L'avere tentato di eliminare tutte le situazioni di ingiustizia
che si erano verificate è un fatto molto positivo anche se alcune
sperequazioni si verificheranno ugualmente; ma nessuno ci vieta di
apportare successive modifiche a questa legge, in seguito al
verificarsi reale di situazioni di disagio.
L'art. 6 è stato opportunamente verificato, nei termini proposti
dalla Giunta; l'art. 7 è stato ritoccato nei riguardi
dell'eliminazione dal computo dei redditi delle rendite esentasse;
tuttavia, su questo punto, confesso di avere ancora delle
perplessità. Dobbiamo tenere conto dell'esistenza di lavoratori in
posizione assai più debole e che possono sentirsi in un certo qual
modo discriminati per quanto riguarda il reddito, perchè il
titolare di una rendita per infortunio o per malattia
professionale, che raggiunga una certa percentuale di invalidità,
beneficia già di alcuni punteggi per il fatto di essere invalido,
quindi, ha già un punto a suo favore per l'accesso alle case
popolari; l'eliminazione dal computo del reddito anche della quota
di pensione INPS, aggiunge poi un secondo punto a suo favore.
Volevo ancora fare una precisazione, perchè il Consigliere
Tonino ha citato una legge, che sta per essere licenziata dal
Parlamento, sugli Istituti che gestiscono l'edilizia pubblica,
condannando l'impostazione, che è stata data a questa legge, che
vorrebbe gli Enti gestori come Enti economici, che applicano l'equo
canone, lasciando poi, ad altri Enti, l'intervento a favore di quei
nuclei familiari che non hanno la possibilità di sopportare l'onere
dell'equo canone. A me questa sembra una strada giusta per due
motivi: prima di tutto perchè vedo sempre con maggior favore
un'azienda con i bilanci sani piuttosto che un'azienda con i
bilanci in rosso, cioè come sono stati fino ad adesso quasi tutti
gli Istituti Autonomi Case Popolari, a parte una o due eccezioni;
in secondo luogo perchè più noi dotiamo di mezzi economici un Ente
gestore dell'edilizia residenziale pubblica, più gli diamo la
possibilità di costruire, cioè di realizzare quelle strutture delle
quali c'è tanto bisogno nel nostro Paese, Aosta compresa, se è
vero, come è vero, che le richieste di accedere agli edifici
dell'edilizia residenziale pubblica sono ancora di gran lunga
maggiori di quelle che possono essere soddisfatte. Allora,
evidentemente, occorre potenziare questo patrimonio.
Allo stesso modo sono contrario ai ricatti, perchè non fanno che
depauperare questo patrimonio ed allungare la crisi di alloggi
disponibili da destinare ai lavoratori, che non hanno possibilità
di acquisire alloggi o che non sono in grado di sopportare degli
affitti a equo canone troppo onerosi.
Si tratta, dunque, di riuscire a creare un patrimonio di
edilizia residenziale pubblica sufficiente ai bisogni della nostra
popolazione e in quel momento la rotazione sarà sufficiente a
sopperire a questo bisogno; solo allora si potrà parlare di
riscatti, mentre parlare di riscatti prima mi sembra assolutamente
controproducente e mi sembra che vada contro a quei lavoratori che
si trovano in situazioni economiche più deboli.
Il mio giudizio su questa legge è quindi positivo e mi dichiaro
anche d'accordo con gli emendamenti proposti dal Presidente della
Giunta, a parte quella piccola riserva, che riguardava l'art. 7; ma
certamente avremo tempo e modo, dopo alcuni anni di applicazione di
questa legge, di verificare se sarà necessario intervenire
ulteriormente per migliorarla.
PRESIDENTE:
Ha chiesto di parlare il Consigliere Pedrini,
ne ha facoltà.
PEDRINI (P.L.I.):
Il mio esecutivo ha affrontato il
problema dell'edilizia popolare e si compiace di questa legge,
anche se è giunta in ritardo; ma meglio tardi che mai. Ritengo che
si debba soltanto aggiungere una cosa: la Giunta ha fatto bene a
portare avanti questa legge, che il Partito Liberale approva in
pieno e, quindi, il nostro voto sarà a favore.
PRESIDENTE:
Ha chiesto di parlare il Consigliere Tonino,
ne ha facoltà.
TONINO (P.C.I.):
Vorrei proporre, per quanto ci riguarda,
una modifica all'ordine del giorno presentato dai Consiglieri
Baldassarre e Torrione, non per riaprire la discussione sulla
questione del riscatto, ma per fare un ordine del giorno che
rispetti di più le competenze della Regione e affinchè il
Parlamento discuta di questo provvedimento, tenendo conto della
posizione di tutti.
Credo che sia eccessivo chiedere a tutti i gruppi politici di
approvare un disegno di legge presentato dal Pentapartito. Esistono
in Parlamento altre proposte di legge, che disciplinano la
questione dei riscatti, tra le quali annovero anche la proposta di
legge del mio Partito, che ritengo molto seria ed equilibrata e
che, tra l'altro, prevede, a differenza delle altre, che siano le
Regioni a stabilire le modalità e i criteri, anche perchè un
intervento dello Stato, non coordinato con i bisogni, può provocare
anche profondi sconvolgimenti.
La nostra posizione è conosciuta: noi abbiamo preoccupazioni per
un riscatto che non è controllato, ma siamo favorevoli al riscatto
quando questo serve per rinnovare il patrimonio edilizio
dell'Istituto, mantenendo tuttavia una quota dell'edilizia
residenziale pubblica, che si deve realizzare o attraverso la
costruzione di nuovi alloggi o modulando con ragione gli alloggi
che debbono essere riscattati. In questo senso, approfondisco la
questione, perchè se in questa Regione non si costruisse più, ma
solamente si riscattassero gli alloggi, correremmo un rischio
gravissimo; questa non è un'ipotesi remota, viste le difficoltà,
che ci sono nel Comune di Aosta, e anche in altri Comuni, a
costruire e a risanare nuove case.
Fatta questa precisazione, che pensiamo possa essere condivisa,
la nostra proposta è di modificare il punto 1, laddove si invita il
Parlamento ad approvare il disegno di legge del Governo, invitando
il Parlamento italiano ad una sollecita approvazione di una legge,
che disciplini la possibilità di riscatto degli alloggi di edilizia
residenziale pubblica, salvaguardando la competenza della Regione
nella definizione dei criteri per l'accesso in tali alloggi.
Non credo che possiamo affidare ad altri una competenza, che è
trasferita ormai a ciascuna Regione, altrimenti la stessa si
trasforma in un'altra invadenza da parte dello Stato.
PRESIDENTE:
Se non c'è nessun altro iscritto a parlare, è
stata avanzata una richiesta di sospensione di cinque minuti, per
vedere se era possibile definire gli emendamenti unitariamente.
Pertanto, dichiaro chiusa la discussione generale, per cui da
questo momento non è più possibile presentare emendamenti.
Il Consiglio è d'accordo sulla proposta di sospensione? Allora
la seduta è sospesa per cinque minuti.
Si dà atto che i lavori sono sospesi dalle ore 11,48 alle ore
12,15 e che riprendono con la Presidenza del Vice Presidente Franco
De Grandis.
PRESIDENTE:
I lavori riprendono con la trattazione
dell'oggetto 18. Ha chiesto di parlare, per la replica, il
Presidente della Giunta, ne ha facoltà.
ROLLANDIN (U.V.):
Je crois qu'on a pu examiner, pendant
ces dix minutes de suspension, les différentes problématiques qui
ont encore l'exigence d'être vues surtout au moment de
l'application de la loi. Il y a eu toute une série d'observations
et même de critiques de la part des Conseillers qui ont pris la
parole, qui seront considérées avec attention au moment de
l'application de la loi: soit pour le problème des travaux, qui
sont nécessaires selon certaines catégories de personnes - et par
conséquent il y a un revenu qui va augmenter et qui pourrait
influencer la catégorie, donc la possibilité d'intervenir et
d'avoir le droit à un logement -; soit au niveau des différents
problèmes qui se relient au calcul qui doit être fait de la part de
l'Institut sur le loyer des différentes bâtisses.
Selon ce qu'on a prévu au delà des amendements que la Junte, au
nom des forces de la majorité, a déjà présentés, on va ajouter à
l'art. 6 - étant donné qu'il y
a eu la possibilité
d'éclaircir ce point - là où on dit "superficie corrispondente agli
standard abitativi di cui al precedente art. 2", les mots "con
l'aumento del 20%". Pour les autres amendements on s'abstiendra en
tant que forces de la majorité.
Au moment de l'application de la loi, vu qu'il y aura toute une
série de cas qui seront mis en évidence de la part de l'Institut,
on pourra les examiner et résoudre.
Il y a là la possibilité de prévoir des interventions s'il y
aura des exigences particulières dues à la spécificité de notre
Région. En effet, même la discussion que nous avons entendue
aujourd'hui, a donné l'idée de la complexité de cette matière.
C'est un argument en évolution qui doit être repris avec
attention, surtout en prévoyant de la part de l'Administration
régionale qu'il y ait une attention particulière vis-à-vis des
catégories les plus dépourvues, qui ont un revenu très bas, qui ont
des difficultés à trouver un logement. C'est le but de la loi et
c'est dans la direction d'attendre ce but que l'Administration
régionale veut aller. A un moment donné on fera un compte rendu des
difficultés - s'il y en aura - d'application de cette loi et on
pourra prévoir des amendements.
On nous a reproché le retard avec lequel on est arrivé à
présenter ce projet de loi, mais l'ampleur de la matière exige une
attention particulière, et à cet égard je veux remercier tous ceux
qui ont travaillé pour la réalisation de ce projet de loi.
Si dà atto che dalle ore 12,20 riassume la Presidenza
Giovanni Bondaz.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Vorrei brevemente ribadire il
concetto, previsto anche dalla Costituzione, riguardante la
possibilità per gli inquilini dell'edilizia popolare di diventare
proprietari. Lo scopo di questo ordine del giorno è quello di
invitare il Governo italiano a definire e ad approvare la legge del
1983, che è già stata sottoposta alla discussione delle Camere.
Vorrei tranquillizzare il Consigliere Beneforti, che ha espresso un
voto favorevole a questo ordine del giorno, sul fatto che nel
disegno di legge, presentato dal Ministro Nicolazzi, si prevede che
in caso di vendita da parte dell'inquilino di un alloggio già
riscattato subentrino di nuovo gli IACP per l'acquisto. Quindi, con
questo articolo di legge si mette termine a quella speculazione che
si è più volte verificata sulle case popolari.
Accettiamo gli emendamenti presentati dal P.C.I. e mi auguro che
anche le altre forze politiche vogliano votare a favore di questo
ordine del giorno.
PRESIDENTE:
L'emendamento proposto dal Consigliere Tonino
riguarda il primo punto dell'ordine del giorno, il quale verrebbe
sostituito nel seguente modo: "Il Parlamento italiano ad una
sollecita approvazione di una legge che disciplini la possibilità
di riscatto degli alloggi di edilizia residenziale pubblica
salvaguardando le competenze della Regione nella definizione dei
criteri per la cessione di tali alloggi".
Ha chiesto di parlare il Vice Presidente De Grandis, ne ha
facoltà.
DE GRANDIS (P.R.I.):
Avevo già espresso prima delle
perplessità sulla questione dei riscatti degli alloggi di edilizia
popolare; questa perplessità in me permane, poichè sono convinto
della necessità di costruire un patrimonio di edilizia residenziale
pubblica capace di soddisfare le esigenze della popolazione. Solo a
quel punto si potrà parlare dei riscatti di tali alloggi, perché
farlo prima a mio parere significa andare contro le esigenze dei
più deboli e questo non lo voglio fare. Per questo motivo il mio
gruppo si astiene dall'approvazione di questo ordine del
giorno.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.):
Je regrette que sur cet argument il y
ait malheureusement une difficulté, c'est-à-dire qu'au niveau des
différents Conseillers on n'a pas la possibilité de connaître le
texte qui est à la base du choix, au delà du fait, et je partage ce
que venait de dire M. De Grandis, qu'on se souhaite qu'il y ait
l'approbation de la part du Parlement d'une loi dont on connaît
rien du tout; au moins, pour ce qui me concerne, je l'avoue très
sincèrement.
Je partage qu'il y ait cette réserve de la part de
l'Administration régionale, mais là c'est une raison en plus pour
dire qu'il faudrait au moins connaître le projet de loi et à ce
moment-là évaluer s'il y a la possibilité ou non de pouvoir
s'exprimer dans ce sens.
Je suis de l'avis qu'on ne peut que s'abstenir sur cet ordre du
jour, étant donné qu'on ne connaît pas ni le projet de loi, ni la
possibilité de le modifier. Tout en appréciant la proposition de
solliciter le Parlement à cet égard, ce serait quand même
nécessaire de connaître le projet de loi et de dire si c'est
possible intervenir et modifier après un certain temps ou au moment
de la discussion, ou bien à quel niveau il est possible insérer au
niveau de projet national un amendement qui puisse sauvegarder les
droits de l'Administration régionale.
J'inviterais à retirer cet ordre du jour et à le représenter
après une discussion de la loi dans les Commissions compétentes; en
cas contraire on s'abstient pour le fait qu'on ne connaît pas le
projet de loi. Cela est une rai son plus que valable pour dire
qu'on ne peut s'exprimer sur un projet qu'on ne connaît pas, pour
ce qui nous concerne absolument pas.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Sono effettivamente preoccupato
da certe considerazioni fatte dal Vice Presidente De Grandis e poi
dal Presidente della Giunta: qui o si è d'accordo sul principio del
riscatto degli alloggi o non si è d'accordo; allora prendiamo atto
che l'Union Valdôtaine e il Partito Repubblicano, che ha votato al
momento della presentazione il Consiglio dei Ministri questo
Decreto legge sul riscatto dell'edilizia residenziale pubblica, non
sono d'accordo sul principio della possibilità di riscatto.
La Democrazia Cristiana ha espresso, tramite il Consigliere
Beneforti, il suo giudizio positivo su questo ordine del giorno,
perchè voleva salvaguardare il principio del riscatto; adesso, mi
auguro che la D.C. non faccia "dietrofront", come al solito, e
quindi scavalchi certe posizioni di principio, che la Democrazia
stessa porta avanti, come il riconoscimento previsto dalla
Costituzione del riscatto degli alloggi di edilizia residenziale
pubblica. Il P.L.I. poi sta facendo una battaglia a questo Decreto,
ma il suo rappresentante è andato via, forse perchè non gli
conveniva essere presente.
Ritengo che o si è d'accordo o non si è d'accordo su questo
principio. Noi come Regione dobbiamo stabilire il principio della
volontà politica di sollecitare il Governo nazionale ad approvare
definitivamente la legge sul riscatto. Prendiamo atto che il
Partito Repubblicano e l'Union Valdôtaine non sono d'accordo sulla
legge del riscatto; non vogliono che gli inquilini possano
diventare proprietari degli alloggi dell'edilizia residenziale
pubblica. Noi, invece, manteniamo fermo il nostro ordine del giorno
perchè è giusto che ogni forza politica si assuma la propria
responsabilità.
Facciamo poi un appello ai Democratici popolari: uno dei leader
del gruppo ha più volte fatto presente la necessità dell'attuazione
del riscatto degli alloggi popolari; ebbene, spero che in questa
occasione gli A.D.P. siano coerenti con le affermazioni fatte da
uno dei loro capi, mi sembra De Vecchi.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.):
La tentative de M. Baldassarre de faire
dire à quelqu'un d'autre ce que personne n'a jamais dit, elle ne
réussit pas dans ce Conseil régional. Je vais répéter encore une
fois ce que j'ai dit: on s'abstient sur l'ordre du jour étant donné
qu'on ne connaît absolument pas le projet de loi. On n'a pas
discuté ici du principe, je n'ai pris aucune position vis-à-vis du
"riscatto". J'ai fait une proposition différente au niveau de
Conseil: on peut examiner ce projet de loi et puis prendre une
position à ce sujet.
Je veux le répéter afin qu'il soit clair que personne a pris
position face au "riscatto". C'est inutile que M. Baldassarre dise
que l'Union Valdôtaine est contre; personne a dit ça. M. De Grandis
a exprimé des perplexités vis-à-vis de certaine méthodes du
"riscatto", qui est autre chose encore.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI (N.S.):
Ho già espresso le mie perplessità su
questo ordine del giorno e anche sulla modifica proposta dal P.C.
I.. Mi stupisce che il Presidente della Giunta ammetta di non
conoscere un progetto di legge, che potrebbe interferire con le
competenze regionali in campo di urbanistica. Forse questa è una
testimonianza lampante di come i contatti con Roma sono un problema
più serio.
PRESIDENTE:
Ha chiesto di parlare il Consigliere
Beneforti, ne ha facoltà.
BENEFORTI (D.C.):
Voglio chiarire ai colleghi e al
Consigliere Baldassarre ciò che ho detto: non ho niente contro
l'ordine del giorno, il quale potrebbe essere anche approvato,
perchè il nostro Partito porta avanti una battaglia anche a livello
nazionale sul discorso dei riscatti e non ha mai votato contro la
cessione e il riscatto degli alloggi dei lavoratori.
Mi rivolgo proprio al Consigliere Baldassarre quando dico che
progetti di legge presentati sul riscatto delle case popolari ce ne
sono stati tanti dal dopoguerra in poi, ma mai nessuno di questi è
andato a buon fine. Per me questo ordine del giorno è troppo
generico; ho infatti posto una condizione: a me potrebbe andare
bene questo ordine del giorno se si stabilisca che la legge, che
regolerà il riscatto, eliminerà anche la possibilità di
speculazione edilizia.
Sono d'accordo con il riscatto solo a queste condizioni, cioè
che gli alloggi rimangano sempre patrimonio degli IACP e
verificandosi determinate condizioni. Ad esempio, in caso di
decesso di un proprietario - perchè non deve diventare una
questione ereditaria - l'alloggio deve tornare agli IACP, perchè ci
sono persone che hanno necessità di entrare negli edifici degli
IACP. Se nel progetto di legge sarà presente questa condizione
saremo d'accordo sull'ordine del giorno, perchè questa posizione la
portiamo avanti anche sul piano nazionale; ma per il momento, dato
che questo ordine del giorno è generico, ci asteniamo.
PRESIDENTE:
Ha chiesto di parlare il Vice Presidente De
Grandis, ne ha facoltà.
DE GRANDIS (P.R.I.):
Mi piace il Consigliere Baldassarre
perchè è sempre pirotecnico nei suoi interventi ed è anche
divertente, dobbiamo dirlo. Mi sembra, comunque, che l'argomento
che stiamo trattando sia troppo delicato per poterci scherzare
sopra e, quindi, vorrei fare una precisazione, perchè mi sono state
messe in bocca cose che non ho detto.
Ringrazio il Presidente della Giunta di aver sottolineato che
non sarò favorevole al riscatto fino a quando il patrimonio
dell'edilizia residenziale pubblica non sarà sufficiente a
soddisfare le esigenze che ci sono sul territorio. Questo è il
punto fondamentale; tuttavia, potrebbe anche darsi che i
rappresentanti del Partito Repubblicano, pur essendo d'accordo con
il mio punto di vista, abbiano accettato questo disegno di legge
per ragioni di maggioranza, come tante volte, facendo parte della
maggioranza, dobbiamo fare. In ogni caso, adesso ribadisco la mia
astensione riguardo all'ordine del giorno presentato dal
Consigliere Baldassarre, pregandolo poi di non mettermi in bocca
cose che non ho mai detto.
PRESIDENTE:
Ha chiesto di parlare il Consigliere Tonino,
ne ha facoltà.
TONINO (P.C.I.):
Spiace anche a me che una discussione di
questo tipo avvenga in questo modo, perchè il tema è estremamente
serio e delicato e anche importante; è un tema su cui da troppo
tempo ormai si specula da un punto di vista elettorale. Aggiungo un
po' di più: se davvero le forze del Pentapartito sono favorevoli al
riscatto generalizzato, perchè non approvano una legge, subito?
La maggioranza in Parlamento potrebbe approvare una legge che
preveda il riscatto generalizzato; eppure, la legge viene
presentata sistematicamente alla vigilia della campagna elettorale,
come specchietto per le allodole, ma poi non viene approvata dal
Parlamento.
La realtà è che la materia è seria e si può e si dovrà arrivare
in qualche modo a un riscatto, ma in modo ragionato, soprattutto,
smettendola con i privilegi e le ingiustizie: a una persona si fa
un prezzo e a un'altra un prezzo diverso; a una persona si permette
di riscattare l'alloggio e all'altra no e così via. C'è bisogno,
invece, di certezze e di serietà anche nei riguardi
dell'inquilino.
Penso che l'inquilino, che sa di avere la possibilità di
riscattare l'alloggio, abbia anche un atteggiamento diverso nei
confronti di quell'alloggio; inoltre, a un certo punto della
locazione, il passaggio dell'alloggio all'inquilino serve anche per
sgravare l'Istituto di compiti che diventano bardature pesanti.
Sappiamo anche che, comunque, una presenza importante di edilizia
pubblica è indispensabile per rispondere a chi ne ha bisogno, così
come è importante far sì che non si verifichino sugli edifici
riscattati delle speculazioni.
Tutto questo per dire che il disegno di legge, così come è
impostato, non ci trova d'accordo, perchè ci provocherebbe dei
problemi enormi, tanto è vero che quel progetto, così com'è, non
passerà mai e vedremo se i fatti mi smentiranno. La battaglia che
dobbiamo fare è di redigere un documento, che favorisca e preveda
la possibilità di riscatto, ma che stabilisca anche che la scelta
dei criteri e delle modalità di riscatto siano competenza delle
Regioni, le quali stabiliscono questi criteri sulla base delle loro
necessità oggettive. Altrimenti, il rischio che si presenta è che
non passi niente o che passino i provvedimenti, che sulle realtà
locali possono creare dei problemi reali. Per queste ragioni,
votiamo l'ordine del giorno riaffermando questi principi.
PRESIDENTE:
Ha chiesto di parlare il Consigliere Aloisi,
ne ha facoltà.
ALOISI (M.S.I.):
Intervengo per dire che il voto del
Movimento Sociale sarà un voto favorevole e, soprattutto, per
ricordare all'intero Consiglio che quest'ordine del giorno è
soltanto di principio; cioè, se qualche forza politica ha la
perplessità di non conoscere il disegno di legge, mi sembra che il
suo atteggiamento sia solo un artifizio per superare o non
affrontare il problema, perchè il principio è solo uno: invitare il
Parlamento ad una sollecita approvazione di questo disegno di legge
sul riscatto degli alloggi popolari.
Quello che mi meraviglia è che le forze politiche presenti al
Governo nazionale sono favorevoli e presentano questo disegno di
legge, mentre i rappresentanti delle stesse forze politiche, che si
trovano qui, o si dissociano o si astengono per non affrontare nei
giusti termini questo problema. Questa è la questione più
squalificante, a mio avviso, perchè non si può a Roma dire una cosa
e a livello locale dire esattamente il contrario.
Il Consigliere De Grandis sosteneva che a volte non si trova
d'accordo su certe posizioni del Consiglio, ma si adegua; questo
fatto è preoccupante, perchè penso che all'interno del Consiglio
regionale ogni singolo rappresentante di ogni forza politica debba
avere il preciso diritto e soprattutto il dovere di esprimere
liberamente i propri convincimenti e le proprie opinioni,
altrimenti si viene comandati e a bacchetta si alza il dito o si
abbassa il dito.
Invito le forze politiche, soprattutto quelle che fanno parte a
livello governativo della maggioranza, di essere coerenti almeno
con i rappresentanti del loro partito a Roma, i quali propongono
una legge sulla quale sono tutti d'accordo, mentre a livello locale
ci si dissocia. Questo è un atteggiamento molto scorretto, mi
sembra. Quindi, per quanto mi riguarda, voterò a favore dell'ordine
del giorno presentato.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE (P.S.I.):
Vorrei riportare la discussione
nell'ambito in cui l'ha collocata il Consiglio, cioè con la
presentazione del nostro ordine del giorno e con la modifica
effettuata dal P.C.I., perchè, se non discutiamo su questi due
testi, c'è un frainteso in mezzo di carattere generale.
Abbiamo apprezzato la posizione assunta dal P.C.I. e anche dalle
altre forze politiche, che hanno detto che il discorso in questione
è ampio e sfaccettato e su questo siamo d'accordo anche noi. Ciò
che ci premeva riaffermare era il principio, al di là
dell'impostazione di ogni singolo partito, e nello stilare l'ordine
del giorno abbiamo fatto riferimento ad un disegno di legge, che è
lì e che in effetti le forze del Pentapartito hanno approvato.
Però, se volevamo sollecitare, com'è compito di questo consesso,
non potevamo far passare questa impostazione; ecco perchè nel
deliberato si invita il Parlamento ad approvare una legge che tenga
conto delle nostre prerogative. Si parte cioè dal presupposto del
disegno di legge che è già lì e, forse, ha ragione il Consigliere
Tonino quando dice che questa legge non troverà sbocco in aula
parlamentare. Partiamo da quel disegno di legge, che già è presente
in Parlamento; se poi non si deve partire neppure da questo
disegno, diciamo semplicemente che il Parlamento approvi una legge
sul riscatto, punto e basta.
Questi sono i termini della discussione, su cui, credo, ogni
forza politica abbia il diritto di esprimere il proprio assenso o
il proprio dissenso. Mi sembrava che questa fosse una petizione di
principio, ma se non lo è allora pazienza; ognuno voti come crede
più opportuno su questo ordine del giorno.
PRESIDENTE:
Ha chiesto la parola il Consigliere
Baldassarre, ma sarebbe il terzo intervento che fa e il regolamento
è chiaro su questo punto: interverrà poi in fase di dichiarazione
di voto.
Ha chiesto di parlare il Consigliere Stévenin, ne ha
facoltà.
STEVENIN (U.V.):
Il Presidente della Giunta, secondo me,
ha fatto una proposta più che sensata, cioè ha proposto di rinviare
la discussione in Commissione per approfondire; poi, dal risultato
di un'eventuale discussione in Commissione, potrà venire fuori una
presa di posizione di tutto il Consiglio.
Che senso ha andare ora ad una votazione, visto che siamo un
piccolo gruppo di forze politiche e non abbiamo la possibilità di
portare avanti un ordine del giorno se questo non viene appoggiato
da alcune forze politiche, le quali hanno mostrato un vero
atteggiamento di scorrettezza e anche un tentativo di fare della
speculazione sul problema dei riscatti; problema che, purtroppo,
ogni volta che ci sono elezioni ci ritroviamo davanti e diventa una
occasione di demagogia. Se, invece, non si ricerca la demagogia e
la speculazione politica, credo che bisognerebbe prendere in
considerazione la proposta del Presidente del Consiglio, poichè
forse la proposta di legge potrebbe trovare l'unanimità del
Consiglio e, quindi, riuscire a livello nazionale.
PRESIDENTE:
Non c'è più nessuno iscritto a prendere la
parola; non ho capito se la proposta del Consigliere Stévenin sia
quella di un rinvio alle Commissioni. Se così è, in base al
regolamento, la proposta di rinvio alle Commissioni è preliminare a
tutte le altre questioni. Com'è prassi, si esprimeranno in merito
un Consigliere a favore e uno contro.
Ha chiesto di parlare il Consigliere Baldassarre, ne ha
facoltà.
BALDASSARRE (P.S.D.I.):
Capisco lo sforzo del Consigliere
Stévenin, che ha tentato di tirare fuori dall'imbarazzo il suo
Movimento, però rimandare in Commissione un ordine del giorno mi
sembra eccessivo e poi non sappiamo a quale Commissione
bisognerebbe ricorrere. Inoltre, non è previsto dal regolamento che
un ordine del giorno vada in Commissione: quindi, mi dichiaro
contro la volontà politica di essere contro al riscatto degli
alloggi popolari ed esprimo il mio no alla proposta del Consigliere
Stévenin.
PRESIDENTE:
Ha ancora la possibilità di parlare un
Consigliere a favore della proposta del Consigliere Stévenin. Se
nessuno chiede la parola, pongo in votazione la richiesta avanzata
dal Consigliere Stévenin, riguardo al rinvio dell'argomento,
relativo ai riscatti delle case popolari, alla seconda
Commissione.
ESITO DELLA VOTAZIONE
Presenti 32
Votanti 32
Favorevoli 22
Contrari 10
Il Consiglio approva
(Seguono contestazioni in aula)
PRESIDENTE:
Do lettura ai Signori Consiglieri dell'art.
51 del Regolamento, che tratta la interruzione della discussione.
"La discussione può essere interrotta soltanto: (...) per domandare
il rinvio della proposta all'esame di una Commissione o della
Giunta regionale".
L'ordine del giorno è una proposta che viene fatta al Consiglio,
che si presume che il Consiglio debba votare. C'era la discussione
dell'ordine del giorno; è stato richiesto il rinvio alla
Commissione per approfondire l'argomento insito nell'ordine del
giorno.
Ha chiesto di parlare il Presidente della Giunta, ne ha
facoltà.
ROLLANDIN (U.V.):
Je crois qu'on est en train de faire
une discussion inutile, étant donné que sur l'ordre du jour les
différentes forces politiques avaient déjà dit assez clairement
quelle était leur intention.
La proposition qui avait été faite de la part de M. Stévenin
c'était de prévoir une discussion sur le projet de loi qui a été
adopté par le Gouvernement. C'était donc une proposition sérieuse.
La discussion au sein de la IIème Commission on la fera sur le
projet de loi; quant à l'ordre du jour, la position des forces de
la majorité est déjà claire.
PRESIDENTE:
Ha chiesto di parlare, per dichiarazione di
voto, il Consigliere Baldassarre, ne ha facoltà.
BALDASSARRE (P.S.D.I.):
Debbo ringraziare il Presidente
della Giunta perchè ha dimostrato in questo momento di seguire la
strada più idonea e più giusta, mentre non mi posso complimentare
con il Presidente del Consiglio e con i suoi funzionari per essere
arrivati ad un pasticcio del genere. Noi Consiglieri vogliamo anche
essere protetti da un regolamento e non che le improvvisazioni
continuino.
Nel ribadire il mio voto favorevole all'ordine del giorno, devo
fare una precisazione al Consigliere De Grandis: sono di origine
avellinese e non mi preoccupa minimamente questo fatto; mi
rammarico perchè vi manco da molti anni, in quanto mia moglie mi
trascina sempre a Roma dai suoi parenti. Non so da dove provenga il
Consigliere De Grandis; mi sembra che neanche lui sia originario
della Valle d'Aosta. Ad ogni modo non ho capito cosa significasse
la battuta: "Tu sei di Avellino...".
Devo inoltre aggiungere, rivolgendomi al Consigliere Beneforti,
che noi siamo anche propensi ad accettare, eventualmente, il suo
emendamento. Capisco che la maggioranza vada seguita, ma
all'interno di questa maggioranza deve esserci anche autonomia; qui
è bastato che uno si dichiarasse contro i riscatti perchè anche la
Democrazia Cristiana cambiasse opinione e si schierasse a fianco
della maggioranza, mentre a Roma la D.C. porta avanti proprio il
discorso sui riscatti. Ho invece ammirato la posizione del Gruppo
comunista. Bene, fatte queste precisazioni, voterò a favore
l'ordine del giorno.
PRESIDENTE:
C'è qualche altro Consigliere che vuol
prendere la parola per dichiarazione di voto? Visto che nessuno
vuole intervenire si passa alla votazione.
Pongo in votazione l'ordine del giorno con l'emendamento
proposto dal Consigliere Tonino, il cui testo recita:
Ordine del giorno
Sono trascorsi ormai tre anni dall'approvazione da parte del
Consiglio dei Ministri di un Disegno di Legge che prevede il
riscatto generalizzato degli alloggi di edilizia popolare tuttora
al vaglio del Parlamento.
Considerato che l'accesso alla proprietà è sancito dalla
Costituzione e che il diventare proprietario degli appartamenti
occupati dagli inquilini degli Istituti Autonomi Case Popolari
porterebbe tra l'altro una enorme massa di denaro che permetterebbe
la costruzione di nuovi alloggi di edilizia residenziale pubblica
soddisfacendo le esigenze delle giovani coppie, dei pensionati e
dei cittadini dei ceti meno abbienti;
IL CONSIGLIO REGIONALE DELLA VALLE D'AOSTA
INVITA
1)
il Parlamento italiano ad una sollecita
approvazione di una legge che disciplini la possibilità di riscatto
degli alloggi di edilizia residenziale pubblica salvaguardando la
competenza della Regione nella definizione dei criteri per la
cessione di tali alloggi;
2)
di inviare copia del presente ordine del giorno al
Presidente del Consiglio dei Ministri, al Ministro competente, ai
Capigruppo parlamentari del Senato e della Camera dei Deputati di
tutti i partiti presenti nel Parlamento italiano.
3)
ESITO DELLA VOTAZIONE
Presenti 32
Votanti 11
Favorevoli 11
Astenuti 21 (Beneforti, Bondaz, Borbey, Chabod, De Grandis,
Faval, Fosson, Lanièce, Lanivi, Maquignaz, Marcoz, Martin, Perrin,
Pollicini, Ricco, Rolando, Rollandin, Sandri, Stévenin, Tamone e
Voyat)
Il Consiglio non approva
PRESIDENTE:
Si passa adesso all'esame
dell'articolato.
Ha chiesto di parlare il Consigliere Sandri, per mozione
d'ordine, ne ha facoltà.
SANDRI (N.S.):
Credo che questi momenti di agitazione ci
abbiano tutti distolto dall'attenzione a questa legge ed anche il
suo articolato è importante, perchè consente di vedere tutta una
serie di emendamenti presentati. Mi sembra che l'ora sia tale
perchè non possa essere fatta adesso la discussione relativa a tale
legge, con la dovuta attenzione. Pertanto, chiedo il rinvio della
seduta al pomeriggio.
PRESIDENTE:
Vi è la proposta di rinvio della seduta. Si
esprimano i Consiglieri, uno a favore e uno contro.
Ha chiesto di parlare il Consigliere Baldassarre, ne ha
facoltà.
BALDASSARRE (P.S.D.I.):
Esprimo il mio voto favorevole
alla proposta del Consigliere Sandri.
PRESIDENTE:
Ha chiesto di parlare il Consigliere Tamone,
ne ha facoltà.
TAMONE (U.V.):
Voglio soltanto capire se di là avete
raggiunto un accordo o meno. Avevo capito che avevate raggiunto un
accordo, avevo capito male.
PRESIDENTE:
La seduta è sospesa e i lavori riprenderanno
alle ore 16.
La seduta è tolta.
La seduta termina alle ore 13.00.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK