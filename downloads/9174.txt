Consiglio Regionale della Valle d'Aosta - Oggetto del Consiglio n. 3717 del 6 maggio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3717 del 6 maggio 1988 - Resoconto
OBJET N. 3717/VIII - COMMUNICATIONS DU PRESIDENT DE LA
JUNTE.
PRESIDENT:
Le Président de la Junte, Rollandin, a demandé
à prendre la parole; il y a droit.
ROLLANDIN (U.V.):
Je veux avant tout m'associer aux mots
du Président du Conseil et des différents Conseillers pour adresser
mes condoléances pour la mort de l'ancien Conseiller Villettaz; en
cette période où l'on s'apprête à célébrer le 40ème anniversaire,
c'est un malheur qu'il manque certains personnages ayant participé
dès le début à la vie démocratique de notre Région et surtout à
l'autonomie.
Quant aux problèmes relatifs à l'activité administrative, je
dois dire qu'avec l'Assesseur Lanivi nous avons signé à Rome le
protocole d'entente IRI-FINSIDER et Région Vallée d'Aoste: c'est la
première conclusion d'un débat de longues années avec la
contribution de toutes les forces politiques. Nous sommes arrivés à
bout d'un problème, ce qui ne signifie pas laisser aux autres la
gestion du problème, mais suivre attentivement le débat subséquent
et surtout l'attitude de l'entreprise par rapport aux engagements
pris à la suite de ce protocole.
Le 29 du mois dernier une rencontre a eu lieu entre toutes les
forces de la majorité et du groupe de soutien pour l'initiative du
Zerbion et les administrateurs locaux; à la suite de cette
rencontre a été présenté un document qui prévoit des études
susceptibles de permettre une meilleure approche du problème et de
la solution susceptible de donner un épanouissement aux communes de
Saint-Vincent et de Châtillon, entre autres.
A propos des nouvelles de presse concernant les pluies acides,
il y aura, je crois, la possibilité pour l'Assesseur à
l'Agriculture de donner des précisions susceptibles de démontrer
qu'encore une fois on a présenté une situation qui ne correspond
pas à la réalité.
Pour ce qui est du procès du Casino et de la constitution de
partie civile, une rencontre avec les chefs de groupe s'impose,
étant donné la requête des contrôleurs à ce propos; cet après-midi
ou demain matin je donnerai des renseignements à ce sujet.
Le 3 mai une rencontre s'est tenue avec le sous-secrétaire
Azzoni, le surintendant Gentile et le surintendant aux Archives
d'Etat du Piémont et du Val d'Aoste, avec le surintendant Prola
pour la question du siège de la section détachée des Archives
d'Etat. Une fois de plus, la possibilité d'un passage définitif de
la Tour du Baillage a été envisagée, compte tenu du projet existant
d'aménagement définitif du bâtiment.
Enfin, j'ai participé avec l'Assesseur Faval à Amburgo et Brema
à l'inauguration officielle de la semaine de l'Italie en Europe: e
Val d'Aoste a présenté une exposition démographique au Musée de
Brema.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Penso che la conclusione, almeno parziale,
del problema della DELTACOGNE sia da salutare positivamente. Si
tratta, certamente, di una data importante, che costituisce un
punto fermo che, penso, possa onorare tutte le forze politiche
della Regione Valle d'Aosta. È la prima volta, infatti, dalla sua
costituzione, che la DELTACOGNE non è più considerata come un corpo
separato dal resto del tessuto regionale, ma come parte integrante.
Questo non è dimostrato solo dalle parole, ma anche dall'attività e
dal lavoro di tutte le forze politiche che sono durati parecchi
mesi e, forse, addirittura degli anni.
Auspico che questo lavoro possa continuare, perché così si
riusciranno ad ottenere quei risultati che da altre parti d'Italia
non si potranno ottenere, per l'assenza di quella compattezza e
solidarietà che invece dimostrano e nostre forze politiche. In
questo senso, però, vorrei sottolineare l'importanza di non dover
trascurare un aspetto che, a mio parere, è importante e che
consiste nel far capire all'interno dello stabilimento, con
un'azione costante, tranquilla e paziente, il significato di questo
accordo, specificando e cercando di chiarire tutti i dubbi che,
sicuramente, ancora sono diffusi tra le maestranze, le quali,
purtroppo, sino ad oggi sono state abituate ad accettare accordi
stipulati sopra le loro teste, ma che spesso non sono stati
mantenuti. Credo, quindi, che si debba debitamente sottolineare la
differenza tra questo accordo e quelli che l'hanno preceduto e che
si debba fare, insieme ai sindacati, un lavoro di chiarimento e di
spiegazione all'interno dello stabilimento, per evitare che si
formino delle sacche di emarginazione, anche di carattere
sindacale, che nuocerebbero comunque al buon sviluppo dell'accordo
stesso.
Penso, comunque, che di questo tema potremo parlare anche più
avanti, perché ce lo consentirà una proposta di legge che è
all'ordine del giorno dei lavori del Consiglio.
Protesto, invece, per quanto ha detto il Presidente della Giunta
sul problema dello Zerbion, perché credo che si tratti di una
pratica extra-costituzionale, da denigrare nel modo più assoluto.
Non si era mai visto che la maggioranza facesse comunella con
l'Esecutivo, al di fuori delle sedi competenti - in questo caso, il
Consiglio regionale - affrontando la questione dello Zerbion dal
punto di vista ambientale o economico, saltando, addirittura, le
competenze dell'Assessorato competente e di tutti gli organi
preposti...
(...INTERRUZIONE del Presidente ROLLANDIN...)
SANDRI (N.S.):
Ho detto che la Giunta e la maggioranza
hanno fatto comunella, mentre esiste tutta una serie di organismi
appositamente incaricati di verificare queste iniziative. Sono
organismi tecnici, politici...
(...INTERRUZIONE del Presidente ROLLANDIN...)
SANDRI (N.S.):
Signor Presidente, ma io posso anche
protestare, perché ritengo che si voglia fare un passo in questo
settore, che oltretutto ha delle sfumature un po' pericolose: è
notorio il ricatto pesante che è stato fatto dai promotori della
funivia dello Zerbion in un precedente incontro pubblico, nel corso
del quale i politici sono stati messi in un'arena e sono stati
"pestati". Probabilmente quello scotto vi bruciava e così prima
delle elezioni avete inventato questo studio di fattibilità
ambientale, economica...
È chiarissimo che questa iniziativa non verrà mai realizzata,
perché nessuno di voi ha intenzione di farla, ma abbiate almeno il
coraggio di dirlo, in modo che a Châtillon non si illudano e
sappiano che questa scelta è irrealizzabile.
Vi chiedo, tra l'altro, che questo problema sia riportato nella
sua sede istituzionale e, quindi, che la nuova Giunta e la nuova
maggioranza riportino questo problema all'interno del
Consiglio.
Mi felicito, infine, per la concreta possibilità che una sezione
staccata degli Archivi di Stato venga realizzata ad Aosta. Questa
mancanza era sentita da molti e la sua istituzione diventa forse un
segno che, per quanto concerne la memoria storica, si sta
imboccando una strada completamente diversa da quella del
passato.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Prendo atto con soddisfazione, a nome
del Gruppo comunista, della raggiunta intesa con l'IRI sul futuro
della DELTACOGNE.
Il nostro Gruppo ha dato il suo contributo in modo unitario e
credo che il lavoro fatto in questa occasione da tutte le forze
politiche e sociali della Valle d'Aosta abbia raggiunto dei
risultati validi. Credo anche che lo stesso lavoro rappresenti un
esempio di come si possano affrontare questioni complesse.
Devo fare un'osservazione anche su di un altro punto toccato dal
Presidente della Giunta: egli ha detto che la Regione si è
costituita parte civile contro tutti gli imputati del procedimento
giudiziario dell'affare Casinò; leggo su "La Stampa" che il
Consigliere Andrione afferma che questo processo è contro la Valle
d'Aosta. Devo qui affermare che il procedimento non è contro la
Valle d'Aosta, tant'è che il Consiglio regionale della Valle
d'Aosta e la Regione Valle d'Aosta si sono costituiti parte civile.
Il procedimento è contro alcuni imputati, dirigenti ed esponenti
politici valdostani, ma non è contro la Valle d'Aosta.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Con una certa soddisfazione vorrei
fare una considerazione sulla firma del protocollo d'intesa sulla
DELTACOGNE e credo che in proposito vada anche sottolineato un
altro aspetto del problema e mi riferisco al senso di
responsabilità e di collaborazione posti in essere dalle varie
forze politiche. Sovente, alcuni atteggiamenti, frutto del nostro
bagaglio culturale, risultano molto discutibili e giustamente i
cittadini avanzano delle rimostranze.
Non per indirizzarci delle lodi, ma per sottolineare questo
particolare aspetto occorre dare atto alla Giunta di aver assunto
un suo proprio atteggiamento intorno ad un problema così
complicato, difficile e tormentato. È un primo aspetto che vogliamo
e dobbiamo considerare. Occorre, però, considerare anche un altro
aspetto e cioè che le forze politiche hanno supportato l'azione
della Giunta con un grande senso di responsabilità, evitando
equivoci e fraintendimenti, lavorando in comune, dimostrando, una
volta tanto, come si possano risolvere i problemi, in favore della
collettività, partendo ed agendo anche da presupposti diversi,
proprio nel momento in cui erano in gioco gli interessi di più di
2.000 persone.
A mio avviso, questo aspetto deve essere debitamente
sottolineato, specie in chiusura di legislatura, perché, a fronte
di tanti rimproveri, credo che questo risultato possa essere
indicato come un titolo di merito che, giustamente, ogni forza
politica può vantare sul modo in cui è stato affrontato questo
problema e, soprattutto, sul come è stato risolto, a differenza di
altre situazioni del Paese, dove le forze politiche si sono
divaricate e non hanno potuto ottenere i risultati che, invece,
sono stati ottenuti nella nostra Regione. Mi sembra opportuno e
doveroso sottolineare questo fatto.
Un altro aspetto che credo debba essere debitamente
sottolineato, come ha già fatto il Consigliere Sandri, è quello
dello Zerbion. Per carità, io non dico che la Giunta o la
maggioranza non possano incontrare chicchessia! Ogni forza politica
può avere contatti con chiunque; ciò che mi fa dubitare della
sincerità di questo atteggiamento è il fatto che, ogni volta che
non si vuole affrontare un problema, ci si trincera dietro uno
studio di fattibilità o di impatto ambientale.
Riferendomi, in particolare, al secondo studio, ricordo che
questo Consiglio, negli ultimi cinque anni, ha avuto ampie
possibilità di approvare una normativa in proposito. Ora che il
principio è acquisito, a spizzichi e bocconi, si dice: "Adesso si
va a vedere l'impatto ambientale", ma senza che vi sia un quadro
legislativo di riferimento.
Muovendo un rimprovero all'Assessorato competente, io dico che
questo era uno dei problemi che potevano trovare soluzione in
questi ultimi cinque anni, anche perché oggi dovremo pure dire
qualcosa su quella benedetta o maledetta legge-quadro
sull'ambiente, che, con molta superficialità, ci viene propinata
proprio nel corso dell'ultima tornata dei lavori del Consiglio
regionale.
Io credo che questo mi mortifichi un po', come Consigliere,
perché, pur avendo riscontrato che le forze della maggioranza, sul
piano culturale, hanno ormai recepito la necessità che la procedura
di impatto ambientale venga comunque introdotta nella legislazione
della nostra Regione, devo comunque riconoscere che la stessa
maggioranza, ogni volta che può - e questo è l'aspetto negativo -
ricorre alla procedura d'impatto ambientale, che è senz'altro
significativa, ma che, in assenza di un quadro legislativo di
riferimento, rischia di essere fatta e adattata alla "testa del
cliente". Se non si danno delle norme di carattere generale, la
procedura d'impatto ambientale, al di là della direttiva C.E.E.,
che sancisce alcuni principi, viene fatta per opere singole, con
molta discrezionalità e senza avere delle certezze di tipo
giuridico.
Mi permetto, infine, di sottolineare con soddisfazione che gli
Archivi di Stato vengono trasferiti in Valle d'Aosta. È una notizia
che non può che rallegrarci. Se è possibile, pregherei la Giunta -
sempreché non abbia già assunto degli impegni sulla loro
localizzazione, anche se mi è sembrato di capire che è orientata
per la Torre dei Balivi - di voler accogliere un suggerimento del
tutto personale. Per carità, quel comparto archeologico è di
indubbio pregio, perché è proprio attiguo al futuro scavo
dell'anfiteatro romano. Io credo che la destinazione d'uso di un
comparto del genere potrebbe essere diversa, ma questa è solo una
mia opinione personale che, quindi, ha poco valore.
Prima che si proceda ulteriormente, dico solo che quel riquadro
importante della città di Aosta andrebbe valorizzato in modo
diverso, perché, approfittando del fatto che lì vicino abbiamo già
una sede prestigiosa come la "Tour Fromage", l'intero comparto
potrebbe avere una diversa qualificazione, qualora la Torre dei
Balivi venisse adibita...
(...INTERRUZIONE del Presidente ROLLANDIN...)
TORRIONE (P.S.I.):
Io non ne ero al corrente. Se questa è
una delle condizioni, riconosco che, obiettivamente, non c'è nulla
da fare. Però, se si potesse rinegoziare anche questa condizione,
credo che si potrebbe fare un'ulteriore valutazione su quell'intero
sestiere della città e soprattutto della città romana.
Grazie.
PRESIDENTE:
Ha chiesto la parola il Consigliere Aloisi;
ne ha facoltà.
ALOISI (M.S.I.):
Vorrei fare alcune considerazioni.
Sul problema della DELTACOGNE, mi associo alle dichiarazioni già
fatte dai Colleghi, augurandomi solo che si vigili e si faccia
attenzione affinché vengano rispettati tutti gli accordi e
soprattutto venga garantito l'aspetto occupazionale.
Sul problema del "domaine skiable" dello Zerbion, invece, vorrei
fare una considerazione a voce alta. Se ben ricordate, all'inizio
dello scorso anno il sottoscritto presentò un'interpellanza per
chiedere al Presidente della Giunta che i rappresentanti della
società "Zerbion S.p.A." avessero un incontro con la 3a Commissione
consiliare, per discutere sul tema della fattibilità, o meno, del
"domaine skiable" dello Zerbion.
Tra varie forze qui rappresentate si svolse poi un dibattito
politico a Châtillon, nel corso del quale le forze della
maggioranza si espressero molto scetticamente sulla fattibilità di
quella operazione di carattere turistico e presentarono una
contro-relazione nella quale si affermava che, sia sul piano
economico, sia sul piano tecnico, l'operazione non era fattibile.
Mi dispiace di non aver portato qui i relativi documenti, che però
ho nel mio ufficio e li posso mettere a disposizione in qualsiasi
momento.
Oggi, invece, scopriamo che il Presidente della Giunta, a nome
della Giunta e delle forze della maggioranza, ritorna sul problema
di quel "domaine skiable". Senza voler strumentalizzare la
questione, i fatti ci dimostrano però che questo problema è un
argomento tipicamente elettoralistico dell'Amministrazione
regionale e delle forze della maggioranza. Non possiamo accettare,
infatti, che un anno fa si sia presentato un piano di non
fattibilità sulla questione dello Zerbion e che oggi ci si venga a
dire che, dopo un incontro con gli operatori di Châtillon e di
Saint-Vincent, si farà un altro piano nel quale, probabilmente, si
dimostrerà o si prometterà la fattibilità dell'operazione.
Questa contraddizione è da denunciare, perché non è ammissibile
che un anno fa si sia detto: "L'operazione non è fattibile perché è
antieconomica" e che ora, alla vigilia delle elezioni, si dica
esattamente il contrario: "Facciamo uno studio, vediamo e
valutiamo...", per poi arrivare a dopo le elezioni e,
probabilmente, non fare nulla.
Ho fatto questa riflessione a voce alta, perché ritengo doveroso
che i colleghi Consiglieri e la pubblica opinione siano informati e
conoscano queste manovre prettamente elettoralistiche della
maggioranza.
PRESIDENTE:
Ha chiesto la parola il Consigliere Cout; ne
ha facoltà.
COUT (P.C.I.):
Mi associo a quanto ha già detto il
Consigliere Mafrica ed esprimo la mia soddisfazione per la firma
del protocollo d'intesa per la soluzione dei problemi della
DELTACOGNE.
Anche noi siamo molto soddisfatti per i passi in avanti che si
stanno facendo per il trasferimento di una sezione degli Archivi di
Stato ad Aosta. Già in altre occasioni abbiamo avuto modo di
discutere del problema e ricordo che, a suo tempo, avevamo
presentato una mozione con la quale chiedevamo di intervenire sulla
questione degli Archivi di Stato.
Noi ci teniamo a sottolineare ancora l'esigenza di verificare
come intervenire nei confronti di tutte le altre fonti di reperti
culturali, librari o di documentazione varia che esistono oggi in
Valle, come ad esempio gli archivi della Regione nel seminterrato,
gli archivi del Comune di Aosta, quelli degli altri comuni, quelli
delle industrie, che, tra l'altro, potrebbero essere molto
interessanti. Credo che tutte queste fonti di reperti culturali
siano molto sottostimate rispetto alla loro effettiva
importanza.
Noi pensiamo che l'apertura di una sezione degli Archivi di
Stato ad Aosta possa essere un'utile occasione per esaminare anche
altri problemi nel loro complesso. Come già diceva il Consigliere
Torrione, riteniamo che, forse, esaminando il problema della
localizzazione nel suo complesso, la Torre dei Balivi non sia la
sede più opportuna. Sappiamo che erano state avanzate anche altre
proposte, forse più valide, ma noi chiediamo solo al Presidente
della Giunta di voler esaminare la possibilità di prendere in
considerazione una diversa soluzione.
Ribadiamo ancora una volta l'opportunità di voler riconsiderare,
in questa occasione, il complesso degli interventi possibili. Noi
pensiamo che per tutti i beni culturali valdostani di carattere
librario e documentale, nonché per quelli che potrebbero essere
accolti in un museo, vi debba finalmente essere un piano
complessivo che si ponga il problema del loro ricupero, della loro
conservazione e, soprattutto, del loro utilizzo. Torniamo a
ripetere, infatti, che, per poter vivere tranquillamente e
sicuramente il nostro futuro, dobbiamo conoscere appieno il nostro
passato.
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Vorrei fare alcune considerazioni
sull'accordo IRI-Regione.
All'interno del Comitato regionale per la siderurgia, ho sempre
mantenuto una posizione critica. Oggi è stato firmato questo
secondo protocollo d'intesa, ma io ho, come già avevo, delle
perplessità per l'assenza di garanzie sul mantenimento dei posti di
lavoro e per il rinvio di alcune decisioni alla fine del 1988,
mentre noi sappiamo fin d'ora quali potranno essere, alla fine del
corrente anno, i problemi della siderurgia.
Questa mia posizione non vuole essere strumentale, ma poiché io
sono ancora perplesso sull'accordo con l'IRI, avrò modo di
manifestare più avanti le ragioni che mi hanno indotto e continuano
ad indurmi ad essere critico sul protocollo d'intesa.
Per la questione del Casinò, mi associo a quanto è stato detto
dal Consigliere Mafrica e cioè che non si tratta di un processo
alla Valle d'Aosta. Proprio ieri si è verificata una
contraddizione. Noi tutti sappiamo che sia l'Union Valdôtaine sia
lo stesso Consigliere Andrione hanno sempre sollecitato il
processo, mentre ieri il legale del Consigliere Andrione si è
addirittura associato alla richiesta di un suo rinvio. Si tratta,
ovviamente, di una grande contraddizione che ci lascia pensare: da
una parte si chiede la sollecita soluzione del processo e
dall'altra, come è accaduto proprio ieri nell'aula giudiziaria, si
chiede addirittura il rinvio del processo. Questa nuova posizione
ci fa ben capire che non si tratta di un processo alla Valle
d'Aosta, ma alle illegalità che sono state commesse all'interno
della Casa da Gioco di Saint-Vincent.
Per quanto riguarda lo Zerbion, credo di poter condividere
alcune considerazioni che sono già state fatte in quest'aula,
perché la maggioranza, a suo tempo, aveva risposto negativamente a
varie interrogazioni e interpellanze, mentre oggi, nel corso della
campagna elettorale, crede di poter accondiscendere alle richieste
della popolazione. La maggioranza, ovviamente, può fare le sue
riunioni dove e quando vuole, ma sarebbe stato più corretto che
avesse organizzato un incontro con tutti i Capigruppo; ma ciò non è
stato fatto. Credo, tuttavia, che la gente di Châtillon non nutra
molta fiducia o speranza nelle promesse della maggioranza, proprio
perché quando non si vuole arrivare alla conclusione di un'opera si
commissiona uno studio per valutarne l'impatto ambientale.
Probabilmente, subito dopo il 26 giugno avremo già la certezza
della non fattibilità dell'opera, a conferma che le attuali
riunioni, a mio parere, costituiscono una "presa in giro" nei
confronti della popolazione e costituiscono una posizione
elettorale, nei confronti della quale ognuno si assumerà le proprie
responsabilità.
In una delle scorse riunioni noi avevamo espresso la nostra
posizione favorevole all'operazione, ma oggi
,
purtroppo,
dobbiamo prendere atto che anche la maggioranza ha cambiato idea
sull'operazione dello Zerbion.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK