Consiglio Regionale della Valle d'Aosta - Oggetto del Consiglio n. 786 del 22 ottobre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENTI LOCALI
Comuni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 786 del 22 ottobre 2014 - Resoconto
OGGETTO N. 786/XIV - Interrogazione a risposta immediata:
"Mancata corrispondenza delle poste iscritte in bilancio con le
relative riscossioni da parte del Comune di Aosta".
President
e - Chi chiede la parola? La parola al collega
Donzel.
Donzel (PD-SIN.VDA) -
Grazie Presidente.
Intervengo su una questione che apparentemente riguarda il
Comune di Aosta, ma tocca da vicino anche il Consiglio regionale,
perché noi siamo stati interessati da leggi speciali che hanno
riguardato il Comune di Aosta, finanziamenti per l'Aosta Capitale
che, svoltando al centro-destra, doveva aprire questa città alla
post-industrializzazione, al grande sviluppo turistico. Apprendiamo
invece, giorno dopo giorno, i disastri compiuti da questa
Amministrazione tra sforamenti di Patti di stabilità prima evocati
e vantati, e poi con multe da pagare...per quanto ridotte al minimo
dalla bontà del Governo regionale...multe da pagare che non paga il
Sindaco, ma che vanno sul groppone dei cittadini...poi penso che il
Sindaco, che è un uomo di classe e di stile, si sarà autoridotto lo
stipendio come prevede la norma per quelli che sforano il Patto di
stabilità e devono pagare delle multe.
Aprire
Il Sole 24 Ore
e scoprire che finalmente si va a
sbloccare il Patto di stabilità...la riforma non è ancora
approvata, ma si va in quella direzione per i Comuni, una cosa che
era attesa, auspicata diciamo per la nostra realtà che ha alcuni
Comuni - ed è il caso di Aosta - che sono vincolati dal Patto di
stabilità, altri più piccoli no, ma quelli che sono vincolati
guardano con attenzione a questo processo... Ecco, la mia
preoccupazione e la domanda che rivolgo al Presidente è
innanzitutto sapere se i dati riportati da
Il Sole 24 Ore
sono veritieri, risulterebbe che ai primi posti della classifica
dei Comuni che iscrivono in bilancio delle poste in entrate e poi
hanno una capacità di riscossione, ci sono tutti i Comuni del nord
e, in particolare, Bolzano e Trento, secondo e terzo posto con
Reggio Emilia prima. L'unico Comune del nord che fa eccezione - se
ne sono accorti pure quelli de
Il Sole 24 Ore
- è il Comune
di Aosta, ottantaseiesimo, è finito insieme ai Comuni del sud,
quindi è vicino ad Avellino, Agrigento, Napoli. Siamo messi molto
male! Quindi vorrei capire se questi dati sono veritieri perché, al
di là del danno di immagine enorme che riceve la Valle d'Aosta da
queste pagine, dove Aosta si ritrova nel profondo sud
amministrativo, la mia preoccupazione sono le conseguenze
economiche che cadranno sui cittadini del Comune capoluogo della
Valle d'Aosta.
Presidente -
Grazie collega Donzel. La parola al
Presidente della Regione.
Rollandin (UV) -
Sì, grazie Presidente.
Come ha già anticipato il collega, credo che il discorso
riguardi il Comune di Aosta; adesso lei l'ha detto di riflesso,
quindi io ho dovuto fare riferimento al Comune per capire
effettivamente che cosa era successo. Voglio solo ricordare che
questa ottantaseiesima posizione segnalata da
Il Sole 24 Ore
fa riferimento ai certificati di rendiconto bilancio anni 2008-2012
trasmessi al Ministero dell'interno e pubblicati sul sito. Va
precisato che il dato è riferito alla sola capacità di riscossione
in "competenza" e non anche a "residuo", che è quello che conta di
più. Se si considerasse anche quest'ultima, infatti, il tasso di
riscossione passerebbe dal 58,7 al 91,4 percento. Questo è il dato
oggettivo.
Abbiamo quindi chiesto al Comune, che ha confermato, l'esistenza
di alcune criticità, e ha segnalato che per quanto riguarda le
entrate tributarie fino al 2009 la percentuale di incasso era
intorno al 73 percento. Dal 2010, con l'entrata in vigore della
misura anticrisi sulla TARSU, il dato si è abbassato notevolmente,
in quanto il Comune è stato obbligato ad emettere i ruoli alla fine
dell'esercizio per tenere conto dei
bonus
da scontare ai
singoli utenti. Di conseguenza sono diminuiti gli incassi in
"competenza" e il dato di "competenza" è tornato alla normalità nel
2013, ed è all'85 percento. Per quanto riguarda le entrate
extratributarie, anche in questo caso il Comune segnala che le
misure anticrisi, come normale, hanno influito negativamente, in
particolare per la riscossione dei crediti relativi alla fornitura
idrica. Come si ricorderà, all'inizio nelle misure anticrisi
avevamo messo anche questa riduzione e la sospensione del pagamento
nei Comuni è quindi il dato che più influisce sull'abbassamento
della capacità della riscossione delle entrate extratributarie, e
la principale causa del ritardo riguarda il meccanismo complicato
dell'attribuzione del
bonus
del servizio idrico che ha
costretto l'ufficio a verificare 2.500 pratiche ricevute e chiedere
quasi sempre integrazioni di documenti per quanto riguarda gli
importi. Questi sono i dati che ci sono stati forniti dal Comune,
quindi cambierebbero di molto la posizione di quello che ha
riportato
Il Sole 24 Ore
, che, come detto, era riferito fino
al 2012. Ecco, per quanto riguarda gli altri temi credo che avremo
modo di tornarci in altre occasioni. Grazie.
Presidente -
La parola al collega Donzel.
Donzel (PD-SIN.VDA) -
Grazie Presidente per la
risposta.
La situazione sarebbe un non corretto rilevamento de
Il Sole
24 Ore
. Mi permetto però di eccepire che la questione
burocratica non credo che interesserà molto a livello nazionale,
cioè la nota che noi manderemo e che dirà: "ma noi veramente
abbiamo avuto dei problemi con il
bonus
e con
l'applicazione" non è quello che interessa, loro guardano la posta
in entrata e la riscossione. Se poi è perché non c'è stata una
corretta comunicazione dell'applicazione delle norme, perché uno
iscrive in bilancio una norma e poi dice: "è arrivata la Regione
con una modifica, noi abbiamo delle difficoltà", probabilmente a
loro non importa nulla di questo problema qua. Noi dovremo avere un
altro atteggiamento, più cauto, nella voce di iscrizione in entrata
se abbiamo un rapporto Regione-Comune che comunica che potrebbero
esserci il
bonus
, gli sconti e quant'altro, perché qui siamo
di fronte a numeri oggettivi, quelli che mi dà lei sono leggermente
migliori, ma non ci rassicurano per il futuro qualora le norme
entrassero in vigore. Questa è la mia lettura, perché anche al sud
hanno solo problemi di burocrazia, e purtroppo è proprio quella che
bisogna risolvere se non si vuole essere tagliati fuori.
Presidente -
Grazie collega Donzel. Punto 3.02 all'ordine
del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK