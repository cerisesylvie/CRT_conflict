Consiglio Regionale della Valle d'Aosta - Oggetto del Consiglio n. 949 del 19 settembre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Istituzioni scolastiche
SPORT E TEMPO LIBERO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 949 del 19 settembre 2019 - Resoconto
OGGETTO N. 949/XV - Interpellanza: "Creazione di un
protocollo sull'integrazione scuola-sport per i ragazzi che
praticano varie discipline sportive".
Rini (Presidente) -
Punto 58 all'ordine del giorno. Per
l'illustrazione, la parola alla collega Russo.
Russo (M5S)
- In questa interpellanza parliamo del
progetto
Classes de Neige
, della sfida di coniugare sport e
scuola e di farli divenire alleati nella crescita dei ragazzi.
Anche nell'offerta formativa per l'anno 2019/2020, tra le
specificità della scuola valdostana si trova il progetto Classes de
Neige, calendario scolastico flessibile ma monte ore annuale
invariato, patto di corresponsabilità tra scuola e famiglia e
associazione sportiva, eventuali corsi di recupero. A questo
progetto potrebbero e dovrebbero aderire tutti i minori che
svolgono attività sportiva sciistica a livello agonistico, che
impedisce a loro una frequenza scolastica regolare.
Il delicato processo educativo del giovane atleta passa
indissolubilmente attraverso l'ambito scolastico e sportivo, anche
se tra i due mondi non esiste spesso un costruttivo dialogo
interdisciplinare. Questo non per mancanza di strumenti legislativi
adeguati, che ci sono e sono anche importanti, ma sempre di più per
incomunicabilità tra le realtà educative diverse che devono e
dovrebbero operare per un unico scopo: la crescita psicomotoria
civile del futuro cittadino adulto. Conciliare dunque l'attività
sportiva scolastica e dare la possibilità di studiare nella scuola
scelta dell'alunno è la scommessa di Classes de Neige, certi che
non tutti potranno sfondare nel mondo dello sport, ma che potranno
fare tesoro sicuramente, nella loro vita professionale, della
partecipazione scolastica acquisita.
Questo progetto necessita attenzione, lavoro, dedizione per
mantenere vive le sinergie essenziali tra tutti i suoi attori:
insegnanti, dirigenti scolastici, i ragazzi chiaramente, le
famiglie, gli scii club, le associazioni sportive, che negli anni
purtroppo non sono sempre riusciti a portare avanti questo
progetto. Qui il ruolo fondamentale è svolto dalle scuole
secondarie di primo e secondo grado, che hanno il delicato compito
di valorizzare la pratica sportiva legata agli sport della neve,
conciliandolo con l'attività didattica e di raccogliere soprattutto
le esigenze provenienti dalle famiglie e dal territorio, tramite un
serio lavoro di integrazione sport-scuola. Inoltre, secondo noi, il
progetto Classes de Neige dovrebbe essere ampliato a tutti i
ragazzi che frequentano uno sport a livello agonistico nella nostra
regione.
Questo progetto ha in realtà un altro significato e un valore
importante: riconoscere l'importantissima funzione dello sport
nell'ambito della prevenzione e della protezione da problemi
fisici, obesità, ipertensione, diabete, ma anche dai disturbi
emotivi e psichici che possono caratterizzare l'adolescenza.
Pensiamo ai disturbi dell'alimentazione e ai disturbi dell'umore.
L'allontanamento dallo sport nell'età dell'adolescenza e la scarsa
cultura sportiva presente in Italia fa sì che i dati legati al
numero di inattivi tra gli adulti siano davvero importanti. Secondo
gli ultimi dati dell'Istat del 2017 il 72 percento degli italiani
sopra i diciotto anni dichiara di non svolgere alcuna attività
sportiva né saltuaria né continuativa. Va da sé dunque come l'alto
tasso di abbandoni giovanili dello sport, agonistico e non, sia un
problema sociale enorme, in quanto crea nel tempo più inattivi e
più malati a carico di tutta la nostra comunità.
Tralasciando per un attimo questo aspetto, tra l'altro di
rilevanza notevolissima, vorrei concentrarmi sull'ipocrita
equazione che sta dietro a tanti addii allo sport in età giovanile:
"mio figlio smette perché ha troppi compiti", "va male a scuola,
oggi non va all'allenamento". Questa mentalità sbagliata, che
trasmette ignoranza a livello di cultura sportiva ed è perpetrata
da tanti genitori, è una delle cause principali degli abbandoni
sportivi, allontana un ragazzo da un ambiente sano e non risolve
per nulla il problema del rendimento scolastico. Il progetto
Classes de Neige, se ben condotto, soprattutto se l'Assessorato e
gli insegnati coinvolti
in primis
ci credono, può andare in
questa direzione, cioè nel sottolineare e valorizzare il ruolo
fondamentale, a oggi ancora di più, dello sport nella crescita dei
nostri ragazzi, che sono sempre più fragili.
Fatte queste premesse, le informazioni che chiediamo sono:
"quali sono le Istituzioni scolastiche di scuola secondaria di
primo e secondo grado implicate nel suddetto progetto per l'anno
scolastico 2018/2019 e quali per il corrente anno scolastico, per
un totale di quanti alunni; se le insegnanti i cui allievi hanno
aderito a tale progetto hanno svolto una relazione sull'andamento
di tale iniziativa; se è stato proposto un sondaggio a genitori e
atleti sull'organizzazione ed il gradimento" del progetto;
soprattutto "se si intende creare un 'Protocollo Attuale e Nuovo' -
vivo! - sull'integrazione scuola-sport non solo per i ragazzi che
praticano gli sport invernali ma anche per coloro che svolgono
altri tipi di sport" a livello agonistico o che comunque impedisce
una frequenza regolare a scuola.
Presidente -
Per la risposta, la parola all'assessore
Certan.
Certan (AV)
- Devo dire che apprezzo molto la
preparazione e la cura, anche la precisione, con la quale prepara
le sue interpellanze e i suoi interventi, collega Russo. Ci sono
delle tematiche sulle quali non si può improvvisare e soprattutto
non si può dire
quelconque chose
o quello che passa in mente
al mattino. Credo che sia importante prepararsi davvero con dei
dati, perché sono quelli che contano e lei in questo è sempre molto
delicata: prima chiede e poi fa delle sue asserzioni, quindi la
ringrazio; non è banale.
Riprendo tre aspetti, poi passo alla risposta puntuale. La
mancanza di comunicabilità tra, generalizzando, mondo della scuola
e mondo sportivo e disturbi dell'alimentazione o dell'umore, che
potrebbero essere sicuramente prevenuti e in qualche modo perlomeno
limitati con un'adeguata comunicabilità tra questi due mondi.
L'altro aspetto è il discorso dei compiti a casa, che mi vede
completamente concorde con lei. La nostra scuola valdostana occupa
bene o male i bambini, i ragazzi e anche gli studenti delle
secondarie in una parte del pomeriggio e io credo che su questo si
dovrebbe davvero fare molta più formazione, per capire quanto sia
importante che abbiano tempo anche da dedicare alla famiglia, allo
sport, ai loro
hobby
, ai loro interessi e anche, mi permetto
di dire, di avere un piccolo momento per potersi annoiare, perché,
come spesso molti specialisti dicono, quando un bambino si annoia è
lì che produce idee, innovazione e passioni. Spesso invece la
nostra società tende a riempire tutto il tempo dei bambini quasi in
modo convulsivo e alla fine i bambini, i ragazzi, gli studenti si
ritrovano ad avere giornate occupate e senza respiro. Quindi su
questo sicuramente mi impegno a capire veramente con le scuole
quali soluzioni possiamo trovare. Concordo poi su tutto il resto
che lei ha detto.
Al punto uno lei chiede "quali sono le istituzioni". Le
istituzioni di scuola secondaria che hanno aderito al progetto per
l'anno 2018/2019 sono quattordici, per un totale di 650 alunni,
così suddivise: otto scuole secondarie di primo grado (San
Francesco, Luigi Einaudi, Saint Roch, Unité des Communes
Valdigne-Mont Blanc, Unité des Communes Mont-Émilius 3, Abbé
Joseph-Marie Trèves, Luigi Barone, Unite des Communes Walser et
Mont Rose B); sei scuole secondarie di primo grado: Istituzione
scolastica di istruzione tecnica Manzetti, Corrado Gex, Maria
Adelaide, Verrès istituzione scolastica di istruzione liceale
tecnica e professionale, Institut agricole e liceo linguistico di
Courmayeur. I dati per l'anno 2019/2020, così come quelli che mi
aveva chiesto ieri, non li abbiamo ancora, perché il progetto è in
fase di attuazione, le scuole si stanno incontrando e stanno
preparando le schede progetto che trasmetteranno contestualmente
all'adesione allo stesso.
Per quanto riguarda il punto due, gli insegnanti i cui allievi
hanno aderito a tale progetto hanno svolto una relazione
sull'andamento. Al termine dell'anno scolastico ogni istituzione
scolastica è tenuta a inviare la rendicontazione e una relazione
che faccia riferimento agli aspetti progettuali dettagliati nella
scheda iniziale. In particolare si valutano finalità e obiettivi,
le modalità di inserimento degli alunni sportivi,
tutor
sportivo, patto, uscite sul territorio, eccetera. Quindi, sono
obbligati a farlo. Poi, che funzione abbia e soprattutto che
prospettiva abbia per il miglioramento di questa attività... Ogni
tanto bisognerebbe fare in modo che queste relazioni, visto che le
scuole le fanno, diventino davvero operative e non solo un qualcosa
che si riempie per ottemperare a un ordine amministrativo.
Sul punto tre, è stato proposto un sondaggio genitori e atleti a
livello regionale. Non è stato predisposto alcun sondaggio di
gradimento, ma ogni scuola al suo interno attua delle strategie di
comunicazione e relazione tra famiglia, alunni e società sportive,
al fine di raccogliere le istanze e le osservazioni che provengono
dai diversi attori del progetto, in modo da consentire uno scambio
positivo, attraverso una condivisione che possa in qualche modo
migliorare i rapporti tra e per le persone. Poi ogni istituzione
scolastica dovrebbe in qualche modo costruirsi il suo progetto
Classes de Neige
particolare: fa parte anche dell'autonomia
scolastica, perché poi se la Sovraintendenza dà delle linee troppo
rigide ci si lamenta, però poi l'autonomia scolastica bisogna
esercitarla in un modo efficace.
Punto quattro, "se si intende creare un 'Protocollo Attuale e
Nuovo' sull'integrazione scuola-sport non solo per i ragazzi che
praticano gli sport invernali ma anche per coloro che svolgono
altri tipi di sport". Lei sa che era intenzione del precedente
ministro e credo che avessero lavorato all'interno del MIUR per
dare un'importanza maggiore allo sport nella scuola. Anche la
revisione che è stata fatta in questi anni del CONI va proprio in
questo senso. Nel corso degli anni molte istituzioni che aderiscono
al progetto hanno esteso le buone prassi messe in campo per gli
sport della neve anche agli studenti praticanti altri sport a
livello agonistico. Classes de Neige direi quindi che è uno
strumento di conciliazione tra scuola e sport, utilizzato da una
prevalenza di alunni che praticano sport invernali, ma in grado di
adattarsi alle esigenze di studenti praticanti altre attività
sportive.
A mio avviso quello che ancora manca e che probabilmente
dovrebbe essere potenziato, sono quei raccordi con quanto diceva
lei nell'introduzione, sull'importanza dello sport come prevenzione
per i disturbi dell'alimentazione e dell'umore e soprattutto su un
effettivo riconoscimento da parte degli insegnanti del valore dello
sport. È vero anche che gli insegnanti che praticano sport sono
insegnanti che credono nello sport. Insegnanti che suonano, che
conoscono la musica e suonano uno strumento sono insegnanti che
credono nel valore della musica. A mio avviso su questo bisogna
sicuramente ancora lavorare, perché troppe volte ancora dei
genitori vengono e si lamentano di questa mancanza, non voglio dire
di riconoscimento, però del valore importante che ha lo sport per
un ragazzo. Anzi, a volte può essere una delle tante
palette
che l'insegnante ha per davvero comunicare con un ragazzo, per
entrare proprio nel suo apprendimento.
Aspettiamo solo che le scuole procedano con la chiusura dei
progetti e tutta la parte che nel mese di ottobre bene o male è di
predisposizione dell'anno scolastico. Poi, in accordo anche con il
collega Viérin, che è l'assessore competente per lo sport, vorremmo
creare un momento di confronto per rivedere il progetto con le
istituzioni scolastiche, le associazioni sportive del territorio e
le famiglie.
Dalle ore 12:38 assume la presidenza il vicepresidente
Distort.
Distort (Presidente) -
Per la replica, la parola alla
collega Russo.
Russo (M5S)
- Grazie, Assessore. Solo una
puntualizzazione, perché forse non ho scritto l'interpellanza in
modo corretto. Quando ho scritto "per un totale di quanti alunni",
intendevo quanti alunni hanno aderito al progetto
Classes de
Neige
, perché chiaramente il numero di allievi che aderiscono
ci danno un po' l'idea di qual è la portata di questo progetto.
Lo sappiamo, siamo ancora indietrissimo, ma non solo noi Regione
Valle D'Aosta. In genere le regioni hanno ancora poca sensibilità
rispetto al ruolo dello sport all'interno non solo della scuola, ma
anche nel tempo libero. Lo sport è uno strumento fondamentale di
crescita, veramente fondamentale, tanto più nei ragazzi che -
abbiamo già detto in tutti i modi - hanno problemi di grande
fragilità psicologica e lo sport li va a rinforzare in modo
importante.
Al di là di questo, volevo fare un rilievo importante sulla
questione delle relazioni e sulla questione dei sondaggi. La
valutazione delle buone pratiche - buone o cattive pratiche - che
ogni amministrazione mette in campo è un elemento che non possiamo
più dire: "Sì, lo facciamo", "No, non lo facciamo". La valutazione
delle pratiche che adottiamo ogni anno deve essere fatta in modo
puntuale. Ovviamente la valutazione deve essere fatta in modo
corretto, in modo onesto intellettualmente, non viziato per
raccogliere dati che servono. Ma se la valutazione, come in questo
caso, del progetto Classes de Neige venisse fatto in modo
opportuno, valido anche a livello scientifico, con il
coinvolgimento dei genitori, questo vorrebbe dire per forza che
l'anno successivo il progetto va a migliorare e non va a migliorare
solo nella direzione che l'assessore piuttosto che i dirigenti
valutano, ma va a migliorarne nella direzione dei bisogni
effettivamente raccolti. Questo è un cambiamento ed è una cosa
essenziale. Secondo me non possiamo più permetterci di non fare la
valutazione delle iniziative che proponiamo, tanto più - mi viene
da dire - se vengono fatti in ottica di prevenzione, perché lo
sport è la prima misura di prevenzione che abbiamo nei confronti
dei ragazzi, per proteggerli da tutto quello che sappiamo che c'è
nel nostro mondo attualmente.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK