Consiglio Regionale della Valle d'Aosta - Oggetto del Consiglio n. 3105 del 7 ottobre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3105 del 7 ottobre 1987 - Resoconto
OGGETTO N. 3105/VIII - INIZIATIVA PER IL LIBERO TRANSITO DI
AUTOVEICOLI, NEI GIORNI FESTIVI, SOTTO IL TRAFORO DEL GRAN SAN
BERNARDO. - (Ritiro di mozione)
PRESIDENTE:
Do lettura della mozione in oggetto,
presentata dal Consigliere Sandri:
MOZIONE
RICORDATO che il Traforo del Gran San Bernardo è aperto da
oltre 25 anni e che in tale periodo ha rappresentato un concreto
avvicinamento tra la nostra Regione e il Valais anche dal punto di
vista culturale
e
politico;
RITENUTO importante incentivare i vincoli di amicizia tra le
due popolazioni confinanti
e
le possibilità di scambi
economici e culturali;
il Consiglio regionale
IMPEGNA
la Giunta regionale a intraprendere, tramite i propri
rappresentanti nella Società S.I.T.R.A.S.B., contatti con le
autorità elvetiche per giungere a consentire libero e gratuito
transito agli autoveicoli nelle giornate festive.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Credevo che ci fossimo impegnati a
terminare i lavori alle 20.00...
(...INTERRUZIONE...)
SANDRI (N.S.):
È solo una questione di stanchezza
personale, infatti, vedo che voi siete molto più robusti del
sottoscritto.
Il traforo del G.S. Bernardo, che è molto utile per i
collegamenti con il vicino Vallese, è, in pratica, di proprietà
della Regione Valle d'Aosta. Considerando che la domenica è, per
tradizione, il giorno del riposo, degli scambi, delle conoscenze e
dello sport, potrebbe essere utile autorizzare, limitatamente al
giorno festivo, il libero transito sotto il tunnel, per facilitare
ed incrementare le possibilità di incontri e di scambi culturali,
tra il Vallese e la Valle d'Aosta.
Questa iniziativa consentirebbe al personale addetto ai servizi
del tunnel di beneficiare di riposi settimanali senza gravi
problemi tecnici, anche perché non si dovrebbero controllare i
T.I.R. che, peraltro, non transitano in numero molto elevato al
traforo del G.S. Bernardo.
Credo che anche gli Svizzeri sentano la stessa esigenza, se è
vero quanto mi è stato detto, e cioè che per loro non ci sarebbero
molte difficoltà a rendere gratuito il passaggio delle autovetture
anche in altre giornate particolari.
Io penso che la Giunta regionale, visti i buoni bilanci della
S.I.T.R.A.S.B., potrebbe, senza grandi sforzi economici, consentire
un tentativo in questo senso, anche solo in via sperimentale, per
verificare se questa misura valga a facilitare gli scambi, sia per
gli Svizzeri che vogliano usufruire delle occasioni culturali e di
amicizia offerte da Aosta, sia per i Valdostani che intendano
beneficiare delle interessanti occasioni culturali di Martigny.
PRESIDENTE:
Colleghi Consiglieri, chiedo scusa se, non
essendo al corrente dell'accordo di terminare i lavori entro le
20.00, avevo dato la precedenza alla speranza di esaurire, una
volta tanto, tutto l'ordine del giorno.
Ha chiesto la parola il Presidente della Giunta, Rollandin; ne
ha facoltà.
ROLLANDIN (U.V.):
On dit que les régions sont à la base
de cette motion:
je dirais avant tout qu'il s'agit des liens d'amitié entre notre
Région et le Valais. Si l'on peut partager l'idée de multiplier les
initiatives vis-à-vis des rapports entre le Valais et e Val
d'Aoste, il y a déjà toute une série d'idées qui a été exploitée et
qui concerne les aspects culturels, économiques, etc...
Sous le profil du tunnel, les passages ne sont pas uniquement
pour les résidents du Valais; par ailleurs, les échanges entre ces
deux communautés révèlent un rapport assez étroit et, partant, ces
dernières sont déjà intéressées toutes les deux par la gestion du
tunnel. On ne peut pas prévoir des facilités exclusivement pour les
Valaisans, il faudrait quand même prévoir du personnel.
On disait que l'on pourrait envisager du repos chaque semaine:
il ne s'agit pas de prévoir du repos, car, à présent, le repos est
possible pour le personnel, donc on n'augmenterait rien du
tout.
Quant aux congés, selon le contrat de travail, on ne pouvait
rien augmenter. Donc, si je partage sincèrement les possibilités
d'augmenter les liens d'amitié entre les deux communautés, je ne
pense pas que le succès soit lié au fait que l'on paie ou non le
tunnel le dimanche.
Nous acceptons quand même d'examiner ce problème avec les
représentants régionaux, mais nous ne pouvons néanmoins partager
cette prise de position. Si, à l'issue de cette réunion, cette
solution dût s'avérer nécessaire, je me réserve de la soumettre à
l'attention du Conseil.
Nous nous abstiendrons donc sur cette motion.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Chiedo scusa ai colleghi Consiglieri se,
data l'ora, non riescono a prestarmi un'attenzione molto
sollecita.
Anche se il Presidente della Giunta ha dimostrato una certa
attenzione, credo però che non abbia tenuto conto di alcuni
fattori. Credo, infatti, che un obiettivo della nostra Regione
coincida con il rafforzamento dei legami con le popolazioni
transalpine, che deve essere ricercato anche attraverso dei segnali
simbolici, come, ad esempio, attraverso "camionissima", che è una
semplice idea promozionale.
Credo che bisognerebbe trovare un'analoga iniziativa simbolica
nei confronti del traforo del G.S. Bernardo, affinché non ci ponga
più problemi di gestione economica e sia effettivamente gratuito
tutti i giorni della settimana. Solo così il legame tra la Valle
d'Aosta ed il Vallese diventerà...
(...Interruzione del Presidente ROLLANDIN...)
SANDRI (N.S.):
Cosa vuol dire questo? Anche lungo la
Statale da Aosta a Pont-Saint-Martin transitano altre persone!
Credo, però, che il pedaggio per l'attraversamento del tunnel sia
una barriera che, in futuro, debba essere tolta. Questo principio
vale, soprattutto, per il tunnel del G.S. Bernardo: anche se rompe
una barriera non molto consistente, potrebbe, tuttavia, offrire
un'immagine assai diversa della Valle d'Aosta.
PRESIDENTE:
Ha chiesto la parola, per dichiarazioni di
voto, il Consigliere Mafrica; ne ha facoltà.
MAFRICA (P.C.I.):
Noi ci asterremo dal votare questa
mozione, perché, pur ritenendo valida la sua idea, ci sembra che il
meccanismo d'attuazione dovrebbe essere meglio approfondito e
riferito esclusivamente agli abitanti della Valle d'Aosta e del
Cantone Vallese, e non esteso a tutti coloro che transitano sotto
il tunnel.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Nel prendere atto dei suggerimenti del
Partito Comunista, mi propongo di ripresentare la mozione in
un'altra occasione, per poter tenere conto di ulteriori
osservazioni.
Faccio solo notare al Partito Comunista che l'eventuale
abolizione del pedaggio non era riferita solo ad una maggiore
facilitazione nei collegamenti tra la Valle d'Aosta ed il Vallese,
ma era riferita ad un significato simbolico da attribuire a questo
primo passo verso la semplificazione degli scambi
internazionali.
PRESIDENTE:
La mozione del Consigliere Sandri, iscritta
al n. 54 dell'ordine del giorno, viene ritirata.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK