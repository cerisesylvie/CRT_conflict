Consiglio Regionale della Valle d'Aosta - Oggetto del Consiglio n. 463 del 16 settembre 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 463 del 16 settembre 1982 - Resoconto
OGGETTO N. 463/VII - SITUAZIONE DERIVANTE DALL'ACCERTAMENTO
DI CASI DI MALATTIE INFETTIVE DI ANIMALI NEI TERRITORI DEL PARCO
NAZIONALE DEL GRAN PARADISO E DI ALCUNE RISERVE PRIVATE DI CACCIA -
(Interpellanza).
PRESIDENTE
: Do lettura del testo della interpellanza
presentata dal Consigliere Maquignaz.
INTERPELLANZA
In relazione all'epizoozia in atto che interessa varie zone
di insediamento e di spostamento dei camosci e stambecchi della
Valle d'Aosta, si sono registrate in queste ultime settimane
situazioni e dichiarazioni contraddittorie e non chiare.
In particolare l'Ente Parco del Gran Paradiso ha smentito con
un sua lettera il fatto di non avere comunicato agli Organi
regionali competenti lo stato di allarme per tale malattia. Avrebbe
anche denunciato ai veterinari regionali sin dall'undici maggio
c.a. casi di cheratocongiuntivite infettiva nel territorio del
Parco.
Poiché a seguito della riunione intervenuta tra il Presidente
della Giunta regionale e il Presidente dell'Ente Parco non sono
stati diffusi elementi di chiarificazione nè si è a conoscen
za
dell'eventuale accertamento dell'effettiva diffusione
dell'epidemia entro e fuori il territorio del Parco il sottoscritto
Consigliere
Interpella
il Presidente della Giunta regionale e gli Assessori
competenti per conoscere:
1°) i risultati degli accertamenti effettuati dalla Regione
all'interno del Parco;
2°)
la consistenza dell'epidemia nel territorio del Parco e
nelle riserve Turati, Dondena e nell'oasi di Gressoney;
3°) i provvedimenti assunti in modo autonomo dalla Regione e
congiuntamente tra questa ed il Parco;
4°) se
la
situazione di
allarme
sia veramente
stata portata a conoscenza della Regione da parte del
Parco;
5°) per quali motivi gli animali sono abbattuti fuori del
territorio del Parco e non all'interno di esso;
6°) se i risultati delle prove di laboratorio zooprofilattico
di Aosta hanno accertato il possibile contagio per i
bovini;
7°) se i bovini ammalati nell'Alta Valle Clavalité sono stati
effettivamente contagiati dalla cheratocongiuntivite;
8°) quali iniziative sono state assunte a difesa del bestiame
e per un corretto svolgimento del pascolo alpino.
PRESIDENTE
: Ha chiesto di illustrare l'interpellanza il
Consigliere Maquignaz. Ne ha facoltà.
MAQUIGNAZ - (D.P.):
Ho presentato questa interpellanza
dopo essermi recato insieme al veterinario regionale, Dott.
Margaroli, al Maresciallo della Foresta e di Nus e ad alcuni
guardiacaccia, nelle riserve di Dondena e Turati, per verificare le
condizioni degli animali che sono affetti da quella malattia
denominata cheratocongiuntivite, malattia gravissima che provoca la
cecità negli animali, portandoli in alcuni casi anche ad una morte
dolorosa. Purtroppo fino a questo momento non si conosce ancora
l'origine della malattia.
Ho presentato questa interpellanza per cercare di capire quale
può essere la causa di questa grave affezione, anche se mi rendo
conto che non è un problema facile; vorrei però ricordare
all'Assessore che secondo alcuni la malattia sarebbe nata
all'interno del Parco del Gran Paradiso, diffondendosi
successivamente nella riserva Turati e in quella di Dondena.
Vorremmo sapere anzitutto se queste voci corrispondono a verità,
e poi per quale motivo non si è proceduto nel pascolo del Gran
Paradiso - come si è fatto invece nelle riserve di Dondena e
Clavalité dove sono stati abbattuti giustamente gli animali
ammalati, per evitare il contagio - ad analoghi abbattimenti.
Colgo anche l'occasione per chiedere all'Assessore Rollandin se
è possibile conoscere la consistenza attuale dell'epidemia nel
territorio del Parco, nelle riserve di Turati e Dondena, e anche
nell'oasi di Gressoney, dove sembra che la malattia sia
presente.
Infine, vorrei anche sapere se alcuni bovini dell'alta Valle di
Clavalité sono stati colpiti da questa malattia.
PRESIDENTE
: Ha chiesto di parlare l'Assessore alla Sanità
ed Assistenza Socia le Rollandin. Ne ha facoltà.
ROLLANDIN - (U.V.):
Fin dal momento del la segnalazione
della malattia, il problema è stato seguito dai responsabili, sia
dell'Assessorato alla Sanità che dell'Assessorato all'Agricoltura,
in quanto il tutto è avvenuto in collaborazione con le guardie
forestali e con i veterinari interessati alla zona, che hanno
aggiornato di volta in volta la situazione sia all'interno delle
riserve che al di fuori.
In seguito c'è stato il coinvolgimento dei responsabili del
Parco, proprio per venire a conoscenza della situazione reale,
tenuto conto dell'estensione del Parco all'interno della Regione,
per stabilire l'incidenza della malattia, non solo nelle riserve
che potevano essere sotto il controllo (come ricordava prima il
Consigliere Maquignaz), ma anche nel Parco, dove era più difficile
in un primo momento fare dei controlli.
A questo proposito è stata fatta - come si ricorda anche
nell'interpellanza - una riunione ad hoc a Torino, con il
Presidente della Giunta ed il Presidente del Parco, per concordare
l'azione da svolgere fra Regione e responsabili del Parco. A
seguito di questa riunione si sono effettuati dei sopralluoghi
congiunti nelle zone interessate sia per stabilire la consistenza
della malattia, che per prendere quei provvedimenti concordati.
In quell'occasione le guardie forestali hanno proceduto, insieme
alle guardie del Parco, al censimento degli animali, per poter
stabilire poi con precisione, nel numero di capi esistenti, la
consistenza dei capi ammalati.
Riprendendo punto per punto le richieste fatte dal Consigliere
Maquignaz, devo dire che a seguito degli accertamenti fatti
all'interno del Parco, si è potuto constatare che la malattia era
presente sia all'interno del Parco che al di fuori. Le notizie
forniteci a tutt'oggi dai responsabili degli Assessorati e dai
guardiaparco sulle perdite che la malattia ha causato nelle riserve
e zone limitrofe, sono le seguenti:
- camosci abbattuti perché gravemente ammalati: 209
- camosci rinvenuti morti: 9
- capi abbattuti all'interno del parco: 50
Questo per quanto riguarda il primo punto.
L'epidemia è estesa su tutto il territorio. Accennava prima il
Consigliere Maquignaz alle possibili interferenze che possono
esserci state nell'estensione dell'epidemia da una zona all'altra.
Non essendo ancora note - o almeno essendo note solo alcune delle
possibili cause della malattia - non è così semplice stabilire come
avviene il contagio e con che periodicità; comunque la malattia si
è estesa a tutto il territorio, naturalmente sia nel Parco che
fuori, anche perché la malattia era già presente in altri Stati, in
tempi molto più remoti (anche nel Parco si ricorda che si era
manifestata già nel 1943) e dalla Germania si è estesa nel '39 via
via agli Stati confinanti, per arrivare sino a noi.
Siccome i contatti fra animali che vivono all'interno del Parco
e quelli che stanno nelle riserve private avvengono di continuo, è
lecito pensare che la trasmissione della malattia sia avvenuta in
questi termini.
I provvedimenti assunti dalla Regione sono quelli già noti; a
seguito della prima individuazione della malattia il Presidente
della Giunta ha autorizzato l'abbattimento degli animali ammalati
firmando un decreto che, fra l'altro, è in linea con i
provvedimenti suggeriti anche da parte degli organi competenti
ministeriali, che chiedevano l'abbattimento degli animali infetti,
al fine di ridurre la possibilità d'infezione all'interno delle
riserve.
Nella relazione che è stata fatta ultimamente, legata al
censimento, viene riferito che alcuni capi avevano un occhio leso,
segno che a malattia si era fermata a questo stadio.
La situazione è stata portata a conoscenza della Regione nella
riunione che si è tenuta, nella quale ci è stata mostrata la
lettera inviata ai responsabili veterinari, ai quali però non è mai
arrivata. Ad ogni modo le date che segnavano l'inizio della
malattia sono state prontamente individuate anche dal le guardie
forestali, quindi i provvedimenti sono stati tempestivi.
In risposta al 5° punto, ho già ricordato che gli animali sono
stati abbattuti sia all'interno che all'esterno del Parco, dove si
sono rinvenuti anche alcuni animali morti a seguito della
menomazione irreparabile che li ha colpiti.
I risultati delle prove di laboratorio finora non sono stati
significativi, malgrado i numerosi esami che sono stati fatti sia
nei laboratori di Torino, sia nel nostro laboratorio di Igiene e
Profilassi; purtroppo questa malattia si presenta con una certa
periodicità e si scatena a seguito di temperature particolarmente
calde, che favoriscono la sua trasmissibilità.
Per quanto riguarda l'ultimo punto, va detto anche che negli
anni precedenti - quindi non solo quest'anno - si sono verificati
dei casi di altri animali, particolarmente bovini, colpiti da
cheratocongiuntivite; però negli ani mali domestici la malattia
viene di solito individuata con tempestività ed è perfettamente
curabile.
Si sono verificati solo alcuni casi, in particolare nelle
mandrie che non venivano sorvegliate, dei quali ci si è accorti
ormai quando gli animali erano malati, e si è dovuto abbatterli;
pertanto la colpa è dell'incuria dei proprietari che non sono
intervenuti
I provvedimenti da prendere adesso sono quelli destinati a
salvare i piccoli le cui madri sono state abbattute perché
ammalate.
PRESIDENTE
: Ha chiesto di parlare il Consigliere
Maquignaz. Ne ha facoltà.
MAQUIGNAZ - (D.P.):
Mi dichiaro soddisfatto della
risposta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK