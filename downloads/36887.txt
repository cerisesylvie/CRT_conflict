Consiglio Regionale della Valle d'Aosta - Oggetto del Consiglio n. 789 del 22 ottobre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Assistenza socio-sanitaria
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 789 del 22 ottobre 2014 - Resoconto
OGGETTO N. 789/XIV - Interrogazione: "Mancata apertura al
pubblico del nuovo centro socio-sanitario di Nus".
Presidente
- La parola all'Assessore Fosson.
Fosson (UV)
- Sì, grazie Presidente. Buongiorno a
tutti.
Con questa interpellanza e anche quella successiva su Signayes e
via Brocherel fa brutta figura il nostro sistema pubblico di
edilizia sanitaria o comunque la nostra efficienza; mi metto per
primo io dentro, ma anche tanti altri qui presenti o che hanno
lavorato con grande passione nei Comuni, nel senso che proprio il
realizzare delle opere pubbliche di edilizia sanitaria, trova per
dei regolamenti non nostri delle difficoltà enormi. Ci troviamo
davanti a delle barriere che difficilmente riusciamo a superare,
anche, con tutta la nostra buona volontà e di chi ha fatto questo.
D'altronde abbiamo visto, anche con l'alluvione di Genova, come
certe norme impediscano delle costruzioni o delle opere rapide.
Per rispondere ai quesiti: "se siamo a conoscenza", sì, siamo a
conoscenza del problema del Poliambulatorio di Nus; tra l'altro, io
l'avevo seguito anche nel suo nascere e aspettiamo questa
realizzazione proprio per l'importanza di riunire tutti i servizi
territoriali, come è stato descritto. Questo centro ha una
caratteristica strutturale che mi sembra molto importante, cioè che
è su tre piani: il primo era per interventi nel sociale (anziani),
e agli altri piani di sopra si prevedeva un servizio
socio-sanitario, quindi una progettazione e anche un'idea
innovativa. Lo conosciamo, sì! Prima che arrivasse l'interpellanza
in data 21 ho riunito tutti i responsabili della Comunità montana,
del Comune di Nus, dell'Azienda, proprio per fare il punto, perché
il nostro compito è agevolare, spingere, soprattutto per dei
servizi così estremamente importanti.
Due sole parole di storia per chi non le conosce, ma è molto
analoga ad altri progetti ovvero al "Brocherel", a Signayes, al CEA
di Gressan, eccetera. Il Comune di Nus ha appaltato regolarmente i
lavori con una gara, quindi con trasparenza, e ha successivamente
affidato i lavori ad un'impresa che si chiama Ediltec, ma questa è
fallita dopo due anni. Per fortuna è subentrata un'altra impresa
che si chiama Bondi, ma questa, nel terminare la sua opera
edificatrice, ha avuto delle difficoltà di legge, per cui le
difficoltà si sono sommate, e quest'opera non è stata realizzata
bene; soprattutto nei
garage
, per una carenza di
impermeabilizzazione - come mi dicono i tecnici - piove dentro, e
il Comune di Nus, giustamente, ha chiesto di rivalersi sulla ditta.
La quale non ne vuole sapere di fare questi lavori riparatori e
dunque il Comune, correttamente, ha messo in atto un'azione per
recuperare la fideiussione. L'importo è di circa 90 mila euro, per
cui dalla nostra riunione è emerso che intanto concludiamo e
andiamo avanti, perché non è per 90 mila euro che dobbiamo bloccare
un'opera di questo tipo. E poi il secondo discorso è contingente,
nel senso che rispetto all'ascensore ci sono dei problemi con i
Vigili del fuoco, ma sono cose che risolveremo in poco tempo, per
avere un'agibilità provvisoria che ci permetta di sbloccare o
almeno di portare avanti l'opera, perché se aspettiamo queste
situazioni giudiziarie continuerà ad essere tutto fermo.
Quali sono i costi? Delle volte però le cose vanno anche bene
con questa oculatezza del Comune. I lavori di realizzazione della
nuova struttura sono stati a carico dell'Amministrazione regionale
con una cifra di 3 milioni e 514 euro, di cui 3 milioni e 300 per
lavori e 155 mila per gli arredi. È forse una delle poche volte in
cui gli arredi presenti nelle altre sedi addirittura, sono stati
recuperati per azione dei nostri tecnici, cioè non abbiamo buttato
via arredi ancora funzionanti e rifatto tutto. In effetti è un
valore interessante, mi dicevano i tecnici, il costo parametrico è
di 1.060 euro per metro quadrato, che è un costo molto basso per
una struttura pubblica, perché di solito spendiamo molto di
più.
"Quali servizi verranno erogati"
: come vi dicevo, la
novità che mi sembra molto importante è che a pian terreno c'è un
centro anziani e un centro diurno e ai piani di sopra si riunisce
tutto il resto dalla guardia medica alla fisioterapia, alle
palestre. E poi vi saranno le assistenti sociali e i veterinari. È
un centro innovativo; chiaramente quando le progettazioni partono,
si fermano, ripartono, anche le esigenze nei percorsi cambiano.
Comunque, per sintetizzare, ci sono difficoltà, ma l'agibilità
provvisoria sarò risolta per tempo, proprio perché noi ci teniamo
molto a questa riorganizzazione territoriale, come dirò in seguito.
L'impegno nostro, anche sentiti i tecnici ieri, è di aprirlo per
fine anno.
Si dà atto che dalle ore 10,14 assume la presidenza il
Vicepresidente Follien.
Follien (Président)
- Pour la réplique, la parole à la
Conseillère Fontana.
Fontana (PD-SIN.VDA) -
Grazie Presidente. Ringrazio
l'Assessore Fosson per tutti i dati che mi ha fornito su questa
struttura.
Ho avuto delle sollecitazioni dai cittadini di Nus, di Fénis,
anche perché questa struttura apparentemente sembra finita e non si
capiva come mai rimanesse chiusa, anche in funzione del
ragionamento di riorganizzazione sul territorio e anche del
risparmio, unire le strutture secondo me comporterebbe un risparmio
non indifferente sugli affitti e, dall'altra parte, diamo degli
ottimi servizi ai cittadini che non devono andare da una parte
all'altra. Visto comunque anche le risorse che sono state spese,
questa sollecitazione che avete fatto mi conforta l'apertura per
fine anno mi rassicura, cerchiamo di rassicurare anche i cittadini.
Certo che bisogna fare una riflessione quando si fanno gli appalti,
giustamente come diceva lei, Assessore, si parte con un'idea e poi,
quando i lavori durano tanto, cambiano tante cose...lì forse
bisogna fare una riflessione quando si fanno gli appalti, perché si
cerca di dare gli appalti al miglior offerente poi magari perdiamo
di vista che ci sono delle ditte che come iniziano i lavori,
falliscono...abbiamo visto l'aerostazione dell'aeroporto, abbiamo
visto una marea di strutture che fanno questa fine! Allora forse
bisogna fare una maggiore attenzione a monte, ma questo è un
argomento che magari si può poi affrontare dopo. La ringrazio e
speriamo in bene, che per fine anno abbiamo questa struttura
aperta. Grazie.
Président -
Point 6 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK