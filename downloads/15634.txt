Consiglio Regionale della Valle d'Aosta - Oggetto del Consiglio n. 1937 del 8 maggio 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 1937 del 8 maggio 1996 - Resoconto
SEDUTA POMERIDIANA DELL'8 MAGGIO 1996
OGGETTO N. 1937/X Concessione, ai sensi della legge regionale 20
agosto 1993, n. 69, di un contributo di lire 30.000.000
all'Associazione "Amici della musica" di Gressoney per
l'organizzazione di una serie di concerti.
Deliberazione Il Consiglio
Premesso che:
Il sig. Nicola de la Pierre, Presidente dell'associazione "Amici
della Musica" di Gressoney, ha presentato all'Assessorato della
Pubblica Istruzione, con lettere in data 11 gennaio 1996 e
seguenti, una richiesta tendente ad ottenere un contributo per
l'organizzazione di diciotto concerti che si terranno dal 7 aprile
al 28 dicembre 1996 e che culmineranno nel periodo estivo nella
XVI¡ edizione della manifestazione internazionale di musica da
camera denominata "Estate Musicale di Gressoney";
La richiesta è corredata inoltre di un dettagliato preventivo
delle spese che ammontano a lire 126.500.000, così suddivise:
Compensi per artisti L. 84.500.000
Rimborsi spese, viaggi e soggiorni L. 11.000.000
Noleggio strumenti L. 7.500.000
Interessi passivi e spese bancarie L. 5.500.000
Tipografia, spedizioni e pubblicità L. 8.000.000
Telefono, posta e altre spese varie L. 5.000.000
SIAE L. 5.000.000
Il Presidente dell'Associazione ha dichiarato inoltre di poter
pareggiare le spese attraverso le seguenti entrate:
Incassi per vendita biglietti L. 15.000.000
Contributo dei Soci L. 3.500.000
Contributo A.P.T. Monte Rosa Walser L. 20.000.000
Contributo Comune di Gressoney-Saint-Jean L. 6.000.000
Contributo Comune di Gressoney-La-Trinité L. 3.000.000
Contributo Comunità montana Walser
Alta Valle del Lys L. 8.000.000
Presidenza del Consiglio dei Ministri
Dipartimento dello spettacolo L. 28.000.000
Sponsor privati L. 2.500.000
I Servizi Culturali dell'Assessorato della Pubblica Istruzione
hanno provveduto all'istruttoria e alla valutazione della domanda,
ritenendola ammissibile a contributo, ai sensi dell'articolo 3,
comma 3 e dell'articolo 8 comma 1 della legge regionale 20 agosto
1993, n. 69, tenuto conto dell'interesse culturale della
manifestazione;
La Giunta, su proposta dell'Assessore alla Pubblica Istruzione,
ritiene pertanto opportuno aderire alla richiesta mediante la
concessione, ai sensi dell'articolo 3 comma 1 della legge regionale
n. 69/1993, di un contributo di lire 30.000.000, erogabile con
l'importo massimo stabilito fino a concorrenza massima del 40
percento delle spese effettivamente sostenute e documentate, in
relazione a possibili mutamenti nel concorso finanziario di altri
enti;
Visto il parere favorevole rilasciato, in assenza del Dirigente,
dal Vicedirigente delegato dei Servizi Culturali dell'Assessorato
della Pubblica Istruzione, ai sensi dell'articolo 72 della legge
regionale n. 3/1956 e successive modificazioni e del combinato
disposto degli articoli 13 - comma 1 - lett. e) e 59 - comma 2
della legge regionale n. 45/1995, in ordine alla legittimità della
presente deliberazione;
Delibera
1) di approvare, ai sensi dell'articolo 3 comma 1 della legge
regionale 20 agosto 1993, n. 69, la concessione all'Associazione
"Amici della Musica" di Gressoney (C.F.: 00179480074) di un
contributo di lire 30.000.000 (trentamilioni), erogabile con
l'importo massimo stabilito fino a concorrenza massima del 40
percento delle spese effettivamente sostenute e documentate, in
relazione a possibili mutamenti nel concorso finanziario di altri
enti, per l'organizzazione di diciotto concerti che si terranno dal
7 aprile al 28 dicembre 1996 e che culmineranno nel periodo estivo
nella XVI¡ edizione della manifestazione internazionale di musica
da camera denominata "Estate Musicale di Gressoney";
2) di impegnare la spesa di lire 30.000.000 (trentamilioni) con
imputazione al capitolo 57260 ("Contributi ad Enti ed Associazioni
culturali ed educativi per manifestazioni ed iniziative culturali e
scientifiche"), richiesta n. 3510, del bilancio di previsione della
Regione per l'anno 1996 che presenta la necessaria
disponibilità;
3) di stabilire che alla liquidazione si provveda ai sensi
dell'articolo 58 della legge regionale 27 dicembre 1989, n. 90 e
successive modificazioni in due rate:
- la prima di L. 18.000.000 (diciottomilioni),
immediatamente;
- il saldo fino ad un massimo di L. 12.000.000 (dodicimilioni)
su presentazione di un dettagliato e documentato rendiconto,
tenendo presente che il contributo in questione non è soggetto alla
ritenuta d'acconto del 4 percento prevista dal DPR n. 600 del 29
settembre 1973;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate all'articolo 8 del
decreto legislativo 22 aprile 1994, n. 320 e di darne
esecuzione.
Presidente E' aperta la discussione generale. Qualcuno chiede la
parola?
Se nessuno chiede la parola, pongo in votazione la delibera in
oggetto:
Presenti, votanti e favorevoli: 31
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK