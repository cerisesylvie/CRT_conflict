Consiglio Regionale della Valle d'Aosta - Oggetto del Consiglio n. 513 del 16 aprile 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Finaosta
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 513 del 16 aprile 2009 - Resoconto
OGGETTO N. 513/XIII - Modificazioni allo statuto di Finaosta
S.p.a., approvato con deliberazione del Consiglio regionale n.
2309/XII del 23 novembre 2006.
Il Consiglio
Richiamata la legge regionale 16 marzo 2006, n. 7 (Nuove
disposizioni concernenti la società finanziaria regionale FINAOSTA
S.p.A.. Abrogazione della legge regionale 28 giugno 1982, n.
16.);
Richiamata la deliberazione della Giunta regionale n. 288, in
data 6 febbraio 2009, con la quale è stata approvata l'acquisizione
delle azioni della FINAOSTA S.p.A. detenute dai soci privati,
portando la Regione autonoma Valle d'Aosta ad essere azionista
unico della medesima;
Richiamata la deliberazione della Giunta regionale n. 289, in
data 6 febbraio 2009, con la quale è stato proposto al Consiglio
regionale un apposito disegno di legge finalizzato a modificare
l'articolato della legge regionale n. 7/2006;
Vista la precedente deliberazione n. 2309/XII, in data 23
novembre 2006, con la quale è stato approvato il nuovo statuto
della FINAOSTA S.p.A.;
Ritenuto necessario adeguare i contenuti dello statuto della
FINAOSTA S.p.A. alle modificazioni apportate alla legge regionale
n. 7/2006 con deliberazione legislativa n. 512/XIII, in data 15
aprile 2009, con la quale il Consiglio regionale ha approvato il
disegno di legge presentato dalla Giunta regionale n. 289, in data
10 febbraio 2009;
Esaminata l'allegata proposta di modifica dello statuto della
FINAOSTA S.p.A..;
Vista la deliberazione della Giunta regionale n. 3830, in
data 30 dicembre 2008, concernente l'approvazione del bilancio di
gestione, per il triennio 2009/2011, con attribuzione alle
strutture dirigenziali di quote di bilancio e degli obiettivi
gestionali correlati e di disposizioni applicative;
Visto il parere favorevole rilasciato dal Vice Capo Gabinetto
della Presidenza della Regione e dal Capo Servizio credito,
partecipazioni e previdenza integrativa dell'Assessorato bilancio,
finanze e patrimonio, ai sensi del combinato disposto degli
articoli 13, comma 1, lettera e) e 59, comma 2, della legge
regionale 23 ottobre 1995, n. 45, sulla legittimità della presente
deliberazione;
Su proposta del Presidente della Regione, ROLLANDIN, e
dell'Assessore al bilancio, finanze e patrimonio, LAVOYER;
Visto il parere della II Commissione consiliare
permanente;
Con gli emendamenti della II Commissione consiliare
permanente all'allegato;
Delibera
di approvare le modificazioni allo statuto della società
"FINAOSTA S.p.A.", come da allegato.
Allegato
(omissis)
Président
- Je vous rappelle que nous avons en discussion
le point n° 28 sur lequel nous avons déjà fait la discussion
générale et nous sommes maintenant à l'approbation du statut. Il y
a des amendements qui ont été présentés sur les différents
articles.
La parole au Conseiller Louvin pour déclaration de vote.
Louvin (VdAV-R)
- Presidente, non tedieremo né lei, né
l'Assemblea, ma semplicemente intendiamo richiamare, siccome è
stata sospesa da ieri ad oggi la seduta, le ragioni per le quali
già abbiamo espresso un voto di astensione nella giornata di ieri
per il mancato accoglimento di significative modificazioni che
avevamo proposto al testo di legge. Il documento in esame è, in
sostanza, un atto applicativo e discende dall'approvazione
dell'impostazione che è stata data ieri alla modifica legislativa;
conseguentemente reiteriamo la posizione di astensione che abbiamo
già manifestato nella votazione di ieri sera.
Presidente
- Grazie per questa precisazione, credo sia
stata importante.
La parola al Consigliere Lattanzi.
Lattanzi (PdL)
- Grazie, Presidente... anche per spiegare
la mia assenza di ieri: ero impegnato in un convegno a Milano
sull'etica e la finanza comportamentale, sulla quale poi, magari,
avremo modo di portare degli elementi di valore aggiunto anche al
Consiglio.
La mia assenza di ieri non aveva permesso al mio gruppo di
esprimere un parere su questo provvedimento, in quanto lo avevo
seguito io, in commissione; i miei colleghi di commissione sanno
che avevo già espresso parere favorevole, parere che ribadiamo:
siamo favorevoli a queste modifiche che riteniamo necessarie
affinché l'ente strumentale della Regione possa svolgere la
funzione per la quale è stato concepito. Questo non significa
approvare le linee politiche della conduzione di Finaosta negli
ultimi quindici anni, perché su questo ci siamo già espressi, ma
prendiamo atto della necessità che Finaosta, modificando il proprio
statuto, diventi un organo
in house
, utile ai raggiungimenti
e ai fini per i quali la Finaosta stessa è nata. Le modificazioni
sono quindi assolutamente doverose, non possiamo pensare di gestire
i fondi europei se non facciamo queste modifiche, le risorse che
sono in gioco per i Valdostani sono troppo importanti su un atto di
questo tipo, che è una modifica - la voglio chiamare
amministrativa, non è una decisione politica, questo è un po' il
concetto - che mette in condizione questo ente strumentale di poter
bene operare.
Abbiamo naturalmente condiviso la riduzione del Consiglio di
amministrazione da 9 a 5, la riteniamo una scelta di buon senso non
solo per il risparmio che questo ne deduce, ma proprio per una
impostazione che pensiamo debba essere replicata anche in tutti gli
altri organi strumentali della Regione.
Voteremo quindi a favore di questa modifica.
Presidente
- La parola al Consigliere Donzel.
Donzel (PD)
- Grazie, Presidente. Ero convinto che, visti
tutti questi emendamenti, qualcuno avesse avuto la cortesia magari
di sintetizzarli con quella sintesi estrema che abbiamo visto in
queste ultime puntate, ma possiamo anche iniziare con un po' di...
siccome si inizia raccontando dove si va in giro per il mondo, si
fanno dei piccoli
spot
dei viaggi che facciamo, è giusto che
la prendiamo
soft
questa cosa qui.
Sostanzialmente abbiamo detto ieri che condividevamo di fatto il
provvedimento di Finaosta
in house
, ma chiedevamo alcune
modifiche sostanziali rispetto alla possibilità di esercizio e di
controllo: su queste ci sono alcune divergenze, quindi manteniamo
l'astensione rispetto a questo documento.
Président
- La parole à l'Assesseur au budget, aux
finances et au patrimoine, Lavoyer.
Lavoyer (FA)
- Grazie, Presidente. Vista la
sollecitazione del collega Donzel, il fatto di non Nell'annunciare
il voto favorevole da parte della maggioranza, volevo solo
specificare che la totalità degli emendamenti è legata a puri
aspetti formali, legata al fatto che nel vecchio statuto c'è il
termine "soci"; adesso, essendo società
in house
, diventa
"socio", e anche le modificazioni dello statuto non sono che un
adeguamento tecnico a quanto abbiamo approvato ieri.
Président
- Je soumets au vote l'acte avec les
amendements qui ont été proposés par la II
e
Commission:
Conseillers présents: 28
Votants: 21
Pour: 21
Abstentions: 7 (Bertin, Chatrian, Donzel, Carmela Fontana,
Louvin, Patrizia Morelli, Rigo)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK