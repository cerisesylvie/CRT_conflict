Consiglio Regionale della Valle d'Aosta - Oggetto del Consiglio n. 3951 del 25 novembre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3951 del 25 novembre 1992 - Resoconto
OGGETTO N. 3951/IX Progetto per la realizzazione di strutture
per le attività degli "Sports de Noutra tera".
(Interpellanza)
Interpellanza Visto che da anni, gli "Sports de Noutra tera"
si svolgono in gran parte in terreni di proprietà regionale siti in
comune di Brissogne;
Appurato che per poter continuare a svolgere le manifestazioni
in detta località, anche per esigenze igienico-sanitario, sarebbe
necessario realizzare delle strutture di appoggio comprendenti,
oltre ai servizi igienico-sanitari accennati, anche di un centro di
incontro; con locali di ristoro e come suggerito anche dai
dirigenti delle varie associazioni, di un museo per raccogliere i
vari materiali usati nel tempo per lo svolgimento di tali
giochi;
Considerato che la Giunta regionale precedente aveva affidato
l'incarico ad un tecnico affinché provvedesse alla progettazione
secondo le esigenze dei praticanti di detto sport;
Essendo a conoscenza del fatto che il Comune dovrà adeguare gli
strumenti urbanistici, affinché si possano approvare e realizzare
le opere del caso;
i sottoscritti consiglieri del Gruppo della Democrazia
Cristiana
Interpellano
la Giunta regionale per conoscere:
1) se sono stati sentiti i responsabili degli "Sports de Noutra
tera", affinché i tecnici possano riprodurre un progetto che
rispecchi le loro esigenze;
2) a che punto è il progetto delle strutture sopracitate;
3) se si è provveduto a promuovere gli incontro necessari con
l'Amministrazione del Comune di Brissogne, onde risolvere le
problematiche di carattere urbanistico;
4) quali sono gli intendimenti al riguardo.
F.to: Limonet, Ricco.
Presidente
Ha chiesto la parola il Consigliere
Limonet.
Limonet (DC)
Da anni gli "Sports de Noutra tera",
si svolgono in gran parte in terreni di proprietà regionale e nel
comune di Brissogne. Visto che per poter continuare a svolgere le
manifestazioni in dette località, anche per esigenze
igienico-sanitarie, considerato che in ogni manifestazione ci sono
circa 2.000 persone, sarebbe necessario realizzare strutture di
appoggio comprendenti oltre che ai servizi igienico-sanitari anche
un centro di incontro con locali di ristoro e, come suggerito anche
dai dirigenti delle varie associazioni, di un museo per raccogliere
i vari attrezzi usati nel tempo per lo svolgimento di tali
giochi.
Visto che la Giunta precedente aveva affidato l'incarico ad un
tecnico, affinché provvedesse alla progettazione secondo le
esigenze dei praticanti di detto sport, ed essendo nello stesso
tempo a conoscenza del fatto che il comune dovrà adeguare gli
strumenti urbanistici affinché si possano approvare e realizzare
dette opere, s'interpella la Giunta per conoscere notizie
aggiornate circa questi contatti avuti a suo tempo e nello stesso
tempo di fissare delle scadenze per ciascun impegno.
Presidente
Ha chiesto la parola l'Assessore al Turismo,
Sport e Beni culturali, Voyat.
Voyat (UV)
Sono già alcuni anni che esiste un progetto
presso l'Assessorato al Turismo per le migliorie da apportare nella
zona di Brissogne. In seguito al rifiuto del comune di modificare
il piano regolatore da zona agricola a zona per servizi, sono
iniziati incontri tra la Presidenza della Giunta ed il comune
stesso. Nel dicembre 1991 da parte della Giunta, veniva dato
incarico ad un architetto di rivedere il progetto. I tempi scadono
alla fine del 1992 ed attualmente non abbiamo ancora il disegno in
questione e quindi non siamo in grado di dare riscontro a tale
richiesta.
Abbiamo però avuto contatti con il Presidente dell'Associazione
"Sports de Noutra tera", il quale ci aveva suggerito la possibilità
di ampliare la proprietà regionale a Brissogne e pertanto è stato
dato incarico in tal senso.
Per quanto riguarda i contatti con il comune, non ne abbiamo
avuti proprio perché non esiste ancora la pianta definitiva. In
riferimento al Museo abbiamo discusso e sempre il Presidente ci
aveva proposto di spostarlo nelle vicinanze del castello di Fénis e
si sta vagliando questa soluzione. Per le scadenze, credo sia
difficile stabilirle, almeno fino a quando non avremo il
progetto.
Dobbiamo comunque sapere che il Comune intende mettere in
discussione non solo quest'area, ma anche tutti i servizi che
gravitano nel comune e quindi vuol fare un discorso unico tra le
zone già cedute e quest'area da adibire agli Sports
tradizionali.
Presidente
Ha chiesto la parola il Consigliere
Limonet.
Limonet (DC)
Ringrazio il Presidente per dire che in
parte sono soddisfatto delle risposte.
Ci riserviamo, se non ci saranno sviluppi, di ritornare sul
problema quanto prima.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK