Consiglio Regionale della Valle d'Aosta - Oggetto del Consiglio n. 2790 del 6 giugno 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2790 del 6 giugno 2017 - Resoconto
OGGETTO N. 2790/XIV - Accettazione della donazione di opere
d'arte a favore dell'Amministrazione regionale.
Rosset (Presidente) -
Punto n. 21 dell'ordine del giorno.
Per l'illustrazione, chiede la parola l'Assessore Certan, ne ha
facoltà.
Certan (ALPE) -
Come consuetudine, ci sono diverse
donazioni che vengono fatte all'Amministrazione regionale, in
particolare dall'anno 2001 ad oggi in maniera frammentaria è
avvenuta la consegna all'ufficio, al
Bureau
della struttura
BREL da parte di vari privati di una serie di tipologie di
materiali, tutte queste tipologie sono state presentate anche in
commissione. L'ufficio ha ultimato le opportune analisi di
pertinenza e di rilevanza in relazione alle singole proposte, ha
provveduto a definire una stima del valore in base ai precedenti
acquisti di materiali analoghi da parte dell'Amministrazione
regionale. Tutti i materiali esaminati sono risultati pertinenti
con le finalità entro cui opera il Dipartimento Soprintendenza per
i beni e le attività culturali, rilevanti per pregio e importanza e
di modico valore in termini di valutazione economica e quindi è
stato portato avanti questo atto. L'ufficio completerà nel corso
del tempo il trattamento conservativo e catalografico dei materiali
ricevuti in donazione, c'è tutto l'elenco di cui risparmio al
Consiglio la lettura, ma qualsiasi Consigliere ne avesse bisogno è
in allegato.
Si va per proposta o posso farle tutte e due? Le spiego tutte e
due. L'altra proposta di deliberazione riguarda l'accrescimento
delle collezioni regionali, che si snoda su un duplice binario:
degli acquisti effettuati dagli uffici in seguito ad un'opportuna
valutazione da parte di un'apposita commissione delle donazioni
generosamente offerte dai privati all'Amministrazione pubblica. Le
donazioni di opere d'arte a favore dell'Amministrazione possono
essere suddivise in due tipologie: principalmente si tratta di
opere lasciate dagli artisti al termine delle mostre organizzate,
ad esempio, al Castello Gamba, o promosse dalla struttura Attività
espositive; oppure opere offerte da artisti e da privati motivati
dal desiderio di donare l'opera all'Amministrazione regionale.
Nella proposta di deliberazione del Consiglio si presentano due
opere offerte in donazione, due dipinti in acrilico dell'artista
Patrizia Nuvolari eseguite nel 1990 e un dipinto su tela di juta
realizzata con sabbia mista a colori ad olio e smalto, eccetera,
dell'artista Anna Zaccaria, quest'opera è stata eseguita nel 2014.
Tutte le opere oggetto della donazione saranno collocate nel
deposito visitabile del Castello Gamba.
Presidente -
Ci sono richieste di intervento? Non ci sono
richieste di intervento, possiamo mettere in votazione
l'accettazione delle donazioni. Facciamo due votazioni separate.
Per il punto n. 21 dichiaro aperta la votazione. La votazione è
chiusa.
Presenti: 33
Votanti: 33
Favorevoli: 33
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK