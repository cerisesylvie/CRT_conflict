Consiglio Regionale della Valle d'Aosta - Oggetto del Consiglio n. 1252 del 10 giugno 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1252 del 10 giugno 2015 - Resoconto
OBJET N° 1252/XIV - Communications du Président du Conseil
régional.
Presidente -
Punto 1 all'ordine del giorno.
Je vous communique que les projets de loi suivants ont été
déposés à la Présidence du Conseil:
- Projet de loi n° 59 présenté par le Gouvernement régional le 3
juin 2015: "Approvazione del rendiconto generale della Regione per
l'esercizio finanziario 2014", à l'examen de la II
e
Commission;
- Projet de loi n° 60 présenté par le Gouvernement régional le 3
juin 2015: "Assestamento del bilancio di previsione per l'anno
finanziario 2015, modifiche a disposizioni legislative e variazioni
al bilancio di previsione per il triennio 2015/2017", à l'examen de
la II
e
Commission.
Je vous informe aussi qu' à partir du 20 mai les réunions
suivantes ont eu lieu:
Bureau de Présidence: 2
Conférence des Chefs de groupe: 1
I
e
Commission: 2
II
e
Commission: 2
III
e
Commission: 1
IV
e
Commission: 2
V
e
Commission: 1
È mancato a fine maggio Giorgio Chenuil, Consigliere regionale
per due legislature (la IX e la X) dal 1988 al 1998. Giorgio
Chenuil, eletto nelle file del Partito Comunista Italiano e nella
Gauche Valdôtaine-PDS-Sinistra Valdostana, ha occupato vari
incarichi, tra i quali la Vicepresidenza dell'Assemblea e la
Presidenza della IV Commissione "Sviluppo economico". Di Chenuil
ricordiamo il suo impegno all'interno delle istituzioni valdostane
e la sua dedizione per la comunità di Donnas. Alla sua famiglia va
il profondo cordoglio di tutto il Consiglio regionale.
Nella riunione di ieri, martedì 9 giugno, la Conferenza dei
Capigruppo ha deciso di iscrivere all'ordine del giorno
dell'adunanza consiliare del 15 e 16 luglio prossimo l'accettazione
delle dimissioni del Presidente e dell'Ufficio di Presidenza
dell'Assemblea e la loro contestuale sostituzione, in ottemperanza
alla deliberazione del Consiglio dell'11 marzo scorso, che aveva
demandato alla Conferenza dei Capigruppo la decisione
dell'iscrizione all'ordine del giorno di questa tematica.
Questa è l'ultima seduta consiliare in cui siamo assistiti dalla
dirigente Silvana Cerise che, a decorrere dal 23 giugno, andrà in
pensione. In servizio presso l'Amministrazione regionale dal 3
gennaio 1977, Silvana ha sempre prestato la propria attività in
Consiglio regionale occupandosi inizialmente del coordinamento
dell'ufficio Gruppi consiliari, quindi delle Commissioni consiliari
e infine della Direzione Affari generali. A nome mio personale,
dell'intero Ufficio di Presidenza e dell'intera Assemblea desidero
ringraziarla per l'attività profusa in questi 40 anni di servizio
presso il nostro Consiglio.
(applausi in aula)
Abbiamo fatto commuovere la Silvana...Grazie colleghi.
La parola al collega Donzel.
Donzel (PD-SIN.VDA) -
Grazie Presidente.
Come avevo comunicato ai colleghi Capigruppo, avevo chiesto
qualche minuto di tempo per ricordare a nome del Partito
Democratico la figura del Consigliere regionale e Vicepresidente
del Consiglio Giorgio Chenuil. A pochi giorni dalla sua scomparsa,
a pochi giorni dallo straordinario ritratto che ne ha tracciato il
Consigliere Alder Tonino, qui la volontà di ricordarne la figura
istituzionale.
In tempi in cui la politica è oggetto di durissime
contestazioni, in tempi in cui ci sono comportamenti inaccettabili,
ci sono sicuramente episodi di corruzione diffusi che vanno
duramente condannati e sanzionati, in tempi in cui dall'altra parte
si immagina che la politica possa essere fatta da chiunque, senza
nessuna formazione, preparazione, percorso culturale, senza
competenze, ricordare la figura del Consigliere Giorgio Chenuil può
aiutare a riportare il Consiglio nella dimensione di un altro tipo
di politica, quella della passione vera, totale, dell'idea di una
politica che è un modo di essere e di vivere che una persona porta
dentro di sé per tutta la sua vita e che può anche, per un pezzo
della sua vita, portarla a sedere in Consiglio regionale, ma questo
non avviene per caso. Non è avvenuto per caso che nel 1988 Giorgio
Chenuil fosse eletto nelle file del Partito Comunista insieme a
Giulio Dolchi, Demetrio Mafrica, Igino Bajocco e Alder Tonino in
questo Consiglio regionale e non è avvenuto per caso che questo si
sia ripetuto nel 1993 insieme a Demetrio Mafrica e a Piero
Ferraris.
Il suo impegno è iniziato da giovanissimo...scusate l'emozione,
perché sto ricordando un compagno che mi trattava, nonostante la
differenza d'età, come un amico, perché condividevamo insieme una
storia comune di famiglie umili, operaie e contadine; nel suo caso
lui ebbe, essendo nato molto prima di me, la difficoltà di non
poter proseguire gli studi, era una persona che ci teneva molto
alla cultura, all'istruzione. Sviluppò poi una cultura musicale di
cui è stato promotore nel suo Comune di Donnas sostenendo le
iniziative e creando e sostenendo la banda musicale. Dovette
rinunciare agli studi e dovette lavorare duramente, ma
nell'esperienza di lavoro ebbe l'opportunità di lavorare in quella
fabbrica che era l'Olivetti, in cui ebbe lì l'opportunità, in quel
clima culturale di quegli anni di formarsi politicamente e
culturalmente, una formazione che lo porta ad aderire al Partito
Socialista di Unità Proletaria, prima, e poi successivamente ad
aderire al Partito Comunista.
È molto importante il fatto che il suo impegno lavorativo lo
abbia poi portato anche a fare un'importante esperienza
amministrativa sia nelle file della maggioranza, sia nelle file
dell'opposizione. Non è stato uno di quelli che nei Comuni, quando
si perdono le elezioni, si dimette, ma uno di quelli che quando si
vince si amministra bene il Comune, e quando alle volte gli
elettori ci danno il consenso necessario fai uno serio di lavoro di
minoranza sempre nell'interesse dei cittadini. È questo uno dei
suoi tanti impegni nell'amministrazione del suo Comune dove fu
puntualmente molto impegnato, si ricordano ancora le cose che ha
contribuito a realizzare; fu persona molto legata alla terra, al
suo territorio, al lavoro agricolo, e proprio questo rapporto anche
con la terra lo porta nel mondo sindacale ad occuparsi anche degli
ultimi degli ultimi. Nascono in quegli anni i cantieri forestali, e
lui è promotore della Federbraccianti CGIL, fa nascere di fatto un
sindacato che non esisteva (soprattutto la CGIL di allora era molto
operaista); lui si occupa anche di questi lavoratori ed è uno di
quelli che ha contribuito a portare la cultura del territorio
all'interno del mondo della Sinistra e, in particolare, del Partito
Comunista.
È stato poi uno che ha seguito sempre con passione tutti gli
sviluppi del partito aderendo all'evoluzione del Partito Comunista
in Partito Democratico della Sinistra e poi ai Democratici di
Sinistra (i DS), e infine ha continuato a fare politica anche dopo
l'esperienza in Consiglio regionale, perché non si fa politica solo
quando si è in quel periodo breve in cui si è in Consiglio
regionale, ha continuato a fare politica, anzi, è un uomo che aveva
una visione e ha cercato di trasmettere questa visione a chi era
appassionato e aveva voglia di chiacchierare con lui. Ha parlato di
politica fino agli ultimissimi giorni, era facile trovarlo nella
veranda del bar gestito dai suoi figli, dalla sua famiglia, dove
l'argomento principe era sempre occuparsi delle questioni politiche
e, devo dirvi, ho avuto modo di imparare tantissimo da quest'uomo
che mi ha insegnato anche il rigore e il rispetto delle
istituzioni. Credo che, al di là della sua collocazione politica,
sia uno di quei buoni e virtuosi esempi che possono guidarci in
questi tempi così difficili, così bui da cui tutti dobbiamo insieme
cercare di uscire; quindi davvero un saluto da parte nostra ai suoi
familiari e un grazie a Giorgio per l'esempio che ci ha dato e che
cerchiamo umilmente di seguire in questo Consiglio regionale.
Presidente -
Grazie collega Donzel. La parola al collega
Ferrero.
Ferrero (M5S) -
Grazie Presidente.
Io mi unisco ai ringraziamenti alla dirigente Silvana Cerise,
una dirigente per cui il ringraziamento non è una questione di
rito, non è un dovere, ma è un piacere; una persona che si è sempre
distinta per sensibilità, per competenza, per intelligenza e direi
anche per umanità. Per noi che siamo entrati in Consiglio regionale
(e mi riferisco a me e al collega Cognetta) per la prima volta, sin
dal primo giorno in cui siamo entrati nell'ufficio di Silvana
abbiamo avuto l'impressione di trovare una persona che era
completamente disponibile, che non faceva pesare la sua competenza,
che non faceva pesare la sua autorità, ma che, viceversa, faceva
trasparire la sua autorevolezza. Questa è una differenza
fondamentale che distingue Silvana Cerise da tanti altri dirigenti.
Noi siamo stati critici molte volte con i dirigenti, in questo caso
però bisogna dare a Cesare quel che è di Cesare e quindi auguriamo
sicuramente un meritato riposo in pensione a Silvana Cerise, però
con un suggerimento: ecco, secondo noi non è ancora da pensione!
Dal punto di vista umano e professionale potrà dare un contributo
negli ambiti che sceglierà, non si ritiri solo a fare la nonna o
comunque a fare vacanze in continuazione, ha ancora qualcosa da
dare alla società e speriamo che non dimentichi questo. Quindi
l'augurio di un "in bocca al lupo" per una serena pensione, ma una
pensione anche costruttiva.
Presidente -
Grazie collega Ferrero. La parola al collega
Laurent Viérin.
Viérin L. (UVP) -
Merci Monsieur le Président.
Au nom du groupe de l'Union Valdôtaine Progressiste nous nous
unissons aux remerciements pour le travail accompli par Silvana
Cerise dans ces années où nous avons eu la possibilité de
travailler avec elle dans les commissions et non seulement et grâce
à ses précieux conseils nous avons pu nous approcher dans un point
de vue technique à l'Administration et surtout aux règles et au
fonctionnement de l'Assemblée.
Ci uniamo anche al cordoglio per la scomparsa di Giorgio Chenuil
che rappresenta un po'...qualcuno ha avuto la possibilità anche
degli eletti di quest'aula di lavorare insieme a lui...rappresenta
un po' quella che è stata negli anni una sensibilità politica e ha
saputo portare all'interno del Consiglio Valle la voce della
società civile. Giorgio Chenuil che ricordiamo per il suo impegno
sul territorio, non solo quindi uomo politico, ma uomo politico che
arriva nelle istituzioni grazie al suo impegno e non solo
lavorativo nelle fabbriche; ricordiamo anche tutto il volontariato.
Durante la sua vita, all'interno nel suo paese, fu impegnato anche
per quanto riguarda la banda musicale e la Pro loco, tutto ciò che
la Valle d'Aosta rappresenta in termini di volontariato, ed è un
messaggio che spesso è importante per chi ricopre ruoli
amministrativi: sapere o dare il proprio tempo per lo spaccato di
Valle d'Aosta che ancora esiste e che ancora nell'
esprit
communautaire
riconosce la sua dignità.
Crediamo che Giorgio Chenuil faccia parte di quel mondo di
Sinistra a cui noi, come Union Valdôtaine Progressiste, guardiamo
con ammirazione quella vecchia guardia che sapeva per coerenza, per
lealtà, per linearità, per onestà, essere compatibile con le
sensibilità autonomiste, le sensibilità di difesa dei principi che
regolano la nostra Regione, anche l'identità, e soprattutto
staccate da quelle regole spesso nazionali che magari pensano a
grandi riforme a livello statale che poi vengono calate qui senza
tenere conto delle diversità, quindi quel mondo di Sinistra che
sapeva fare da raccordo tra un'idea nazionale e quella che invece è
una sensibilità locale. È a quel mondo di Sinistra, che è incarnato
anche da quell'anima rappresentata da Giulio Fiou e da altri che
negli anni hanno saputo distinguersi per coerenza, che noi
riconosciamo un'onestà non solo intellettuale, ma anche politica,
molto preziosa nei nostri giorni. Grazie.
Presidente -
Grazie collega Laurent Viérin. La parola
alla collega Fontana.
Fontana (PD-SIN.VDA)
- Grazie Presidente.
Anche da parte del nostro gruppo vogliamo fare un ringraziamento
a Silvana Cerise per tutto il supporto che ci ha dato. Voglio dire
però due parole personalmente. Io sono arrivata qua in Consiglio
nove anni fa, la mia prima esperienza di far politica, e devo
essere sincera: mi sentivo un pochino spaesata, ma devo dire grazie
a Silvana, perché mi ha fatto sempre sentire a mio agio e mi ha
dato tutto l'aiuto possibile e immaginabile e tutti i suggerimenti
che mi potevano servire. Non è stata cosa da poco, perché ti trovi
in un ambiente nuovo che non conosci e avere una persona di fronte
che riesce a capire il tuo stato d'animo e magari le difficoltà che
affronti...lei è stata veramente grande, e le devo dire grazie a
nome mio. Grazie Silvana per quello che hai fatto per questo
Consiglio!
Presidente -
Grazie collega. La parola al collega
Chatrian.
Chatrian (ALPE) -
Grazie Presidente.
Come gruppo ALPE ci uniamo al cordoglio dell'ex Consigliere
Giorgio Chenuil, persona che è stata ben identificata prima dai
colleghi, che arriva dal territorio, territorio che comunque ha
delle esigenze diverse, territorio che è lontano nonostante i pochi
chilometri dal centro del Comune di Aosta, che ha altre esigenze,
altre identità, altre dinamiche e soprattutto quel territorio che
sovente è lontano da questo Palazzo; quindi, per chi ha vissuto
prima e vive ancora tutt'oggi la politica dal territorio, sono
sensazioni diverse, sono preclusioni diverse, sono atteggiamenti
diversi che comunque partono da percorsi sovente più umili, più
diversi e che mettono a disposizione principalmente per una
comunità più piccola all'inizio e poi per una comunità più grande
la propria disponibilità, le proprie capacità e il saper ascoltare
le esigenze di un territorio.
Come gruppo ALPE, e in particolarmente modo dal punto di vista
personale, vorrei ringraziare Silvana per il suo atteggiamento
molto professionale; professionale vuol dire che noi abbiamo un
ruolo diverso, un ruolo elettivo, e il dirigente che deve
confrontarsi con un eletto che ha delle esigenze diverse e un ruolo
diverso deve saper indicare dal punto di vista legislativo e dal
punto di vista anche umano le strade, i percorsi che si possono
perseguire nel momento in cui ognuno di noi ha una sua storia, un
suo bagaglio, una sua cultura, una sua istruzione, una sua
capacità. Sta quindi anche al dirigente capire, intercettare anche
le carenze di un uomo prestato per qualche anno o per qualche
legislatura alla politica, per l'interesse dei cittadini, capire
perfettamente quali sono anche le sue lacune e...perché no?
aiutarlo nel momento in cui ci sono delle soluzioni alternative che
si possono perseguire dal punto di vista...ripeto: amministrativo,
da una parte, legislativo dall'altra, ma anche umano.
Merci et surtout
boua pénchòn
(traduzione letterale dal
patois
: buona pensione
)!
Presidente -
Grazie collega. La parola al collega
Borrello.
Borrello (SA) -
Grazie Presidente e buongiorno a
tutti.
Oggi ci troviamo all'interno di questo punto dell'ordine del
giorno a fare due passaggi che sono sicuramente contrapposti: da
una parte, una situazione sicuramente negativa, la commemorazione
di un collega che ci ha lasciato per andare a miglior vita e che a
livello personale io non ho avuto la possibilità di conoscere,
Giorgio Chenuil, e le parole che voi avete detto, la descrizione
della sua passione politica sicuramente rende onore ai suoi
passaggi, ai suoi trascorsi a livello istituzionale, questioni
molto importanti in virtù del fatto del ruolo politico del
Consiglio regionale; parallelamente, un passaggio più lieto
sicuramente è legato all'amica Silvana Cerise, perché il fatto che
abbia portato a compimento il suo percorso lavorativo con tanto
onore è testimoniato dalle parole che sono state dette all'interno
di quest'aula, quindi un ringraziamento. Felicitazioni per il tuo
lavoro, sono sicuro che continuerai ad essere parte attiva della
nostra società perché abbiamo bisogno di figure professionali. La
ringrazio.
Presidente -
Grazie collega. La parola al collega
Farcoz.
Farcoz (UV) -
Merci Président.
Credo che ognuno di noi abbia potuto conoscere Silvana Cerise
nella sua carriera professionale. Io da un anno e mezzo collaboro
costantemente con lei e posso ringraziarla per tutta la sua
disponibilità, soprattutto comprensione, perché sappiamo che
nell'Amministrazione si hanno anche dei momenti difficili e la
voglia di comprendere questi passaggi sicuramente denota
trasparenza, capacità e voglia di portare avanti una volontà comune
per portare avanti un'amministrazione.
Par contre, au nom du groupe de l'Union Valdôtaine je voudrais
adresser à la famille Chenuil nos condoléances les plus sincères.
Je ne l'ai pas connu, comme a dit correctement aussi M. Borrello,
mais les mots qui ont été dits aujourd'hui dans ce Conseil et aussi
les témoignages qu'on a eus dans cette période envers sa personne,
témoignent que la politique valdôtaine, aussi dans le passé, a eu
la capacité de donner à la société des belles personnes, des
personnes qui croyaient dans la Vallée d'Aoste, même avec
différentes idées. C'est pour cela qu'aujourd'hui nous rendons
hommage à Giorgio Chenuil. Merci.
Presidente
- Grazie collega Farcoz. Punto 2 all'ordine
del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK