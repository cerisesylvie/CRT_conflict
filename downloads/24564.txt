Consiglio Regionale della Valle d'Aosta - Oggetto del Consiglio n. 3468 del 9 aprile 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CAVE, MINIERE E TORBIERE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3468 del 9 aprile 2008 - Resoconto
OGGETTO N. 3468/XII - Disegno di legge: "Disposizioni per la
tutela dei fossili e dei minerali da collezione".
Articolo 1
(Oggetto e finalità)
1. Al fine di assicurare una migliore conservazione dei beni
ambientali e del proprio patrimonio naturalistico, la Regione
disciplina e tutela la ricerca e la raccolta dei fossili e dei
minerali da collezione.
2. Le disposizioni di cui alla presente legge si applicano
compatibilmente con le disposizioni del codice civile a tutela
della proprietà.
Articolo 2
(Individuazione dei siti di particolare valore naturalistico
e ambientale e delle zone di divieto di raccolta)
1. La Giunta regionale, su proposta della struttura regionale
competente in materia di cave e miniere, di seguito denominata
struttura competente, individua con propria deliberazione:
a) i siti del patrimonio mineralogico che, anche in
considerazione dell'interesse pubblico connesso al profilo
scientifico e didattico del collezionismo, risultano di particolare
valore naturalistico e ambientale;
b) le zone ove è fatto divieto di ricerca e di raccolta dei
fossili e dei minerali da collezione, dettando le prescrizioni
generali per la ricerca e la raccolta nelle altre zone.
2. I dipartimenti o gli istituti universitari e i musei
naturalistici di enti locali, anche su proposta di enti o
associazioni mineralogiche, geologiche o paleontologiche, possono
segnalare alla struttura competente l'esistenza di giacimenti di
rilevanza scientifica che necessitano di ulteriori prescrizioni o
divieti, fornendo precise indicazioni con riferimento alla raccolta
dei fossili e dei minerali da collezione.
3. In deroga ai divieti stabiliti ai sensi del comma 1,
lettera b), la Giunta regionale può autorizzare la ricerca e la
raccolta dei fossili, dei minerali da collezione e dei minerali di
particolare rilevanza scientifica da parte di dipartimenti,
istituti universitari e musei naturalistici, dettando le
prescrizioni relative alle attività di estrazione e di recupero del
sito. Le relative spese sono a carico del soggetto
autorizzato.
Articolo 3
(Registro regionale dei ricercatori e dei
raccoglitori)
1. La Regione istituisce presso la struttura competente un
registro regionale dei ricercatori e dei raccoglitori di fossili e
di minerali da collezione.
2. Chiunque intenda svolgere le attività di cui al comma 1
nell'ambito della presente legge è tenuto a darne comunicazione
scritta al Presidente della Regione che, entro sessanta giorni
dalla data di ricevimento, rilascia apposito attestato di
iscrizione.
3. L'attestato di cui al comma 2 costituisce autorizzazione
allo svolgimento dell'attività di ricerca consentita entro i limiti
e con l'impiego dei mezzi di cui agli articoli 4 e 5, mentre
l'attività di raccolta rimane subordinata all'ottenimento
dell'autorizzazione di cui all'articolo 6.
4. L' attestato di cui al comma 2 può essere revocato dal
Presidente della Regione agli iscritti che per due volte siano
incorsi nelle sanzioni di cui all' articolo 14.
5. I criteri e le modalità per la tenuta da parte della
struttura competente del registro di cui al comma 1 sono stabiliti
dalla Giunta regionale con propria deliberazione.
Articolo 4
(Mezzi impiegati per la ricerca e la raccolta)
1. Per la ricerca e la raccolta dei campioni di fossili o di
minerali da collezione possono essere impiegate esclusivamente
attrezzature di tipo manuale, consistenti in martelli e in mazze
del peso massimo di tre chilogrammi, scalpelli di lunghezza non
superiore a quaranta centimetri, piccozze e badili di lunghezza non
superiore ad un metro e sessanta centimetri.
2. È vietato l'uso di materiale esplosivo, salva
autorizzazione da parte del dirigente della struttura competente
per motivi di particolare interesse di studio o di
documentazione.
3. L'utilizzo di mezzi meccanici è consentito nel caso di
raccolta con metodologia da segnalare nella richiesta di
autorizzazione di cui all'articolo 6.
Articolo 5
(Limiti della ricerca)
1. Fermi restando i divieti di cui all'articolo 2, comma 1,
lettera b), nell'ambito dell'attività di ricerca sono consentiti il
distacco e la raccolta giornaliera pro capite di esemplari per un
peso complessivo non superiore a dieci chilogrammi compresa la
matrice rocciosa; nel caso di esemplare singolo è ammessa
un'ulteriore tolleranza di due chilogrammi.
Articolo 6
(Autorizzazione)
1. Ove consentito e fatto salvo quanto stabilito
dall'articolo 2, comma 3, la raccolta dei fossili e dei minerali da
collezione è subordinata all'autorizzazione da parte del Comune
territorialmente competente. Il Comune, con il supporto tecnico
della struttura competente, provvede al rilascio
dell'autorizzazione in conformità alle disposizioni di cui alla
presente legge, dettando prescrizioni tecniche di estrazione e di
recupero ambientale del sito che garantiscano l'equilibrio
idrogeologico dell'area, dello stato umifero, dell'integrità
dell'eventuale parte restante del giacimento, al fine di evitare
pregiudizi alla flora e alla fauna. Copia dell'autorizzazione è
inviata, per conoscenza, alla struttura competente.
2. Il Comune, con il supporto tecnico della struttura
competente, determina le modalità di effettuazione della raccolta e
gli adempimenti connessi, compresi quelli intesi ad assicurare il
Comune in merito alla corretta effettuazione dei lavori ed al
recupero ambientale.
3. Qualora l'area ricada in zona soggetta a vincolo, il
Comune provvede a richiedere il necessario nulla osta alle autorità
preposte al vincolo.
Articolo 7
(Limiti della raccolta)
1. Fermi restando i divieti di cui all'articolo 2, comma 1,
lettera b), nell'ambito dell'attività di raccolta sono consentiti
il distacco e la raccolta giornaliera pro capite di esemplari per
un peso complessivo non superiore a dieci chilogrammi compresa la
matrice rocciosa; nel caso di esemplare singolo è ammessa
un'ulteriore tolleranza di cinque chilogrammi.
Articolo 8
(Piccola raccolta di fossili e di minerali da
collezione)
1. La piccola raccolta di fossili e di minerali da collezione
che si presentano in frammenti sciolti superficiali è libera su
tutto il territorio regionale, ad eccezione delle aree di cui
all'articolo 2, comma 1, lettera b), fino al limite di due
chilogrammi al giorno per persona, salvo il caso di esemplare
singolo di peso superiore.
2. La raccolta di quantitativi superiori a due chilogrammi è
soggetta alle limitazioni ed alle prescrizioni di cui alla presente
legge.
Articolo 9
(Ripristino)
1. La ricerca e la raccolta dei fossili e dei minerali da
collezione non devono recare alterazioni permanenti all'ambiente
naturale.
2. È fatto obbligo al ricercatore ed al raccoglitore di
procedere all'immediato ripristino del sito, con l'obbligo della
ricomposizione del manto vegetale e di ogni altro opportuno
rimodellamento adeguato alle particolari caratteristiche originarie
della zona.
Articolo 10
(Divieto di commercializzazione)
1. I fossili ed i minerali da collezione raccolti nel
territorio regionale non possono essere oggetto di commercio, salvo
particolare autorizzazione, a fini didattici, scientifici o
culturali, a favore di enti pubblici o associazioni rilasciata
dalla Giunta regionale per l'acquisizione di pezzi unici o di
intere collezioni.
Articolo 11
(Pezzi di particolare valore scientifico)
1. I titolari di autorizzazioni alla raccolta di fossili e di
minerali da collezione sono tenuti a segnalare alla struttura
competente i pezzi unici che presentano particolare valore
scientifico, reperiti durante la loro attività.
Articolo 12
(Polizia mineraria)
1. I lavori di sicurezza e di estrazione dei fossili e dei
minerali da collezione sono soggetti alle disposizioni sulla
polizia mineraria di cui alla legge regionale 13 marzo 2008, n. 5
(Disciplina delle cave, delle miniere e delle acque minerali
naturali, di sorgente e termali).
Articolo 13
(Vigilanza)
1. La vigilanza sull'osservanza della presente legge e sulle
prescrizioni contenute nell'autorizzazione spetta al Comune
territorialmente competente, al personale dipendente della
struttura competente ai sensi dell'articolo 76 della l.r. 5/2008,
al Corpo forestale della Valle d'Aosta e, nel caso di cui
all'articolo 2, comma 3, alla struttura competente.
Articolo 14
(Sanzioni)
1. L'ente che rilascia l'autorizzazione irroga le sanzioni
amministrative consistenti nel pagamento di:
a) una somma di denaro da euro 500 a euro 3.000, nel caso di
ricerca di fossili e di minerali da collezione non conforme alle
disposizioni della presente legge;
b) una somma di denaro da euro 3.000 a euro 24.000, nel caso
di raccolta di fossili e di minerali da collezione non conforme
alle disposizioni della presente legge;
c) una somma di denaro da euro 2.000 a euro 12.000, nel caso
di violazione delle prescrizioni contenute nell'autorizzazione di
cui all'articolo 6;
d) una somma di denaro da euro 10.000 a euro 30.000 nel caso
d'impiego di esplosivi senza l'autorizzazione ovvero in maniera non
conforme alle prescrizioni della stessa.
2. L'ente che rilascia l'autorizzazione, oltre
all'irrogazione delle sanzioni di cui al comma 1 e fermo quanto
disposto dall'articolo 3, comma 4, può disporre la confisca dei
fossili e dei minerali da collezione estratti e dell'attrezzatura
non conforme a quanto previsto dall'articolo 4 e la revoca
dell'autorizzazione di cui all'articolo 6.
3. I proventi delle sanzioni amministrative sono introitati
dall'ente che ha accertato la violazione. Per la Regione,
l'irrogazione delle sanzioni spetta al Presidente della Regione ed
i relativi proventi sono introitati nello stato di previsione delle
entrate del bilancio della Regione.
Articolo 15
(Abrogazioni)
1. La legge regionale 23 febbraio 1981, n. 15 (Norme per la
disciplina dell'estrazione di minerali e fossili), è
abrogata.
2. È, inoltre, abrogato il comma 3 dell'articolo 24 della
legge regionale 17 dicembre 1997, n. 41.
Presidente
- La parola alla relatrice, Consigliera
Charles Teresa.
Charles (UV)
- Je ne lirai pas tout le rapport, seulement
quelques mots pour entrer dans l'esprit de ces minéraux que
peut-être on ne connaît pas assez, parce que notre terre est
complexe, riche et mystérieuse. C'est un discours de fin
législature.
La terre resserre des trésors inimaginables, inconnus du grand
public, qui sont le fruit d'activités chimiques complexes et nous,
qui vivons dessus, nous sommes hélas superficiels et nous ignorons
ces merveilles que nous piétinons. Notre vie est éphémère et trop
brève et le temps nous manque pour approfondir des phénomènes qui
s'étalent sur des millénaires et la caducité de notre existence
nous empêche de saisir l'étendue de l'infiniment grand de même que
dans d'autres cas nous échappe l'infiniment petit.
Je vous dis quelques noms de ces minéraux: "quarzo, barite,
calcite, fluorite, Hyalophane, galene, sfalerite, gummite,
uranofane, pechblenda, realgar, uraninite, grafite, andalusite,
albite, siderite, pirite, zircone, vesuviana, autunite, aragonite,
dolomite" et ainsi de suite, qui sont de minéraux et de cristaux
pour les profanes, mais ce sont de noms fantastiques évoquant les
mystères de la terre. Constitués à des époques lointaines certains
sont nés dans le magma de quelques vulcains par le truchement d'un
processus de cristallisation à des températures très élevées, qui a
produit ces corps transparents, brillants, extraordinairement
lumineux, avec des effets particuliers. La loi donc qui va dans la
direction de combler certaines lacunes dans les règlements et dans
les lois régionales est surtout aussi là pour sauvegarder notre
patrimoine minéralogique. Cette loi a été beaucoup travaillée dans
les Commissions avec les fonctionnaires de la Région et aussi avec
ceux qui travaillent sur le territoire dans ce domaine. Je
m'arrêterais là. Merci.
Président
- La parole au Conseiller Ottoz.
Ottoz (PdL)
- Ce n'est que pour respect pour Madame
Charles qu'on a été ravi d'écouter sa relation, puisqu'on avait
compris qu'on devait voter et non pas écouter une relation, mais
quand même la référence à l'infiniment grand et à l'infiniment
petit nous fait rappeler la première page du livre "Le cas et la
nécessité" de Jacques Monod et c'est pour cela qu'on a apprécié
encore plus la possibilité de pouvoir voter aussi cette loi dans ce
Conseil.
Presidente
- La parola al Consigliere Segretario
Venturella.
Venturella (Arc-VA)
- Nel dichiarare il nostro voto di
astensione, perché ci piaceva di più la formulazione originaria:
quella che avevamo esaminato in Commissione, che, secondo noi,
tutelava di più il patrimonio mineralogico e dei pochissimi fossili
rimasti in Valle, quasi zero, dopo le razzie fatte negli anni
passati, crediamo che però il principio, che era quello di adeguare
una normativa vecchia mi pare del 1991, sia positivo, sia da
condividere. Per ragioni di opportunità temporale non analizzo
tutti gli articoli, comunque questo disegno di legge è importante,
ma non dà ancora quei segnali, che dovrebbero essere dati ai
cercatori e alle strutture per far sì che il patrimonio
mineralogico sia veramente mantenuto. Il nostro sarà un voto di
astensione.
Presidente
- Ricordo che su questa proposta sono
presentati 70 emendamenti del gruppo "PD".
La parola al Consigliere Sandri.
Sandri (PD)
- Tenuto conto del clima che è un po'
degenerato, vorrei solo illustrarli brevemente...
(ilarità dell'Assemblea)
... no, li ritiro, Presidente.
Presidente
- Gli emendamenti sono ritirati. Passiamo
all'esame dell'articolato nel nuovo testo delle Commissioni III e
IV.
Pongo in votazione l'articolo 1:
Consiglieri presenti: 27
Votanti e favorevoli: 24
Astenuti: 3 (Bortot, Squarzino Secondina, Tibaldi)
Il Consiglio approva.
Presidente
- Pongo in votazione l'articolo 2:
Consiglieri presenti: 27
Votanti e favorevoli: 24
Astenuti: 3 (Bortot, Squarzino Secondina, Tibaldi)
Il Consiglio approva.
Presidente
- Pongo in votazione l'articolo 3:
Consiglieri presenti: 27
Votanti e favorevoli: 24
Astenuti: 3 (Bortot, Squarzino Secondina, Tibaldi)
Il Consiglio approva.
Presidente
- Pongo in votazione l'articolo 4:
Consiglieri presenti: 27
Votanti e favorevoli: 24
Astenuti: 3 (Bortot, Squarzino Secondina, Tibaldi)
Il Consiglio approva.
Presidente
- Pongo in votazione l'articolo 5:
Consiglieri presenti: 27
Votanti e favorevoli: 24
Astenuti: 3 (Bortot, Squarzino Secondina, Tibaldi)
Il Consiglio approva.
Presidente
- Pongo in votazione l'articolo 6:
Consiglieri presenti: 27
Votanti e favorevoli: 24
Astenuti: 3 (Bortot, Squarzino Secondina, Tibaldi)
Il Consiglio approva.
Presidente
- Pongo in votazione l'articolo 7:
Consiglieri presenti: 27
Votanti e favorevoli: 24
Astenuti: 3 (Bortot, Squarzino Secondina, Tibaldi)
Il Consiglio approva.
Presidente
- Pongo in votazione l'articolo 8:
Consiglieri presenti: 27
Votanti e favorevoli: 24
Astenuti: 3 (Bortot, Squarzino Secondina, Tibaldi)
Il Consiglio approva.
Presidente
- Pongo in votazione l'articolo 9:
Consiglieri presenti: 27
Votanti e favorevoli: 24
Astenuti: 3 (Bortot, Squarzino Secondina, Tibaldi)
Il Consiglio approva.
Presidente
- Pongo in votazione l'articolo 10:
Consiglieri presenti: 27
Votanti e favorevoli: 24
Astenuti: 3 (Bortot, Squarzino Secondina, Tibaldi)
Il Consiglio approva.
Presidente
- Pongo in votazione l'articolo 11:
Consiglieri presenti: 27
Votanti e favorevoli: 24
Astenuti: 3 (Bortot, Squarzino Secondina, Tibaldi)
Il Consiglio approva.
Presidente
- Pongo in votazione l'articolo 12:
Consiglieri presenti: 27
Votanti e favorevoli: 24
Astenuti: 3 (Bortot, Squarzino Secondina, Tibaldi)
Il Consiglio approva.
Presidente
- Pongo in votazione l'articolo 13:
Consiglieri presenti: 27
Votanti e favorevoli: 24
Astenuti: 3 (Bortot, Squarzino Secondina, Tibaldi)
Il Consiglio approva.
Presidente
- Pongo in votazione l'articolo 14:
Consiglieri presenti: 27
Votanti e favorevoli: 24
Astenuti: 3 (Bortot, Squarzino Secondina, Tibaldi)
Il Consiglio approva.
Presidente
- Pongo in votazione l'articolo 15:
Consiglieri presenti: 27
Votanti e favorevoli: 24
Astenuti: 3 (Bortot, Squarzino Secondina, Tibaldi)
Il Consiglio approva.
Presidente
- Pongo in votazione il disegno di legge nel
suo complesso:
Consiglieri presenti, votanti e favorevoli: 27
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK