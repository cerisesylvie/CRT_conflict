Consiglio Regionale della Valle d'Aosta - Oggetto del Consiglio n. 2403 del 26 novembre 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2403 del 26 novembre 1986 - Resoconto
OBJET N. 2403/VIII - COMMUNICATIONS DU PRESIDENT DE LA
JUNTE.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN (U.V.):
Dans la journée d'hier j'apprenais de
l'Assesseur Borbey qu'un mandat de comparution lui avait été remis
pendant le temps qu'il était au Japon pour son Assessorat. En
conséquence de cette nouvelle, l'Assesseur même a remis, au
Président de la Junte et aux organes de son parti, son mandat en
tant que responsable du tourisme et de biens culturels.
A la suite de cette notification, les forces de la majorité se
sont réunies, toujours dans la journée d'hier, et, en prenant acte
de ce dernier évènement, ont prédisposé le communiqué suivant:
"Riunitesi in data 25.11.1986, avuta notizia dall'Assessore
regionale al Turismo, Urbanistica e Beni Culturali del mandato di
comparizione notificatogli in merito ai lavori attinenti la Casa da
Gioco di Saint-Vincent; preso atto
delle dimissioni
rassegnate a mano del Presidente della Giunta e degli organi
competenti del suo partito; nel riconfermare la propria fiducia e
solidarietà all'Assessore; nell'auspicio che l'inchiesta
giudiziaria in corso si chiuda nel più breve tempo possibile, si
riservano di adottare una decisione nel merito dopo l'incontro fra
le forze stesse previsto per il 29.11.86, al fine di permettere una
più attenta e serena riflessione sull'intera vicenda".
Pour l'instant j'estime que ce serait inutile de faire des
commentaires sur ce que je viens de vous communiquer; au cours de
la rencontre dont je parlais avant, il y aura de la part des forces
de la majorité une prise de position vis-à-vis de ces nouvelles et,
par conséquent, la possibilité de faire une réflexion suite aux
décisions que les forces de la majorité feront sur la base de ce
qui est arrivé.
Il est superflu de rappeler qu'encore une fois nous sommes
obligés de nous pencher sur le problème de la Maison de Jeu de
Saint-Vincent. Il y a quelques jours, on faisait remarquer
l'exigence de nous occuper de tous les autres problèmes concernant
notre Administration régionale. Je ne peux que réaffirmer notre
souhait pour que le plus tôt possible on puisse mettre le point
final au problème de la Maison de Jeu et à l'enquête dans son
ensemble.
Pour le restant je crois qu'au nom des forces de la majorité on
ne peut que confirmer notre confiance dans l'oeuvre de l'Assesseur
Borbey.
PRESIDENTE
: Ha chiesto di parlare il Consigliere Aloisi,
ne ha facoltà.
ALOISI (M.S.I.):
Abbiamo ora appreso dal Presidente della
Giunta la notifica della comunicazione giudiziaria all'Assessore
Borbey. In merito a questo argomento avevo presentato una
interrogazione che posso ritirare, in quanto a questo punto non ha
nessun significato procedere in quella discussione.
Volevo solo sapere dal Presidente del Consiglio cosa si intende
fare della mozione e dell'interrogazione da me presentate sulla
vicenda del tiro a volo, che erano iscritte ai punti 16 e 85 del
l'ordine del giorno del 12 novembre. Non essendo state inserite
nell'ordine del giorno di questo Consiglio regionale, vorrei sapere
se si intende discuterle oppure no.
Vorrei alcuni chiarimenti in merito all'ordine del giorno di
questo Consiglio.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Dopo la comunicazione fatta dal
Presidente della Giunta, vorrei esprimere la mia solidarietà nei
confronti dell'Assessore Borbey, augurandomi che riesca a
dimostrare la sua estraneità a questa vicenda. Questo è un discorso
di carattere personale per quanto riguarda l'aspetto morale della
vicenda, per la stima che può legare due colleghi di Consiglio
regionale.
Per quanto riguarda invece l'aspetto politico, questo è un
discorso a parte in quanto richiede che si facciano alcune
considerazioni. La Giunta non ha sentito, nè si sente in dovere di
rassegnare le dimissioni: i membri di questa Giunta continuano a
cadere nelle maglie della giustizia, uno alla volta, mentre essa
continua a governare pur non avendo le carte in regola. Questa
Giunta non sente il dovere morale e politico nei confronti della
comunità valdostana di rassegnare le dimissioni. Voi ve ne dovete
andare: la gente non è più con voi!
Non può essere solo l'Assessore Borbey ad avere delle
responsabilità (se poi ce ne saranno dal punto di vista penale)
quando al momento delle prese d'atto di alcune delibere,
specialmente riferite all'ampliamento del Casinò di Saint-Vincent,
erano presenti personaggi che oggi siedono sui banchi
dell'Assessorato. Quindi, avete delle corresponsabilità politiche e
penali, e non riesco a capire perchè vogliate continuare in questo
metodo antidemocratico, di arroganza, di sfida verso l'opinione
pubblica, verso la Magistratura e nei confronti di noi Consiglieri
regionali.
Il vostro è un atteggiamento arrogante: non si governa in questa
maniera. Siete corresponsabili della situazione che si è verificata
alla Casa da Gioco di Saint-Vincent, per cui avete il dovere morale
di dimettervi. Non serve riunire il 29 novembre la maggioranza per
decidere di accettare le dimissioni dell'Assessore Borbey; avete il
dovere il 29 di rassegnare come Giunta, come maggioranza, le
dimissioni. Dovete far sì che l'opinione pubblica sappia in che
modo avete amministrato, in che modo state amministrando, quindi è
il momento giusto per portare chiarezza in un campo dove chiarezza
non c'è, perchè non vi potete continuamente nascondere dietro i
numeri; non avete il diritto, la moralità per governare, quindi
dovete dimettervi!
Questo è un richiamo, non potete continuare in questa
situazione, ed anche se un Assessore che è stato raggiunto da
mandato di comparizione ha sentito il dovere di rassegnare le
dimissioni, non penso che questo sia l'atto finale di una
situazione così grave con cui da alcuni anni questa maggioranza
convive.
Richiedo ufficialmente, altrimenti lo farò con metodi che mi
consente il regolamento di questo Consiglio regionale, le
dimissioni dell'esecutivo perchè non è più nelle condizioni di
governare.
(INTERRUZIONE DEL CONSIGLIERE BENEFORTI)
A qualcuno questo preoccupa, Consigliere Beneforti; forse
perderai quel poco di potere che hai, però non puoi più sostenere
una maggioranza di questo genere. E ogni momento che passa, dà
ragione alla minoranza; la minoranza sta dimostrando di avere avuto
ragione a portare avanti le battaglie che da alcuni anni sta
portando avanti, perchè non è finita qui, caro Consigliere
Bene-forti, assisteremo ad altre vicende.
Ripeto che ritengo necessarie le dimissioni dell'esecutivo.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA (P.C.I.):
La notizia che ci ha dato il Presidente
della Giunta rappresenta un fatto grave e sconcertante per questo
Consiglio, che pone, ad un anno e mezzo dalle prossime elezioni
regionali, seri problemi di credibilità e di funzionamento
all'esecutivo, prima di tutto, e (se non si prendono i dovuti
provvedimenti) all'intero Consiglio re ionale. E' il terzo
Assessore che si dimette avendo ricevuto comunicazioni o mandati di
comparizione da parte della Magistratura; della Giunta precedente
mi pare che sia rimasto in carica il solo Presidente della
Giunta.
Non possiamo affrontare una situazione di questo tipo senza un
ripensamento di fondo sul modo di governare questa Regione. Ci
auguriamo che la riflessione che la maggioranza avvierà il 29 non
sia semplicemente per venire qui con un altro nome al posto di
quello dell'Assessore Borbey.
Crediamo che occorra una meditazione più approfondita, occorra
un ripensamento che faccia lo sforzo per coinvolgere tutto il
Consiglio regionale. Manca un anno e mezzo alle elezioni, ci sono
gravi problemi da affrontare, prima di tutto quello della
DELTASIDER ed in generale i problemi dell'occupazione.
Riteniamo che si debba fare uno sforzo coinvolgendo le forze
democratiche presenti in questo Consiglio, per costituire un nuovo
esecutivo che si avvalga di tutti i contributi disponibili, su un
programma che vada fino alla fine della legislatura e che possa
godere di una credibilità larga all'interno della popolazione
valdostana.
Se questo ripensamento di fondo ci sarà, siamo disposti a
confrontarci con serietà e con attenzione, se invece si intende
sfuggire il problema, questo anno e mezzo non sarà facile per
nessuno.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE (P.S.I.):
Non nascondo il mio imbarazzo
personale ed anche l'imbarazzo politico di fronte a questo nuovo
atto della Magistratura, che colpisce così duramente un membro
della Giunta in carica. Voglio qui ribadire una nostra impostazione
che è una linea di condotta che ci siamo dati fino dall'inizio: non
vogliamo assolutamente speculare su questa vicenda, lo diciamo a
chiare lettere, anche perchè sul piano umano e personale
riaffermiamo la nostra solidarietà all'Assessore Borbey,
augurandogli di cuore di uscire presto da questo tragico tunnel
rappresentato dalla vicenda giudiziaria.
Diciamo queste cose rendendoci conto anche della gravità del
momento, anche perchè noi tutti dobbiamo rispondere alla
collettività valdostana, dobbiamo salvare l'istruzione
autonomistica, e dobbiamo soprattutto ridare credibilità a questo
consesso.
Trovo perfettamente inutile un assalto all'arma bianca nei
confronti della Giunta regionale; ritengo invece che sia opportuno
che la stessa Giunta operi una approfondita meditazione sul caso
Borbey.
E' una valutazione che in primo luogo spetta alle forze di
maggioranza, alla loro sensibilità, al loro senso di
responsabilità, al loro sforzo per cercare di uscire nel migliore
dei modi e a testa alta da questa vicenda.
Purtroppo, e lo dico con profonda amarezza, la nube tossica del
Casinò, questa sorta di Chernobyl valdostana, ammorba l'atmosfera
politica della nostra Regione e rischia di avvelenare il clima.
Genera ancora una volta insicurezza, sconcerto, inquietudine. E di
fronte a questo stato d'animo, che è diffuso, che si accentuerà
nella nostra collettività, le forze politiche sono chiamate con uno
sforzo notevole a dare buona prova di sè anche in questo
frangente.
E' chiaro che il problema ha delle sfaccettature, dei risvolti,
delle implicazioni anche politiche. Forse non è pensabile e non è
ipotizzabile che tutto resti immutato, forse è auspicabile che si
coinvolga in un momento del genere il più largo consenso di forze
politiche per uscire da questa situazione. E' chiaro che l'analisi
di questa situazione spetta prima di tutto alle nostre coscienze e
poi ad una approfondita valutazione di ordine politico.
Ripeto, non serve fare dello scandalismo a buon mercato, perchè
se così agissimo questo atteggiamento alla lunga si ritorcerebbe
contro di noi.
Vogliamo invece contribuire dai banchi dell'opposizione a far sì
che si trovi la soluzione migliore, una soluzione che consenta di
terminare la legislatura - manca ormai un anno e mezzo - dando
l'impressione all'esterno, e per esterno non intendo solo la
Regione, ma anche l'intera comunità nazionale, che questa Valle
d'Aosta ha in sè le capacità, le possibilità per uscire da questo
difficile momento.
Una ultima considerazione. Mi auguro che l'inchiesta del Casinò,
che sembra una storia senza fine, si chiuda almeno in tempi
minimamente brevi; non possiamo più aspettare, anche perchè se così
è, rischiamo di non essere più noi i governanti della Valle
d'Aosta, ma di passare la mano ad un altro potere.
E' con questo spirito - uno spirito che si rende conto della
gravità del momento - che ci accingiamo ad affrontare questa che
sarà senz'altro una nuova fase politica. Lo ripeto, il discorso
spetta soprattutto a chi siede in Giunta, è uno sforzo di alta
riflessione che la maggioranza deve fare su sè stessa; siamo qui,
disponibili ad un confronto sereno e serio, senza esasperazioni e
senza accentuazioni scandalistiche. Ed è con questo stato d'animo
che aspettiamo le decisioni della maggioranza che attualmente
governa la Regione.
PRESIDENTE
: Ha chiesto di parlare il Consigliere Pedrini,
ne ha facoltà.
PEDRINI (P.L.I.):
Ho saputo, Signor Presidente, alcuni
minuti fa, solo stamattina, di quello che la maggioranza aveva
deciso ieri, e mentre da parte di qualcuno vi sono degli imbarazzi
personali e politici, il sottoscritto, a nome del P.L.I. e mio,
questa volta personale, non prova imbarazzo nè altro di
qualsivoglia genere.
Per la mia poca esperienza politica di questi anni, ho visto
passare sotto i miei occhi molte cose: dal fil di ferro alle
denunce, alle dimissioni e ad altro ancora, però con estrema
tranquillità. Essendo passato tempo fa sotto una visuale che non
era mia, come è stato dimostrato, ma nonostante ciò questa aveva
calpestato con violenza la mia persona, ritengo giusto che io possa
parlare in questo momento, perchè forse più di chiunque altro ho
passato questi momenti che non rispondevano al vero. E vedete che
qua si parla tranquillamente, dicendo le cose come stanno, perchè
così sono le cose: serie, vere, provate.
E allora mi si permetta di dire che, a parte questa premessa, ho
la netta sensazione che qua, come ho già detto nel passato recente,
non è che si voglia colpire solo una, due o tre persone, ma vi
è veramente una corsa sfrenata a sporcare e a vilipendere la
bandiera della Valle d'Aosta.
(Protesta del Consigliere BALDASSARRE)
Consigliere Baldassarre, Lei sa che se mi interrompe mi invita a
nozze, ragione per cui dopo Le dò delle legnate in testa....
(Il Presidente richiama il Consigliere BALDASSARRE a non
interrompere il Consigliere che sta parlando)
Non volevo nemmeno accennare all'intervento che ha fatto il
Consigliere Baldassarre, che lascia il tempo che trova, che cade
nel vuoto per la maniera con cui è stato detto, una maniera che non
è nè politica nè educata. Mi pare che il Consigliere Baldassarre
non faccia nemmeno parte di questa Valle d'Aosta che da più di tre
anni è vilipesa in tutta Italia e fuori; ed il Consigliere
Baldassarre accentua maggiormente questo fatto, anzichè cercare
di
(Nuovamente il Consigliere BALDASSARRE si inserisce nel
dibattito, il Presidente lo richiama al silenzio)
Le interruzioni quando sono fatte educatamente sono sempre
piacevoli: mi ricordo che ho fatto una guerra con Caveri, ma
l'abbiamo sempre mantenuta ad un certo livello, non siamo mai scesi
così in basso. L'ho già detto e lo ripeto, perchè veramente qua
sembra di essere nel foro Boario, non in una sala di Consiglio
regionale. Questa è l'esatta verità delle cose che stanno
succedendo.
Riprendo dicendo che qua si cerca di vilipendere la Valle
d'Aosta e si colpisce prima uno, poi l'altro, cercando di
influenzare negativamente l'opinione della gente che vive al di
fuori della Valle d'Aosta, e anzi vorrei invitare il Consigliere
Baldassarre a girare l'Italia per sentire cosa si dice e si pensa
della Valle d'Aosta dopo il fatto di tre anni fa.
Adesso la ferita provocata da quella vicenda si stava di nuovo
rimarginando. Mi pare che nonostante tutti i suoi possibili errori,
perchè nessuno non pecca, questa Giunta abbia camminato abbastanza
bene ed abbiamo avuto dei provvedimenti che noi liberali abbiamo
approvato e che riteniamo validi e giusti per proseguire in un
cammino di prosperità futura per la nostra Regione. Riguardo agli
altri fatti successi, ho dichiarato a nome del P.L.I., e lo ripeto,
che non sono mai entrato in merito ai provvedimenti della
Commissione nominata da questo Consiglio regionale sul Casinò: ho
partecipato alle riunioni ma non ho mai votato una volta, perchè
ogni volta al momento della votazione mi sono alzato e me ne sono
andato. Perchè? Chiaramente abbiamo indicato che per noi liberali
solo la Magistratura ha il potere ed il dovere di incriminare, se è
il caso, e di condannare se ritiene che le accuse siano valide.
Fino a quel momento non prendiamo posizione. Una volta terminato
tutto questo iter, siamo a disposizione di chiunque per dire quale
è la nostra opinione su quello che è successo, tuttavia non
possiamo uccidere una persona prima ancora di sapere se è innocente
o colpevole. Qua invece si gioca alla colpevolezza, costi quel che
costi, e lo abbiamo visto proprio alcuni mesi fa. Siamo un popolo,
si dice, "un peuple valdôtain"; ma quale, quando abbiamo in casa
nostra (e mi rivolgo proprio ai Consiglieri Stévenin e Tamone)
gente che non cerca, se non di coprire almeno di dire le cose
esattamente, di aspettare quello che è l'iter normale, come succede
in tutte le parti d'Italia e del mondo? Siamo già arrivati al
processo alle intenzioni, non ai fatti. E quando un "peuple
valdôtain" dovrebbe veramente riunirsi in un blocco solo per
difendersi quelli che sono i suoi principi e i suoi cittadini,
troviamo invece i cittadini che godono, non so se per masochismo o
per altro, a colpire e ad accrescere quelle che sono le colpe.
Questo solo dovevo dire, ed anche in questa occasione manterremo
la nostra posizione che abbiamo già assunto sulla questione del
Casinò, oggi riguardo al tiro a volo o ad altro, perchè ritengo che
sia la posizione più di equilibrio in quello che è l'andazzo delle
cose che si stanno portando avanti in questa sala. L'ho detto due
sedute fa, lo ripeto oggi: siamo scaduti di livello in una maniera
mai successa nella storia della Valle d'Aosta, nonostante i grossi
episodi che sono capitati. Mi rivolgo al Consigliere Baldassarre -
che è il più focoso e a me piace perchè sono sempre andato nella
mia vita all'arma bianca, e vedo che lui va spesso all'arma bianca
- per dirgli che c'è maniera e maniera di fare politica: questa non
è la maniera corretta. La politica si fa sotto un profilo di
educazione, secondo il nostro principio; può darsi che sbagliamo,
può darsi che lui facendo così porti in alto il suo partito, a me
non interessa, però mi sia consentito di dirgli in questa aula, da
collega, che questa non è la maniera di camminare.
E con questo ho già parlato fin troppo sulla questione. Sabato
ci vedremo; quello che la maggioranza deciderà, sarà un
provvedimento che prenderanno tutti insieme, ma bisogna procedere
con enorme cautela ed intelligenza politica, perchè non dobbiamo
prestare il fianco a chi denigra e cerca di affossare questo
Consiglio regionale.
PRESIDENTE
: Ha chiesto di parlare il Consigliere.
Viberti, ne ha facoltà.
VIBERTI (N.S.):
Per me questo doveva essere un giorno di
festa, perché con questo Consiglio termino la mia collaborazione a
livello istituzionale, e speravo di poter parlare di altre
cose.
Secondo me è corretto, nonostante l'invito del Presidente della
Giunta a rinviare la discussione, che perlomeno dai banchi
dell'opposizione si dica quello che si pensa della notizia che ci è
stata data, perché indubbiamente nella riunione che ci sarà fra le
forze di maggioranza il giorno 29, deve esserci una approfondita e
decisa confrontazione affinchè si riprenda nella nostra Regione a
fare politica.
Mi auguro, Presidente e colleghi della maggioranza, che questa
riunione non sarà il solito braccio di ferro fra le percentuali che
ciascuno rappresenta. Ho sentito dire delle cose che condivido e
ritengo che se si vuole continuare a fare politica nella nostra
Regione bisogna saper prendere delle decisioni chiare e nette.
Lunedì sera c'è stata una tavola rotonda organizzata dal nostro
Gruppo, alla quale hanno partecipato alcuni rappresentanti della
maggioranza e alcuni rappresentanti della opposizione; si è
dibattuto su quella che è stata la relazione presentata al nostro
convegno annuale nel Comune di Saint-Pierre. E' stato un dibattito
politico che ha affrontato a livello generale quelle che possono
essere le scelte politiche che la classe politica deve fare
rispetto alla nostra Regione in una prospettiva verso il futuro; ci
sono evidentemente delle espressioni diverse, come non poteva non
essere, però c'è stato un confronto. Questo è fare politica; questo
è non assoldare dei mercenari, delle teste di turco per far contare
di più la propria percentuale all'interno di questo Consiglio
regionale. Questo lo voglio dire chiaro, e chi ha orecchie per
intendere intenda, perchè certi discorsi, quando vengono fuori da
bocche che non hanno mai usato lo spazzolino da denti e non hanno
mai usato quelli che sono gli strumenti dell'igiene orale, fanno
vergogna a questo Consiglio.
E' stata fatta una proposta che ritengo intelligente e
interessante da parte del Consigliere Mafrica; se ci sono ancora
delle forze oneste in questo Consiglio, devono rendersi conto che
all'interno di questa maggioranza ci sono delle manovre che cercano
di strumentalizzare quello che è il discorso Casinò, l'inchiesta
della Magistratura, per ottenere delle modificazioni all'interno
della maggioranza di questo Consiglio. Questa è la sensazione che
non posso non dichiarare, perché qui ci sono delle commistioni
pericolose (almeno questo è quello che si desume dal susseguirsi
degli avvenimenti) fra vari poteri: quello della Magistratura e
quello politico. Se nessuno ha mai avuto il coraggio di dire queste
cose qui dentro, io le voglio dire, perchè è l'ultima volta e non
avrò forse più l'occasione di farlo.
Ciascuno faccia il proprio lavoro. Se poi all'interno di questa
maggioran-za, Presidente, non ci sono le condizioni per continuare
la collaborazione, non chiediamo di entrare in una maggioranza, non
ci interessa; la nostra collaborazione la diamo facendo il nostro
modesto lavoro, tuttavia mi pare che in questo Consiglio ci siano
le condizioni per portare avanti un discorso di fine legislatura,
un discorso di programma per fare le cose che Lei dice, Presidente,
cioè di occuparci dei problemi della nostra Regione. E tale deve
essere la risposta che ci si deve attendere da questo Consiglio
regionale, altrimenti la politica non avrà più il primato che deve
essere suo, perchè a lei spetta governare il territorio, prendere
le decisioni, trasformare la realtà. Altri hanno altre competenze:
che se le gestiscano in modo autonomo, non utilizzando tutto quello
che esce dal Palazzo, come pare stia avvenendo.
Penso, Consigliere Pedrini, che paragonare al Foro Boario questo
Consiglio regionale possa essere pericoloso, perchè la presenza di
manzi all'interno di questo Consiglio potrebbe portare poi ad un
risanamento con le conseguenze che tutti sappiamo. Credo che questo
Consiglio abbia al suo interno ancora delle persone con delle
qualità e in grado di dare delle risposte, per cui la riflessione a
cui invito le forze di maggioranza è quella che ho detto:
verificate se ci sono le condizioni per arrivare ad un programma di
fine legislatura; occupiamoci delle cose che riguardano la Valle
d'Aosta e cerchiamo di mantenere l'immagine della Regione al di
sopra delle basse speculazioni che per dei miseri interessi
personali vengono portate al di fuori della nostra Regione,
riducendola a quello che possiamo leggere sui giornali.
Queste cose le ho dette più che da politico, da valdostano che
siede all'in terno del Consiglio regionale, nell'ultima occasione
che ho avuto per dirle. Non fosse successo questo fatto, forse
avrei potuto resistere fino ad ora senza dirle.
Voglio dire all'Assessore Borbey, con il quale tante volte in
questo Consiglio ci siamo anche accapigliati, che mi auguro che
queste cose di cui lui deve andare a riferire non lo coinvolgano a
livello personale. Me lo auguro a livello umano sinceramente. Non
posso che concludere in questo modo, perchè devo ritenere che
all'interno di questo Consiglio ciascuno di noi lavori con una
certa coscienza. Se poi verrà dimostrato il contrario, sarà una
cosa che a livello personale mi infastidirà, ma ritengo che sia
necessaria una attenta riflessione all'interno di questa
maggioranza, perchè ci sono le condizioni per difendere
l'istituzione del Consiglio regionale e per difendere l'autonomia
della nostra Regione.
(Il Consigliere ALOISI chiede la parola)
PRESIDENTE
: Consigliere Aloisi, lei chie de nuovamente la
parola che non posso accordarLe, in quanto il regolamento
stabilisce che sulle Comunicazioni del Presidente della Giunta, e
siamo in questa sede, ogni Consigliere abbia la possibilità di fare
un breve intervento.
Se chiede di parlare per fatto personale, mi spieghi qual'è il
fatto personale.
ALOISI (M.S.I.):
Il sottoscritto è stato accusato di fare
dello scandalismo, di essere uno sciacallo, di comportarsi in modo
scorretto, soprattutto nei confronti e a danno della nostra
Regione, pertanto mi ritengo offeso da queste dichiarazioni e
voglio avere l'opportunità di chiarire questo atteggiamento.
PRESIDENTE:
Nessuno in questa sede ha fatto il nome del
Consigliere Aloisi, pertanto non credo che sia un fatto
personale.
ALOISI (M.S.I.):
Un "Consigliere Aloisi" fa parte di un
partito di opposizione, ed è stato dichiarato dal Consigliere
Torrione che non serve fare dello scandalismo a buon mercato. E'
stato dichiarato che siamo, e ci comportiamo, da sciacalli, da
avvoltoi, quindi come forza di opposizione vengo accusato di questo
comportamento. Si aggiunge poi che siamo scaduti ad un livello
bassissimo, quindi ci comportiamo a danno della nostra Regione, e
questa è una offesa che non accetto, e voglio chiarire quello che è
l'atteggiamento politico del nostro partito.
PRESIDENTE
: Non le dò la parola perchè non si tratta di
fatto personale, come prescrive il regolamento. Questa
dichiarazione avrà modo di farla in un'altra occasione, ma non in
questo momento, perchè quanto Lei ha appena detto è riconducibile a
fatti generalizzati, che non individuano il singolo personaggio,
motivo per il quale non può prendere la parola.
ALOISI (M.S.I.):
La sua giustificazione non ha
alcun...
PRESIDENTE
: Può darsi, comunque prego di togliere il
microfono al Consigliere Aloisi. Sarà scorretto, ma sto ai termini
del regolamento.
(Il Consigliere BALDASSARRE chiede la parola)
Consigliere Baldassarre, mi consenta, siamo nella stessa
identica situazione.
BALDASSARRE (P.S.D.I.):
Mi riferisco alle dichiarazioni
che ha fatto il Consigliere Pedrini, il quale fra l'altro si è
rivolto in molte occasioni al sottoscritto, facendo rimarcare che
l'atteggiamento alla baionetta del Consigliere Baldassarre non è
giustificabile.
Per questi motivi, per avermi chiamato in causa a più riprese,
chiedo di prendere brevemente la parola.
PRESIDENTE
: Non ritengo ci siano gli estremi per il fatto
personale.
BALDASSARRE (P.S.D.I.):
Ma quando ci sono gli estremi per
il fatto personale? Quando un Consigliere accusa di lavorare contro
la Valle d'Aosta, quando dice che qui sembra di essere al Foro
Boario, cosa altro deve dire nei confronti del Consiglio?
PRESIDENTE
: Sono delle questioni di carattere
generalizzato, ma non è un fatto personale.
I Consiglieri Aloisi e Baldassarre avranno modo di riprendere
questo argomento in interventi successivi, ma non nella sede delle
Comunicazioni del Presidente della Giunta.
(Interruzione del Consigliere BALDASSARRE....)
C'è qualcun altro che desidera prendere la parola? Mi consenta
Consigliere Torrione, siamo nella situazione precedente. Mi dica
prima qual'è il fatto personale.
TORRIONE (P.S.I.):
Non voglio sicuramente fare della
"bagarre", solo che è stato tirato in ballo il mio nome, qui si è
fatto nome e cognome da parte del Consigliere Aloisi, credo di
avere il diritto di replicare, perchè l'accusa era specifica.
PRESIDENTE
: Il Consigliere Aloisi ha parlato del
Consigliere Torrione, mentre stava facendo una indicazione sul
fatto personale.
TORRIONE (P.S.I.):
Scusi signor Presidente, ma ha fatto
il mio nome. Non voglio fare della polemica perchè non credo questa
sia....
BALDASSARRE
(fuori microfono): Il Presidente del
Consiglio non può comportarsi in questa maniera perchè fa parte di
una maggioranza. Il Presidente del Consiglio deve porsi al di sopra
delle parti....
PRESIDENTE
: Il Presidente del Consiglio deve fare
rispettare il regolamento, prima di ogni altra cosa.
(Interviene fuori microfono il Consigliere ALOISI)
Bene, è la prima volta che mi sento dire una cosa del genere,
comunque se sarà necessario cambieremo il regolamento; sto
difendendo il regolamento del Consiglio regionale della Valle
d'Aosta.
TORRIONE (P.S.I.):
Non è sicuramente la seduta dei "fatti
personali" questa, sarebbe sicuramente svilire il dibattito del
Consiglio; voglio solo chiarire un concetto perchè mi si è tirato
in ballo e siccome non voglio che ci siano dei fraintendimenti
sulla mia persona, chiedo che mi sia data la opportunità di
chiarire questo aspetto. Punto e basta.
PRESIDENTE
: Accordo al Consigliere Torrione la facoltà di
parlare.
TORRIONE (P.S.I.):
La ringrazio, signor Presidente.
BALDASSARRE
(fuori microfono): No, signor Presidente, Lei
non può dare la parola solo perchè Le conviene dare la parola!
Questo non lo accettiamo, non staremo zitti se dà la parola al
Consigliere Torrione e gli impediremo di parlare! Non può difendere
questa maggioranza in questo modo! Lei ci deve dare la parola!
TORRIONE (P.S.I.):
Ognuno in questa aula risponde a sé
stesso e alla propria coscienza, ognuno si comporta come crede più
opportuno; a questo punto, per evitare questa inutile, sciocca
"bagarre", rinuncio a prendere la parola.
PRESIDENTE
: Ha chiesto di parlare l'Assessore al Turismo,
Urbanistica e Beni Culturali Borbey, ne ha facoltà.
BORBEY (D.C.):
Ringrazio innanzitutto per le parole che i
colleghi hanno voluto in questa occasione esprimermi. In modo
particolare mi dispiace che adesso sia uscito il collega di Nuova
Sinistra, perché con gli altri colleghi avremo occasione ancora di
parlare, anche nel dibattito che mi auguro continuerà ad essere
acceso, pur sempre nel rispetto delle varie posizioni, ma non con
il Consigliere Viberti. Infatti a qualcosa è servito un chiarimento
fra l'Assessore Borbey e il Consigliere Viberti, dove ad un certo
punto il Consigliere Viberti ha voluto manifestare il suo
apprezzamento, pur sempre nella diversità dei ruoli, per quanto il
sottoscritto può aver fatto finora.
Voi conoscete il mio carattere focoso, non lo sono a livello
degli amici Consiglieri Baldassarre e Aloisi, ma lo sono alcune
volte in maniera esagerata anche io. Quindi ho preparato un piccolo
intervento di una paginetta, anche perchè dopo un viaggio di
diciannove ore (di solito quando viaggio in aereo non riesco a
riposare) ero convinto ieri di poter riposare alcune ore, invece
non ho potuto farlo, e devo dirvi che anche stanotte (forse i nervi
sono saltati) non ho potuto chiudere occhio.
Devo dichiarare qui davanti a questo Consiglio che ieri, martedì
25 novembre 1986, al mio rientro dal Giappone, dove mi ero recato
per presenziare assieme ad una delegazione ufficiale del Consiglio
regionale, alle manifestazioni promozionali più significative del
programma Valle d'Aosta Festival, organizzate a Tokio in
collaborazione con l'Hôtel Palace di Tokio, al rientro - dicevo -
ho preso visione di un mandato di comparizione notificatomi in mia
assenza (è stato notificato a mio padre) da parte dei giudici che
conducono l'inchiesta sui lavori della Casa da Gioco di
Saint-Vincent.
Immediatamente ho rimesso il mandato di Assessore al Turismo,
Urbanistica e Beni Culturali nelle mani del Presidente della Giunta
e del Segretario del mio partito. Questa mattina ho già emesso un
piccolo comunicato stampa.
Non ho proprio niente da rimproverarmi, se non, come ha detto il
Consigliere Pedrini, possibili errori di conduzione in qualità di
Amministratore.
Nel dichiararmi estraneo ai fatti che mi vengono contestati e
nel rammaricarmi di quanto è accaduto, dopo anni di laborioso ed
onesto lavoro, sono fiducioso nelle istituzioni democratiche a cui
gli insegnamenti dei miei genitori e gli ideali cristiano-sociali
del mio partito sempre fanno riferimento.
Ho piena fiducia che la situazione verrà chiarita, perchè ho la
coscienza tranquilla e so di non avere niente da rimproverarmi.
Credo nella giustizia e aspetto con serenità che giustizia mi
venga fatta.
L'ombra che si è abbattuta su di me in questo momento non mi
scuote eccessivamente (non è del tutto vero, ma non mi scuote
proprio molto); ho sempre operato con onestà e dedizione per il
solo bene della comunità valdostana. Con piena tranquillità di
spirito so di avere in me la volontà di non lasciarmi abbattere
dalle difficoltà del momento; ne trarrò invece uno stimolo per un
rinnovato impegno politico pubblico.
Il confronto fra chi è impegnato nella vita politica non è
sempre sereno, a volte è anche molto duro. I gravi fatti successi
in Valle d'Aosta da 3 anni a questa parte hanno dirottato l'azione
politica dai suoi normali binari. Mi auguro di cuore - e questo al
di là della mia persona e della mia vicenda - che la vita politica
e il confronto fra le parti possano ritrovare quella tranquillità e
serenità che sono necessarie per una corretta e pacifica vita di
comunità. Grazie.
PRESIDENTE
: C'è qualche altro Consigliere che vuole
prendere la parola?
Se nessun Consigliere chiede di parlare, prima di passare al
punto successivo, assicuro il Consigliere Aloisi in merito alla sua
richiesta: le interrogazioni e mozioni da lui presentate, iscritte
alla adunanza del passato Consiglio regionale, saranno discusse non
appena terminati, come di abitudine, gli atti amministrativi di
questo Consiglio, quindi prima di passare alla discussione delle
altre mozioni verranno discusse queste.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK