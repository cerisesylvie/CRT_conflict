Consiglio Regionale della Valle d'Aosta - Oggetto del Consiglio n. 659 del 9 giugno 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 659 del 9 giugno 2021 - Resoconto
OBJET N° 659/XVI - Communications du Président de la
Région.
Bertin (Presidente) -
Punto n. 2 all'ordine del giorno Ha
chiesto la parola il presidente della Regione Lavevaz, ne ha
facoltà.
Lavevaz (UV) -
I dati sull'evoluzione pandemica hanno
confermato un
trend
discendente che in questi ultimi giorni
si è stabilizzato intorno a valori molto bassi. Il dato più
rilevante, dopo 472 morti a causa dell'infezione da Covid-19, è
l'assenza di vittime da due settimane a questa parte. La scorsa
settimana siamo scesi per la prima volta da febbraio a meno di 50
casi rilevati ogni 100 mila abitanti. Anche per questo ho scritto
al presidente Draghi e al ministro Speranza per chiedere che la
Valle d'Aosta venga collocata in zona bianca già dal 21 giugno,
anziché dal 28, come dovrebbe essere sulla base delle norme
attuali.
La richiesta si basa su due elementi principali: il primo è la
disparità che si verrebbe a creare con i territori vicini nel
momento della ripartenza turistica, il secondo è la considerazione
del valore della popolazione fluttuante con il flusso di turisti e
di residenti temporanei, che rende molto meno significativo il
valore dell'incidenza. Questo ci auguriamo che possa essere un
primo passo per il superamento delle zone a colori che già in più
occasioni hanno penalizzato la nostra Regione. Nel corso della
settimana scorsa poi abbiamo avuto un incontro tecnico-politico tra
le Regioni a statuto speciale, incontro di cui ha fatto cenno anche
l'assessore Caveri poc'anzi, incontro che ha fatto seguito a una
prima interlocuzione avuta qualche settimana fa.  L'obiettivo
dell'incontro era duplice: da un lato, richiamare l'attenzione del
Governo su alcune tematiche strategiche per i relativi territori
connesse agli effetti prodotti dalla pandemia da Covid-19 sul
sistema economico sociale e sui bilanci dei medesimi enti;
dall'altro, richiedere un effettivo e idoneo coinvolgimento delle
autonomie speciali sul piano nazionale di ripresa e resilienza e
sul piano nazionale degli investimenti complementari, sia in fase
programmatoria che realizzativa, tenuto conto anche delle
competenze ovviamente esercitate direttamente da queste stesse
autonomie. Durante l'incontro, come peraltro da noi sostenuto
durante la precedente interlocuzione, si è convenuto di condividere
una richiesta sottoscritta dalle autonomie speciali alla quale
riteniamo debba seguire un incontro urgente con il ministro Franco.
La richiesta più urgente e significativa è quella di ottenere una
rivalutazione, almeno per i prossimi due anni, del contributo delle
Regioni e delle Province autonome al riequilibrio della finanza
pubblica, oltre alla garanzia di un adeguato ristoro già nel 2021
delle minori entrate tributarie del medesimo esercizio così come
convenuto in sede di accordo sancito in sede di Conferenza
Stato-Regioni.
Il 2 giugno poi, in occasione della Festa della Repubblica, ho
avuto l'onore di assegnare le onorificenze dell'Ordine al Merito
della Repubblica italiana. Il Presidente della Repubblica ha
assegnato l'onorificenza di Cavaliere a Massimo Di Benedetto,
Alessandra Ferraro, Gerardo Gallo, Claudio Gorzegno, Maurizio
Lanivi, Giuseppe Mandia e Vincenzo Russo. Come ho avuto modo di
dire in occasione della cerimonia, il loro esempio è non solo un
punto di arrivo, ma una risorsa sulla quale la Valle d'Aosta potrà
contare d'ora in poi.
Enfin je veux m'adresser à tous les élèves, à tous les
professeurs, les institutrices et instituteurs. Après une année
scolaire très difficile parcellée de suspensions, de changements,
de leçons faites en ligne, aujourd'hui c'est le premier jour de
vacances. Je souhaite à tous des bonnes vacances, des merveilleuses
promenades à la montagne et un bon repos. Évidemment, mes meilleurs
souhaits à tous les étudiants qui devront aborder les examens dans
les prochaines semaines.
Presidente -
Non vedo richieste di intervento.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK