Consiglio Regionale della Valle d'Aosta - Oggetto del Consiglio n. 8 del 27 luglio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 8 del 27 luglio 1988 - Resoconto
OGGETTO N. 8/IX - DICHIARAZIONI DEL PRESIDENTE DEL CONSIGLIO
NEO-ELETTO.
BICH (Presidente del Consiglio):
Il mio pensiero va
reverente ai padri dell'autonomia, Emilio Chanoux, Trèves,
Stévenin, Chabod ed a quanti altri con la loro opera e con la loro
azione hanno permesso il consolidamento, il rafforzamento e la
creazione di questo istituto.
Io provengo da una lunga esperienza nell'ambito di una
amministrazione locale. Ho fatto il Sindaco del Comune di Aosta e
mi rendo conto che, nello svolgere quelle funzioni, molto spesso il
mio comportamento è stato di parte. Assumendo la carica di
Presidente del Consiglio, voglio assicurare che non sarò un
Presidente di parte. Assicuro il Consigliere Riccarand, che mi ha
già conosciuto nel mio ruolo precedente, che tutta la mia
attenzione ed ogni mio sforzo tenderanno a farmi assumere una
posizione al di sopra delle parti, di garanzia nell'applicazione
dei regolamenti e nella conduzione delle sedute consiliari.
Respingo e rifiuto, quindi, l'ipotesi di agire in nome e per
conto di una maggioranza. Non ritengo di essere immune da errori o
da carenze nella conduzione dei lavori di questa prestigiosa
assemblea, ma ogni mio sforzo tenderà in particolare
all'esaltazione delle funzioni del Consigliere regionale e, più in
generale, all'esaltazione dell'espressione esterna dell'istituto
del Consiglio regionale.
Mi uniformerò pertanto all'azione di prestigiosi Presidenti del
Consiglio, fra i quali ricordo il compianto Presidente Marcoz ed il
Presidente Caveri. Ricordo e saluto con affetto il Presidente
Montesano ed il Presidente Dolchi, che con la sua saggezza e
serenità ha fatto sempre approdare i lavori del Consiglio nei lidi
migliori. Ringrazio il mio predecessore, avv. Bondaz, per la sua
azione così esemplare, tant'è che ha saputo esprimere così
degnamente anche all'esterno le peculiarità del Consiglio
regionale, cosa di cui lo ringrazio nuovamente. Alla loro opera,
alla loro figura ed alla loro azione cercherò di uniformarmi al
meglio.
Dopo queste brevi parole, invito il Consiglio a procedere nei
suoi lavori con l'esame del successivo argomento all'ordine del
giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK