Consiglio Regionale della Valle d'Aosta - Oggetto del Consiglio n. 1070 del 1° dicembre 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1070 del 1° dicembre 2021 - Resoconto
OGGETTO N. 1070/XVI - Interrogazione a risposta immediata:
"Azioni volte ad evitare il sovraffollamento dei treni regionali
domenicali".
Bertin (Presidente) -
Il punto n. 8.01 all'ordine del
giorno sarà discusso insieme al punto n. 21 dell'ordine del giorno
come stabilito dalla Conferenza dei Capigruppo di ieri. Passiamo
pertanto al punto n. 8.02. Per l'illustrazione, ha chiesto la
parola il consigliere Perron, ne ha facoltà.
Perron (LEGA VDA) -
Abbiamo ricevuto numerose
segnalazioni corredate poi da materiale fotografico e video che
ovviamente non abbiamo pubblicato per questioni di
privacy
che riguardano il sovraffollamento dei treni regionali domenicali
con partenza da Aosta, in particolare sono quelli delle ore
15:41-17:41 diretti a Torino/Porta Nuova. Cosa succede? Succede che
c'è un eccesso di utenza che spesso obbliga Trenitalia a un
servizio di autobus sostitutivo di tipo emergenziale però per la
tratta Ivrea/Torino Porta Susa, soluzione che però non è prevista
in anticipo e quindi procura spesso ulteriori ritardi e perdite di
coincidenze per coloro che viaggiano. Stiamo parlando dei treni
domenicali perché? Perché sono quelli notoriamente degli studenti
universitari valdostani che si recano nelle loro sedi
universitarie. Chiediamo quindi se, oltre alle interlocuzioni con
Trenitalia, siano state messe in atto azioni per evitare il
ripetersi di queste situazioni soprattutto in vista delle vacanze
ovviamente natalizie, del ritorno degli studenti in questo periodo,
di un aumento di persone, un traffico di tipo turistico su queste
tratte e appunto quali siano le azioni, le soluzioni messe in atto
per evitare questo problema. Tra l'altro, le faccio anche un
assist
, Presidente, perché qua sulla questione
elettrificazione lei potrà dirmi il giorno che sarà tutto
elettrificato questi problemi saranno risolti e quindi le faccio
l'
assist
su questo che posso già prevederlo e intanto le
chiedo la risposta.
Presidente -
Risponde il Presidente della Regione, ne ha
facoltà.
Lavevaz (UV) -
Questa è una questione di cui abbiamo già
parlato in diverse iniziative anche recenti, effettivamente però -
e lo abbiamo già fatto in qualche modo - bisogna distinguere quella
che è una sensazione di sovraffollamento da quella di
sovraffollamento effettivo, perché il fatto, come abbiamo già
detto, di vedere persone in piedi non vuol dire che il treno sia
sovraffollato o, meglio, che non superi addirittura anche l'80
percento della capienza. Per essere chiari, nei nostri bimodali
attualmente l'80 percento della capienza significa un totale di 263
posti di cui 175 seduti e 88 in piedi, quindi fino a 88 persone in
piedi vuol dire che il treno comunque sta nella capienza dell'80
per cento, quindi non c'è un sovraffollamento dal punto di vista
della normativa vigente. Capisco molto bene ovviamente che chi
parte da Aosta, in particolare gli studenti che devono arrivare a
Torino, debbano potersi sedere perché è un viaggio lungo. Mi sono
fatto dare i dati acquisiti nelle domeniche da lei citate e per il
treno delle ore 15:41 sono stati rilevati 233 passeggeri il 1°
novembre, 112 il 7 novembre, 159 il 14 novembre, 258 il 28
novembre; per il treno delle ore 17:41 214 passeggeri il 1°
novembre, 198 il 7 novembre, 228 il 14 novembre e 201 il 28
novembre.
Preciso che queste rilevazioni vengono fatte dopo Ivrea, quindi
con anche gli utenti di Ivrea che sono saliti, credo che la maggior
parte degli utenti valdostani vadano oltre Ivrea, quindi da questi
numeri si vede che in buona sostanza nella maggior parte dei treni
c'erano i posti a sedere anche a Ivrea, anche dopo Ivrea, a parte
il treno del 28 novembre delle ore 15:41 dove effettivamente i
posti erano comunque occupati in modo decisamente sovrabbondante.
In particolare quello delle ore 15:41 del 28 novembre ha richiesto
effettivamente l'attivazione già da Aosta di un pullman suppletivo
perché c'era già gente in piedi, quindi questo è stato un gesto
anche di Trenitalia per dare subito una mano concreta agli utenti
valdostani, anche se la capienza del treno era comunque non a
tappo, nel senso che sicuramente non si era all'80 percento, però,
avendo dovuto fare un percorso lungo, era necessario dare un
appoggio attraverso i mezzi di supporto. Probabilmente quella
domenica lì l'affluenza superiore, al di là dei pendolari soliti, è
legata anche alla maggior affluenza legata ai mercatini di Natale
che erano nelle prime domeniche, quindi questa è una problematica
che si conosce. Nella seconda metà del 2022 avremo l'entrata in
servizio dei nuovi treni acquistati da Trenitalia, quindi si
disporrà anche di un numero di mezzi maggiore rispetto a quelli
attuali e si potrà dare oggettivamente un servizio migliore.
Presidente -
Per la replica, ha chiesto la parola il
consigliere Perron.
Perron (LEGA VDA) -
Dei numeri che lei ci dà ne prendiamo
atto, ovviamente questo però è anche in vista o, meglio, vista
l'attuazione e la problematica pandemica, ovviamente questi treni
sovraffollati abbiamo appunto le immagini, poi, come dice lei, ci
sono i posti in piedi, per carità, però crea dei problemi in più,
poi che ci siano gli autobus sostitutivi noi abbiamo la
segnalazione che sono partiti invece da Ivrea, cioè utenti
valdostani hanno dovuto aspettare Ivrea però perdendo le
coincidenze.
Se questi autobus vengono attivati subito, questo può risolvere
il problema ma questo lo rimettiamo a lei anche in qualità di
Assessore ai trasporti, giustamente molti ragazzi hanno il diritto
di avere un treno che va giù. Poi sul fatto che ci saranno altri
mezzi, quindi anche il punto che le avevo concesso
dell'
assist
sull'elettrificazione, invece a questo punto
sono contento che potremmo risolverla anche così. Tra l'altro,
siamo a dicembre, aspettiamo Babbo Natale con il progetto
definitivo con le sorti magnifiche e progressive risolverà tutto
dell'elettrificazione. Prendiamo atto quindi e speriamo che questi
autobus siano messi subito anche in vista del periodo natalizio e
della situazione pandemica. Staremo a vedere.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK