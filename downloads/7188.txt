Consiglio Regionale della Valle d'Aosta - Oggetto del Consiglio n. 1691 del 6 dicembre 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1691 del 6 dicembre 1985 - Resoconto
OGGETTO N. 1691/VIII - RINVIO OGGETTI_
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Visto che l'Assessore competente che
dovrebbe dare una risposta alla questione posta dal disegno di
legge è assente, chiedo il rinvio della trattazione della proposta
di legge n. 206 al prossimo Consiglio, augurandomi che si possa
finalmente effettuare il confronto con la proposta della
maggioranza su questo problema.
Spero che la maggioranza voglia fare questo regalo di Natale
alla popolazione valdostana, che ha bisogno della casa, e anche ai
centri storici, specie a quello di Aosta, che hanno bisogno di
essere ristrutturati per riordinare una realtà che, da un punto di
vista architettonico e urbanistico, ha una sua valenza e che
comunque è parte considerevole della nostra storia regionale e
della stessa cultura valdostana.
PRESIDENTE
: Su proposta del presentatore, Consigliere
Viberti, la proposta di legge n. 206, presentata in data 24 maggio
1985, concernente: "Interventi straordinari per il recupero
abitativo dei centri storici", è rinviata alla prossima adunanza
consiliare.
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I.):
Noi vorremmo discutere congiuntamente la
nostra proposta sull'artigianato con l'analoga proposta della
Giunta. Colgo l'occasione per sollecitare la Giunta a presentare al
più presto la sua proposta in modo che si possa finalmente
approvare la legge quadro sull'artigianato.
PRESIDENTE
: Su proposta del Consigliere Millet, a nome
dei presentatori, Consiglieri Millet, Bajocco, Cout, Dolchi,
Mafrica e Tonino, la proposta di legge n. 223, concernente: "Nuova
disciplina dell'artigianato in Valle d'Aosta", è rinviata alle
Commissioni consiliari competenti, per la trattazione congiunta con
l'analoga proposta della Giunta regionale.
Il Consiglio prende atto, concordando.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK