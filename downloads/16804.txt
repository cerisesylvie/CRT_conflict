Consiglio Regionale della Valle d'Aosta - Oggetto del Consiglio n. 100 del 23 settembre 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AGRICOLTURA
Precedente
Successivo
Resoconto integrale del dibattito dell'aula
Oggetto del Consiglio n. 100 del 23 settembre 1998 - Resoconto
SÉANCE DU 23 SEPTEMBRE 1998 (APRÈS-MIDI)
OGGETTO N. 100/XI Approvazione della deroga di cui al comma 2
dell'articolo 21 della legge regionale 6 luglio 1984, n. 30 e
successive modificazioni, per la concessione di provvidenze a
favore di aziende agricole aventi sede nei comprensori serviti da
strutture cooperativistiche regionali, per la costruzione di
strutture agricole. (Approvazione di ordine del giorno)
Deliberazione Il Consiglio
Preso atto che le seguenti aziende operanti nel settore agricolo
hanno presentato una richiesta tendente ad ottenere le provvidenze
regionali previste dalla legge regionale 6 luglio 1984 n. 30 e
successive modificazioni, per la costruzione di strutture al
servizio della propria azienda come meglio specificato a fianco di
ognuna:
- Brunod Rita di Jovençan - costruzione di un complesso agricolo
al servizio di un'azienda vitivinicola e frutticola, con annesso
alloggio di conduzione;
- Vevey Marziano di Morgex - costruzione locali per la
vinificazione;
- Curtaz Alfonso di Gressan - ampliamento locali per la
vinificazione;
Atteso che tali aziende sorgono in comprensori serviti da
strutture regionali gestite da cooperative agricole operanti nello
stesso settore, e precisamente la "Cofruits" di Saint-Pierre per il
settore frutticolo, la "Cave cooperatives des onzes communes" di
Aymavilles e la "Cave du vin blanc de Morgex et de La Salle" per il
settore vitivinicolo;
Considerato che il comma 2 dell'articolo 21 della legge
regionale 6 luglio 1984 n. 30 e successive modificazioni, così come
sostituito dall'articolo 7 della legge regionale 13 giugno 1991 n.
19, prevede che nelle zone interessate dagli impianti e dalle
attrezzature destinate alla raccolta, trasformazione, lavorazione,
conservazione, commercializzazione e vendita di prodotti agricoli e
zootecnici, non possono essere concesse provvidenze, per gli stessi
scopi, alle aziende ricadenti nel comprensorio servito dalle
strutture collettive, salvo deroghe approvate dal consiglio
regionale;
Preso atto che il servizio produzioni agricole dell'assessorato
agricoltura e risorse naturali ha ritenuto gli interventi previsti
da ciascuna azienda razionali al loro dimensionamento e conformi ai
criteri - approvati con deliberazione della giunta regionale n.
1792 del 25 maggio 1998 - concernenti l'istruttoria delle richieste
di finanziamenti per la realizzazione di fabbricati rurali;
Preso atto inoltre che le sopracitate aziende non conferiscono i
propri prodotti alle cooperative sopraricordate e che pertanto le
stesse necessitano di adeguate strutture per la raccolta, la
trasformazione e la conservazione dei propri prodotti agricoli;
Richiamata la deliberazione della giunta regionale n. 4853 in
data 30 dicembre 1997 e successive modificazioni, concernente
l'approvazione del bilancio di gestione per l'anno 1998 e per il
triennio 1998/2000, con attribuzione alle strutture dirigenziali di
quote di bilancio e degli obiettivi gestionali correlati e di
disposizioni applicative, nonché la circolare n. 2 del 15 gennaio
1998 prot. 861/5 fin;
Visti i decreti legislativi n. 320/94 e n. 44/98;
Visto il parere favorevole di legittimità rilasciato, in vacanza
del posto di Capo del servizio delle produzioni agricole, dal
Direttore della promozione e sviluppo agricolo dell'Assessorato
Agricoltura e risorse naturali, ai sensi del combinato disposto
degli articoli 13 - comma 1 - lett. e) e 59 - comma 2 - della legge
regionale n. 45/1995, in ordine alla presente deliberazione;
Delibera
1) di approvare la deroga, ai sensi del comma 2 dell'articolo 21
della legge regionale 6 luglio 1984 n. 30 e successive
modificazioni, così come introdotto dall'articolo 7 della legge
regionale 13 giugno 1991 n. 19, per la concessione delle
provvidenze previste dall'articolo 6 della legge regionale in
questione a favore delle sottoelencate aziende agricole, aventi
sede nei comprensori serviti da strutture cooperativistiche
regionali, per l'esecuzione delle opere a fianco di ognuna
citate:
- Brunod Rita di Jovençan per la costruzione di un complesso
agricolo al servizio di un'azienda vitivinicola e frutticola, con
annesso alloggio di conduzione;
- Vevey Marziano di Morgex per la costruzione di locali per la
vinificazione;
- Curtaz Alfonso di Gressan per l'ampliamento dei locali di
vinificazione.
2) di dare atto che alla determinazione della spesa ammissibile,
per ciascuna azienda agricola, alla concessione delle relative
provvidenze, nonché all'impegno della spesa provvederà la giunta
regionale con successivi provvedimenti deliberativi.
Président La parole au Conseiller Frassy.
Frassy (FI) In linea di puro principio noi saremmo anche
favorevoli a questa delibera. Abbiamo notato comunque come la legge
regionale qui citata, la legge n. 30/84, a seguito di successive
modificazioni, preveda la possibilità di deroghe che vanno in
Consiglio regionale e questo è il senso della deliberazione che
siamo chiamati a votare.
Peraltro non ci sono meccanismi che vadano a normare o a
regolamentare queste deroghe perciò, richiamando la premessa che
avevo fatto e pur essendo per certi versi favorevole al fatto che
ci sia la possibilità di sostenere e finanziare anche quelle
attività che rientrano in quelle zone che - già servite da
strutture collettive, cioè cooperativistiche - non dovrebbero poter
ottenere deroghe di questo tipo; riterrei opportuno che si
arrivasse o a normare i principi delle deroghe o addirittura a
modificare andando ad abrogare la norma stessa che è oggetto di
deroga.
Mi spiego: c'è una norma che dice che in certe zone non si
possono ottenere finanziamenti, con una legge successiva si è detto
"salvo deroga del Consiglio regionale", ma la deroga del Consiglio
regionale ogni volta sta probabilmente alla valutazione politica,
perché questa è un'Assemblea politica; allora, su quest'argomento,
presento un ordine del giorno che consegno alla Presidenza del
Consiglio e chiedo al Presidente se, per economia del dibattito,
devo darne lettura subito.
Ordine del giorno
Premesso che all'art. 21 comma 2 della L. 30/84, così modificato
dall'art. 7 L.R. 19/91, introduce la possibilità di deroghe da
parte del Consiglio regionale all'esclusione - prevista dal
medesimo comma - di interventi finanziari regionali a favore di
strutture situate in comprensori ove operino strutture
collettive;
Rilevato che l'art. 21 nel prevedere la deroga alla normativa
non indica criteri ai quali attenersi nel concederla;
Il Consiglio regionale
Impegna
la Giunta a presentare entro 90 giorni un disegno di legge volto
a regolamentare i principi in base ai quali concedere la deroga ex
art. 21 o - meglio - ad abrogare in toto la preclusione oggetto di
deroga.
F.to: Frassy - Tibaldi - Lattanzi
Président Est-ce que d'autres conseillers souhaitent intervenir?
Je prie entre temps de procéder à l'illustration du document.
Frassy (FI) Il Consiglio chiede alla Giunta che nel termine di
90 giorni - poi sarà la Giunta che, se ritiene di accettare
l'ordine del giorno, potrà modificare la scadenza temporale - venga
portato in Commissione e poi in aula un disegno di legge che vada a
modificare la parte di legge che è oggetto di deroga o con un
regolamento su quelli che sono i criteri e i principi per cui
concedere o non concedere le deroghe, oppure - o meglio diciamo noi
nell'ordine del giorno - con un disegno di legge che vada ad
abrogare la previsione contenuta nella legge che vieta il
finanziamento nelle aree servite dalle strutture
cooperativistiche.
È un ordine del giorno aperto che però riteniamo serva a far
chiarezza nella materia.
Président La parole à l'Assesseur à l'agriculture et aux
ressources naturelles, Perrin.
Perrin (UV) Credo che ci si debba rifare, un attimo, al momento
in cui la legge n. 30 è stata proposta, cioè un momento di forte
spinta verso la cooperazione, che ha un grosso significato per
l'agricoltura valdostana, visto che è un'agricoltura fatta di
piccole dimensioni, a volte di piccolissime dimensioni, per cui c'è
una necessità fisiologica di mettere insieme gli sforzi di tutte
queste piccole aziende e la cooperazione ha proprio questo senso.
Quindi il legislatore, in quel momento, ha voluto spingere sul
discorso cooperazione addirittura escludendo la possibilità di
interventi per i privati all'interno delle zone servite da
cooperative.
È chiaro che in seguito si è posto il problema della deroga,
perché all'interno delle zone ci sono delle aziende con
significative dimensioni che hanno la possibilità esse stesse di
portare avanti da sole l'attività e anche di organizzarsi per la
commercializzazione e la vendita dei prodotti.
Anche se ad oggi non c'è un regolamento specifico però l'analisi
che gli uffici fanno sulla proposta di deroga è proprio quella di
andare ad individuare le aziende che hanno una certa consistenza,
delle aziende che hanno un significato economico di per sé stesse
ed è giusto aiutarle anche perché l'iniziativa privata, se ha una
certa dimensione, ha proprio la possibilità di dare delle risposte
in posti di lavoro ed economiche interessanti.
Questo, secondo me, era l'obiettivo che aveva poi posto le
condizioni per giustificare le proposte di deroga.
Credo che la necessità di andare a regolamentare, anche se in
effetti questo è già stato fatto, potrebbe essere utile. Devo pur
dire che negli anni prossimi si procederà ad una revisione della
legge n. 30, nel suo insieme, che dovrà comunque essere
adeguata.
Un provvedimento di modificazione della legge n. 30, per questo
solo aspetto, non lo ritengo opportuno quindi, o proponiamo un
regolamento o, nei prossimi anni, però per questo ci vuole un lasso
di tempo più lungo, l'adeguamento della legge n. 30, che sarà
inevitabile anche alla luce delle nuove indicazioni che stanno
sorgendo dall'Unione europea; mi riferisco ai nuovi programmi
europei sull'agricoltura.
Il significato di questa delibera credo sia da ravvisare in
queste considerazioni che ho fatto, di queste tre aziende, due sono
aziende già assestate che hanno una certa dimensione, la terza è
un'azienda di nuova formazione che dispone di circa 8 ettari fra
vigneti e frutteti quindi, un'azienda, per le nostre dimensioni,
consistente.
Président Est-ce que d'autres conseillers souhaitent intervenir?
Je ferme la discussion générale.
Je soumets au vote l'ordre du jour tel qu'il a été proposé par
les conseillers.
La parole à l'Assesseur à l'agriculture et aux ressources
naturelles, Perrin.
Perrin (UV) Proporrei la modifica dell'ordine del giorno in
questo senso: non metterei termini, questi 90 giorni sono
perentori, e direi: "... Impegna la Giunta a regolamentare i
principi in base ai quali concedere la deroga...". Su questo credo
che l'impegno possa essere assunto.
Président Je relis le texte tel qu'il a été proposé par
l'Assesseur Perrin: "... Impegna la Giunta a regolamentare i
principi in base ai quali concedere la deroga ex articolo
21...".
Je soumets au vote l'ordre du jour:
Ordine del giorno Premesso che all'art. 21 comma 2 della L.
30/84, così modificato dall'art. 7 L.R. 19/91, introduce la
possibilità di deroghe da parte del Consiglio regionale
all'esclusione - prevista dal medesimo comma - di interventi
finanziari regionali a favore di strutture situate in comprensori
ove operino strutture collettive;
Rilevato che l'art. 21 nel prevedere la deroga alla normativa
non indica criteri ai quali attenersi nel concederla;
Il Consiglio regionale
Impegna
la Giunta a regolamentare i principi in base ai quali concedere
la deroga ex art. 21.
Conseillers présents et votants: 32
Pour: 32
Le Conseil approuve à l'unanimité.
La parole au Conseiller Curtaz.
Curtaz (PVA-cU) Chiedo solo che si dia atto che non partecipo
alla votazione per fatto personale perché ho scoperto
incidentalmente che ho un parente beneficiato dal contributo.
Si dà atto che il Consigliere Curtaz non partecipa alla
votazione dell'oggetto.
Président Nous enregistrons en procès-verbal que le Conseiller
Curtaz abandonne la séance pendant la votation.
Les conseillers sont invités à voter:
Conseillers présents et votants: 31
Pour: 31
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK