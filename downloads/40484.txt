Consiglio Regionale della Valle d'Aosta - Oggetto del Consiglio n. 3273 del 7 marzo 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3273 del 7 marzo 2018 - Resoconto
OGGETTO N. 3273/XIV - Interrogazione: "Rispetto dei requisiti
di trasparenza e di pari opportunità nell'assunzione di personale
con incarico dirigenziale".
Grosjean (Président) -
Point n° 5 à l'ordre du jour. La
parole au Président de la Région pour la réponse.
Viérin (UVP) -
In riferimento a questa iniziativa della
collega, a margine vorremmo sottolineare - poi entrerò nel merito
della risposta tecnica - il dispiacere dell'aver speculato, in un
periodo di campagna letterale, sulla questione di questo incarico,
come tanti ne sono stati dati nell'Amministrazione: seguendo le
procedure e le regole. Questo è stato invece utilizzato proprio nei
giorni finali della campagna elettorale attraverso una conferenza
stampa, peraltro nella sede di un partito, per altri scopi.
Rispondiamo senza alcun problema molto volentieri alla questione,
però crediamo che questo sia stato un tentativo malriuscito di
cercare di gettare fango sulle persone. Non condividiamo tali
metodi, visto che spesso si parla tanto di "metodi".
I colleghi Certan, Chatrian, Roscio, Marquis e Restano chiedono
lumi. Vi faremo avere la delibera, perché, anche leggendo ciò che è
stato richiesto, probabilmente alcune premesse sono sfuggite.
In riferimento all'interrogazione in oggetto, il Dipartimento
personale e organizzazione vi evidenzia che, come riportato nelle
premesse della deliberazione n. 1577/2017 di conferimento
dell'incarico, l'Amministrazione ha rispettato l'
iter
previsto dalla legge n. 22/2010, quello che voi citate: se sono
stati rispettati "l'iter e i requisiti di trasparenza e di pari
opportunità", quindi in materia di trasparenza, anche di pubblicità
e di pari opportunità lavorative per il conferimento degli
incarichi dirigenziali. Non sono incarichi fiduciari, sono
incarichi che seguono la normativa della legge. L'incarico è stato
conferito dopo che tutti gli appartenenti alla qualifica unica
dirigenziale sono stati informati, anche mediante pubblicazione sul
sito istituzionale di un apposito avviso, come avviene sempre,
della disponibilità del posto dirigenziale in questione e dopo aver
accertato che questo non era di interesse. La procedura seguita è
stata la solita che avviene in tutta l'Amministrazione, che vede la
legge rispettata per addivenire alla nomina dei dirigenti
regionali.
Président -
La parole à la collègue Certan pour la
réplique.
Certan (ALPE) -
Merci Président pour la réponse, qui est
en réalité très courte: "molto volentieri rispondiamo che, secondo
noi, questa delibera ha rispettato i criteri di trasparenza e di
pari opportunità". Questa è la sua risposta, nulla di più.
Su tutto il resto, sul dispiacere che lei ha provato pensando
che la nostra fosse speculazione e avesse altri fini, questa è una
sua valutazione, non è la risposta alla nostra iniziativa. Rimando
al mittente questa sua considerazione: avessimo voluto speculare,
l'avremmo fatto prima delle elezioni, come anche la discussione.
Noi invece in questa delibera - che abbiamo letto attentamente, e
quindi non abbiamo bisogno di averla - ritroviamo un percorso molto
accompagnato. A nostro avviso il mondo dell'agricoltura in questo
momento aveva bisogno di tante altre strutture, ma non di questa.
Purtroppo questa delibera ha dimostrato una grande "lungimiranza",
perché ha chiaramente dimostrato che, per arrivare ad un certo
punto e per portare certe persone ad un certo punto, si è fatto
tutto un
iter
. L'iter parte dal 2012 e arriva alle delibere
del 2017; su alcune eravamo anche noi in Giunta, ma ricordo anche
con quali intenzioni abbiamo cambiato alcuni criteri, non certo per
arrivare poi alla delibera n. 1577 del 13 novembre 2017.
Senza voler fare processi alle intenzioni - sappiamo che le
campagne elettorali sono molto impegnative - ci chiediamo come un
dirigente nominato il 13 novembre abbia potuto dare direttive entro
gennaio e seguire quella struttura, essere assente praticamente
mattino e pomeriggio e seguire questa struttura, che sembrava
essere fondamentale. Non vorremmo che, alla fine dei conti, la
campagna elettorale fosse stata pagata dai contribuenti con soldi
pubblici, perché è chiaro che la situazione economica è cambiata
notevolmente da istruttore tecnico a tempo indeterminato a
dirigente. Abbiamo fatto una richiesta dati - che non è stata solo
mia, l'abbiamo fatta congiuntamente, la firma sulla nostra
iniziativa è di tanti gruppi - il cui termine per la risposta non è
ancora scaduto, quindi aspettiamo tranquillamente, proprio perché
non volevamo speculare su niente. Se avessimo voluto fare delle
speculazioni avremmo fatto altre valutazioni.
Ci dispiace, Presidente Viérin, è proprio questo che ci
distingue da lei: noi cerchiamo di fare quello che diciamo ai
cittadini e quindi cerchiamo di non dire di essere autonomisti per
poi non essere autonomi; cerchiamo di non dire di essere
trasparenti per poi non esserlo. Credo sia davvero questa la grossa
differenza tra noi e lei.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK