Consiglio Regionale della Valle d'Aosta - Oggetto del Consiglio n. 2851 del 28 maggio 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2851 del 28 maggio 1987 - Resoconto
OGGETTO N. 2851/VIII - RISPETTO DELLA CONVENZIONE FRA LA
REGIONE E LA SOCIETÀ ROSSIGNOL SKI POOLS VALLE D'AOSTA S.P.A..
(Interrogazione).
PRESIDENTE
: Do lettura dell'interrogazione presentata dai
Consiglieri Millet e Mafrica:
INTERROGAZIONE
LETTA la deliberazione di Giunta n. 3758 del 18 luglio 1980
inerente l'approvazione dello schema definitivo di convenzione da
stipulare tra la Regione Valle d'Aosta e la Società Rossignol Ski
Pools Valle d'Aosta per la costruzione e l'affitto di uno
stabilimento industriale in Comune di Verrayes, località
Champagne;
VISTA la deliberazione di Giunta n. 2016 del 6 marzo 1987
concernente la cessione in locazione di uno stabilimento
industriale di proprietà regionale, sito in Comune di Verrayes,
località Champagne, alla società Rossignol Ski Pools Valle d'Aosta
S.p.A.;
i sottoscritti Consiglieri regionali
INTERROGANO
l'Assessore regionale competente per conoscere:
1)
se la convenzione è stata rispettata nei singoli
punti in particolare il punto: 1E, 1F e 2C;
2)
quali sono le motivazioni che hanno portato alla
decisione di iniziare la locazione dello stabilimento dal 1° aprile
1987 invece che dal 4 febbraio 1986, con circa un anno e
2
mesi di ritardo e con una perdita di oltre 184 milioni;
3)
qual è il giudizio della Giunta regionale sulla
situazione economica patrimoniale della Rossignol Valle d'Aosta
S.p.A..
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI - (A.D.P.):
Fornisco i dati ufficiosi del bilancio
che è stato chiuso il 31 marzo 1987; i dati ufficiali saranno
disponibili nel prossimo mese di giugno.
Rispetto alle domande postemi dagli interroganti, al primo
punto: il punto 1D della convenzione prevedeva una produzione,
negli anni 1981-82, di circa 300 mila paia di bastoncini, che
avrebbe dovuto salire a circa 1 milione nel 1984; al 31 marzo, mi
riferisco all'ultimo esercizio, i bastoncini prodotti sono stati
475 mila.
Per quanto concerne il punto 1E, la convenzione prevedeva un
fatturato iniziale di 1 miliardo e mezzo, per giungere fino a 5
miliardi; nell'esercizio 1986-87 il fatturato è stato di tre
miliardi 884 milioni.
Al punto 1F circa i programmi occupazionali, la previsione della
convenzione era di 35 unità iniziali, sino a raggiungere 60-70
unità; gli occupati attuali sono 45 unità.
Per quanto riguarda il punto C, cioè assorbimento di manodopera
locale, la convenzione è stata pienamente rispettata, nel senso
che, nei limiti stabiliti dalla convenzione, l'assorbimento della
manodopera è avvenuto con precedenza di quella disponibile nel
Comune di Verrayes e limitrofi.
Passando a rispondere alla seconda domanda contenuta
nell'interrogazione, la decorrenza del periodo di locazione era
fissata, dalla convenzione, al 4 febbraio 1986. In effetti, la data
di inizio del contratto di locazione è stata fissata al 1° aprile
1987, per esigenze contabili della società, cioè la coincidenza con
l'approvazione del bilancio. La fissazione della data al 1° aprile
1987 non comporta nessun danno all'Amministrazione regionale, in
quanto il periodo pregresso, dal 4 febbraio 1986 al 1° aprile 1987,
è stato considerato quale periodo extracontrattuale, per il quale
la società ha già versato la somma di £ 184 milioni 338 mila, pari
al canone di locazione determinato in base al costo dell'opificio.
La convenzione stabiliva il 4% sul valore del fabbricato, quindi la
società ha versato, per questo periodo, 184 milioni 338 mila, a
titolo di locazione. Siccome il contratto è partito un anno dopo il
periodo prestabilito, a causa di esigenze contabili della società,
quel periodo è stato coperto come periodo di locazione, cioè come
terminato il comodato e avviata la locazione.
In risposta alla terza domanda, che concerne la situazione
economica e patrimoniale della Rossignol, il bilancio risulta
essere positivo con un utile di oltre 100 milioni. Nel corso
dell'ultimo esercizio sono stati effettuati investimenti per circa
500 milioni e altri 400 milioni di investimenti sono previsti nel
programma del prossimo anno. Quindi, il giudizio complessivo sulla
situazione economica aziendale pare, all'Amministrazione regionale,
positivo.
PRESIDENTE:
Ha chiesto di parlare per la replica il
Consigliere Millet; ne ha facoltà.
MILLET - (P.C.I.):
Abbiamo fatto quest'interrogazione in
quanto pensiamo che sia la prima volta che si arrivi alla
locazione, cioè a superare il comodato, e, già di per sè, questo
fatto costituisce un risultato positivo, che noi riconosciamo.
Abbiamo chiesto anche i dati di come è applicata la convenzione;
capiamo il rispetto dovuto ad un periodo difficile, però si è
rispettata la metà degli impegni, perchè, come produzione,
fatturato, siamo sul 60-70%, come occupazione 45 assunti su
eventuali 60-70, quindi ci troviamo davanti ad una convenzione non
rispettata sostanzialmente.
Al di là delle difficoltà che ci sono state, ma di fronte al non
rispetto della convenzione, non sarebbe stato opportuno andare a
modificarla?
Pongo questa domanda anche per una questione di principio:
sarebbe opportuno, quando si verifica che una convenzione non può
essere rispettata e la Regione ritiene che vi siano dei motivi
validi per cui non è possibile rispettarla, andare a modificare la
convenzione, altrimenti ci troviamo con una convenzione che
stabilisce delle cose, che poi non vengono rispettate.
Per quanto riguarda la locazione, questi 184 milioni sono a
titolo di risarcimento per la locazione non dovuta? Adesso non
voglio insistere, ma vorrei sapere se i 184 milioni sono a
sanatoria di quel periodo, perchè la società avrebbe dovuto versare
i 184 milioni per la locazione maturata e in più un anticipo da
concordare. Qui l'affitto viene versato in anticipo o a posteriori?
Se sono stati versati solo 184 milioni, il dubbio mi rimane.
Per concludere, riteniamo che su queste cose dovrebbe esserci la
maggiore chiarezza possibile per una questione di correttezza,
perchè il criterio da usare deve essere uguale per tutti,
altrimenti rischia di diventare una agevolazione e non si capisce
mai bene perchè con una ditta lo si segue e per l'altra no. Abbiamo
detto nel passato che il nostro compito è anche quello di
controllare l'applicazione delle convenzioni che la Regione stipula
con le varie ditte, quindi ringrazio l'Assessore per i dati che ci
ha fornito.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK