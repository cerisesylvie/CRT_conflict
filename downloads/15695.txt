Consiglio Regionale della Valle d'Aosta - Oggetto del Consiglio n. 1998 del 26 giugno 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
INDUSTRIA
LAVORO
Precedente
Successivo
Resoconto integrale del dibattito dell'aula
Oggetto del Consiglio n. 1998 del 26 giugno 1996 - Resoconto
SEDUTA ANTIMERIDIANA DEL 26 GIUGNO 1996
OGGETTO N. 1998/X Iniziative per tutelare il livello
occupazionale attuale della società Baltea Disk di Arnad.
(Interrogazione)
Interrogazione Premesso che corre voce che la Società Baltea
Disk di Arnad abbia, di recente, ridotto e rallentato la produzione
in virtù di un vertiginoso calo della domanda, per cui gli attuali
dipendenti sono sottoutilizzati;
Tenuto conto che ciò fa presumere imminenti e drastiche
riduzioni di personale o trasferimento presso sedi di produzione
poste all'esterno della Valle d'Aosta (a titolo d'esempio:
Aglié);
il sottoscritto Consigliere regionale
Interroga
l'Assessore all'Industria, Commercio ed Artigianato per
sapere:
1) se è a conoscenza di quanto sopra;
2) quali iniziative abbia intrapreso od intenda intraprendere al
fine di tutelare il livello occupazionale attuale.
F.to: Dujany
Presidente Ha chiesto la parola l'Assessore all'industria,
commercio e artigianato, Mafrica.
Mafrica (GV-PDS-SV) Devo innanzitutto sottolineare un episodio
molto sgradevole, che credo meriti una protesta. Il TG3 delle 19,30
di ieri ha detto che la Baltea Disk chiuderà entro fine mese,
confondendo la Baltea Disk con la Conner. Ha poi precisato alle 11
che si trattava di un errore. Non metto in dubbio che si tratti di
un errore, ma mi pare che questioni che riguardano il lavoro di
così tante famiglie dovrebbero essere trattate con maggiore
approfondimento e con minore superficialità.
In merito all'interrogazione si chiedono notizie rispetto
all'andamento della produzione e rispetto a possibili problemi di
occupazione. Ho avuto incontri sia con i responsabili del personale
del gruppo Baltea, sia con il Direttore dello stabilimento, sia con
l'Amministratore delegato della società ed è emerso che la
questione che riguarda i 15 addetti dello stabilimento di Arnad,
che dovranno essere trasferiti ad Aglié, sono legati a problemi di
organizzazione interna della produzione.
Il piano di ristrutturazione aziendale della Baltea si va
infatti delineando come per un'impresa che passa da un
monoprodotto, le testine refill, ad una realtà che mantenendo un
alto volume di produzione si presenta con un mix di prodotti
diversificati. Quindi, oltre alle sostituzioni, anche le testine
monouso e le testine quadricromiche.
Si deve anche aggiungere che in questi mesi c'è stato un
sensibile miglioramento dell'efficienza produttiva degli impianti e
della qualità dei processi. La combinazione di questi due fattori,
da una parte la configurazione come più produzione, dall'altra il
miglioramento dell'efficienza produttiva, hanno portato ad una
rimodulazione dei regimi di orario e ad una gestione più flessibile
dell'attività produttiva in un quadro di conferma, invece, dei
volumi di produzione.
L'azienda ha quindi ritenuto opportuno mantenere il distacco di
15 persone, che vanno a sostituire 15 che rientrano e che prima
erano state distaccate da Aglié. Questo distacco durerà fino alla
fine dell'anno, momento in cui il volume di produzione delle
testine quadricromiche raggiungerà i livelli prefigurati, partendo
questa nuova attività entro il mese di settembre.
Infine, rispetto alla situazione occupazionale, la Baltea Disk
opera in Valle dal 1985 - sono quindi ormai più di 10 anni - non ha
mai proceduto a licenziamenti; negli ultimi due anni è passata da
78 addetti a 317, dei quali 273 sono Valdostani e fra questi ne
sono stati assunti 195 negli ultimi due anni.
Ringrazio il Consigliere Dujany per l'attenzione al problema,
ovviamente le questioni industriali sono sempre complesse, in
questo caso però l'azienda conferma i suoi programmi produttivi e
chiarisce rispetto a questo spostamento ragioni di organizzazione
interna.
Presidente Ha chiesto la parola il Consigliere Dujany.
Dujany (PVA) L'interrogazione da me presentata non riguardava e
non faceva riferimento tanto al distacco dei 15 addetti, a cui ha
fatto riferimento poi l'Assessore. La presente interrogazione
trovava spunto da dichiarazioni da me personalmente raccolte presso
alcuni operai della Baltea Disk, che mi hanno sottoposto la loro
personale preoccupazione intorno al futuro dell'azienda.
Tali preoccupazioni troverebbero riscontro, come ho rilevato
nelle premesse dell'interrogazione, nelle modalità di svolgimento
dell'attività lavorativa, che non pare certo in questo momento
improntata alla ricerca del massimo di produttività.
I lavoratori avrebbero poco o quasi nulla da fare, sarebbero
sottoccupati e sottoutilizzati nel processo produttivo, e
risulterebbe rallentata di fatto quotidianamente la produzione. Può
trattarsi di una difficoltà momentanea, forse anche legata a quella
trasformazione di produzione a cui faceva cenno poco fa
l'Assessore, come può trattarsi di una situazione più grave.
Ho ritenuto opportuno informare l'Assessore per approfondire la
vicenda, così da evitare di ritrovarci increduli magari e
sbigottiti così com'è successo recentemente nella vicenda Conner,
che ha lasciato spiazzata e disarmata la pubblica amministrazione
rispetto al grave evento.
Chiederei unicamente all'Assessore se può, al di là degli
incontri utili che lo stesso ha provveduto a fare a seguito di
quest'interrogazione per raccogliere informazioni più precise,
acquisire in modo diretto dalla Baltea Disk la situazione dei primi
due semestri di bilancio che ogni azienda predispone al suo interno
in via non ufficiale, al fine di poter dare una valutazione anche
diretta dello stato societario, anziché limitarsi a raccogliere
solo quanto viene riferito dalla dirigenza.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK