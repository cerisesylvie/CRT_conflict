Consiglio Regionale della Valle d'Aosta - Oggetto del Consiglio n. 75 del 11 febbraio 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 75 del 11 febbraio 1982 - Resoconto
OGGETTO N. 75/VII - SOSPENSIONE DEI LAVORI DI COSTRUZIONE
DELLA "PIASTRA" PER L'AMPLIAMENTO DELL'OSPEDALE GENERALE DI AOSTA
-
(Interpellanza).
PRESIDENTE
:
Do lettura del testo
dell'interpellanza dei Consiglieri Péaquin, Mafrica e Bajocco.
Avendo verificato che da alcune settimane sono stati fermati i
lavori di costruzione del nuovo corpo dell'Ospedale di Aosta
(cosiddetta "Piastra");
i sottoscritti Consiglieri regionali
INTERPELLANO
l'Assessore alla Sanità ed Assistenza Sociale per sapere:
1) le ragioni per cui i lavori sono stati interrotti;
2) quando essi potranno riprendere e quando potranno entrare in
funzione i servizi che devono trovare collocazione in detta
"piastra".
PRESIDENTE
:
La parola al Consigliere Péaquin per
l'illustrazione dell'interpellanza; ne ha facoltà.
PEAQUIN
- (P.C.I.):
E' noto ormai che i lavori per
la realizzazione della "piastra" sono stati sospesi, per cui con la
nostra interpellanza vogliamo chiedere quali ne sono i motivi
precisi, e quali conseguenze potranno nascere per il ritardo di
questi lavori.
Ricordiamo che all'interno di questa struttura erano previsti
dei momenti molto significativi per l'utilizzazione dell'ospedale,
la sua ristrutturazione: un ritardo in questo senso ci pare
comporti difficoltà notevoli nello sviluppo dell'assistenza
sanitaria in Valle d'Aosta.
Pertanto, con questa interpellanza, vorremmo avere delle
delucidazioni in merito ai rapporti con l'impresa costruttrice per
la sospensione dei lavori e alle conseguenze che questo
comporterà.
PRESIDENTE
:
Risponde il Presidente della Giunta;
ne ha facoltà.
ANDRIONE
- (U.V.):
Durante l'effettuazione degli
scavi necessari all'impostazione delle fondazioni della "piastra"
sono stati trovati dei reperti romani; reperti che probabilmente
appartengono alla stessa epoca e allo stesso tipo di costruzione
della cosiddetta Villa della Consolata. Per quanto il servizio
archeologico avesse richiesto un decreto ufficiale di sospensione
dei lavori, abbiamo preferito astenerci dal prendere posizione e
tenere sotto controllo la situazione, sospendendo di fatto i lavori
e permettendo un'esplorazione degli scavi per capire di quali
reperti si tratti.
Oggi possiamo dire che si tratta di reperti modesti e che, di
conseguenza, una volta appurata la loro importanza in maniera
esatta, disegnati, fotografati, stabilita la loro collocazione,
l'orientamento, la profondità e la datazione delle varie mura, essi
potranno essere distrutti. Non posso ancora dire con precisione il
giorno in cui i lavori riprenderanno, perché proprio questa mattina
avrei dovuto avere un colloquio con l'Assessore competente e il
Sovrintendente all'Antichità e Belle Arti, il quale tuttavia è
rimasto bloccato a Caselle per motivi che ancora non conosco.
Faremo prossimamente un altro sopralluogo, prenderemo le opportune
decisioni, ma per ora la Presidenza della Giunta non pensa di dover
emettere un decreto, ma di dover stabilire semplicemente che entro
brevissimo tempo devono essere terminati gli scavi, indi gli studi
di questi reperti romani, in modo da poter riprendere i lavori.
PRESIDENTE
:
Ha chiesto di parlare il Consigliere
Péaquin per la replica; ne ha facoltà.
PEAQUIN
- (P.C.I.):
Sono soddisfatto della
risposta; mi auguro che i lavori possano essere ripresi al più
presto, anche se ritengo di enorme importanza avere trovato qualche
reperto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK