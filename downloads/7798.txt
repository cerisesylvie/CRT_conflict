Consiglio Regionale della Valle d'Aosta - Oggetto del Consiglio n. 2198 del 24 settembre 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2198 del 24 settembre 1986 - Resoconto
OGGETTO N. 2198/VIII - UTILIZZAZIONE E GESTIONE DEL NUOVO
CANILE REGIONALE. (Interrogazione).
PRESIDENTE:
Do lettura dell'interrogazione presentata dai
Consiglieri Torrione e Breuvé:
INTERROGAZIONE
Il nuovo canile regionale rischia di rimanere ancora a lungo
inutilizzato se non si adottano in merito opportuni
provvedimenti.
La costruzione infatti non solo risulta essere ultimata ma
anche collaudata per cui non esisterebbe alcun motivo ostativo ad
una sua sollecita utilizzazione che fra l'altro avrebbe il pregio
di eliminare il tragico inconveniente di vedere "ammassati" in una
struttura, assolutamente insufficiente e antigienica come quella
attuale del vecchio canile della città di Aosta, un numero di cani
provenienti non solo da Comune capoluogo ma anche da tutti gli
altri centri della Regione.
Allo scopo di ovviare agli inconvenienti sopra lamentati in
termini di tempo relativamente brevi, vista anche l'insostenibilità
della situazione sopraevidenziata, i sottoscritti Consiglieri
regionali
INTERROGANO
l'Assessore competente per conoscere:
a)
quali sono gli intendimenti della Giunta regionale
in merito alla gestione del nuovo canile regionale, tenuto conto
del fatto che l'attuale è gestito, per convenzione stipulata con il
Comune di Aosta, direttamente all'ENPA;
b)
se corrisponde a verità il fatto che la gestione
della nuova struttura verrebbe affidata direttamente al Comune di
Aosta;
c)
entro quale periodo di tempo si prevede comunque di
rendere funzionante la nuova struttura, essendo del tutto
insostenibile l'attuale situazione legata al funzionamento del
vecchio canile comunale;
d)
se non si ritiene, qualora si decidesse di fare
gestire a terzi il nuovo canile regionale, di sottoporre
l'eventuale convenzione all'esame della competente Commissione
consiliare.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON - (D.C.):
Esporrò la situazione del canile per
quello che riguarda lo stato dei lavori, che è tale da poter dire
che sono praticamente ultimati. Mancano alcuni piccoli dettagli
quali il forno inceneritore che è già in possesso
dell'Amministrazione presso l'Ospedale Beauregard e dovrebbe essere
trasferito; devono essere piazzate le cucce che ci sono state
richieste esplicitamente dall'ENPA; soprattutto deve essere
completata la pratica del collaudo amministrativo. Dopo di che si
tratterà di procedere all'allacciamento definitivo dell'Enel e di
valutare eventualmente una alimentazione d'acqua attraverso la
perforazione di un pozzo qualora l'acquedotto di Saint-Christophe
non fosse in grado di soddisfare alle esigenze del canile.
Questo per dire che i lavori sono ultimati, si tratta solo di
completare alcune piccole pratiche marginali. Lascio al Presidente
della Giunta esporre la situazione generale sulla volontà in ordine
alla gestione della struttura nel suo complesso.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Pour ce qui est des questions
techniques, comme l'a dit l'Assesseur, l'ensemble des travaux
devrait être achevé dans le plus bref délai, ce qui concerne aussi
la possibilité d'emploi conséquente.
Reste à voir qui devrait gérer le chenil. Jusqu'à présent le
chenil a été géré de la part de l'ENPA en accord avec la Commune.
On est en train d'évaluer une convention qui pourrait être la base
d'un accord à trois, d'un côté l'Administration régionale, qui a
construit le chenil, qui pourrait le donner à la Commune d'Aoste ou
à la Commune de Saint-Christophe, vu que le terrain concerné
appartient justement à la Commune de Saint-Christophe, de l'autre
côté l'ENPA, en se souhaitant que l'ENPA puisse résoudre ce
problème et avoir une gestion tout à fait normale - comme je pense
tout le monde se souhaite.
Je crois qu'au delà de qui ira gérer dans son ensemble cette
structure, il est important qu'on puisse arriver, comme il est dans
les soins de l'Administrations régionale qui s'est chargée de faire
cette construction, à résoudre le problème des chiens qui sont
abandonnés un peu partout.
Je suis convaincu que ce problème pourra être résolu si l'ENPA,
en tant qu'organe auquel sont confiées certaines compétences, agira
en accord avec l'Administration régionale, en particulier avec
l'Assessorat à l'Agriculture, qui à la suite de certaines
évolutions du règlement de l'ENPA, s'est chargé de certaines
compétences.
Alors, les deux en accord pourront donner une solution
définitive au problème qui est à la base de la construction de ce
chenil.
Je renouvelle l'intention de l'Administration régionale de
prévoir une convention, qu'ici on demande qu'elle soit transmise
aux Commissions compétentes (là on est d'accord à la transmettre)
et par la suite prévoir qu'il y ait cette gestion de la part de
l'organe compétent.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Apprendo con soddisfazione che
finalmente questo canile potrà essere utilizzato, anche perchè mi
risulta che la costruzione è praticamente terminata da parecchio
tempo.
Spero che l'Assessore Fosson riesca a piazzare le cuccette per i
cani in tempi brevissimi e a fare l'allacciamento, dopo di che si
potrà dire che il canile regionale può essere considerato
funzionante.
Devo fare una considerazione di carattere generale, e devo dare
atto all'Amministrazione regionale di essersi fatta carico della
costruzione di una struttura che in altre Regioni d'Italia è a
carico dei singoli Comuni. Quindi la situazione della nostra
Regione è una situazione atipica perché la legge prevede che ogni
Comune si doti di un canile e di un servizio di accalappiamento di
cani.
Qui giustamente, anche per la dimensione piccola dei Comuni
valdostani, bene ha fatto l'Amministrazione in passato a decidere
di costruire una struttura che abbia una possibilità di accogliere
tutti i cani della Regione e quindi che soddisfi esigenze più
generali. Sotto questo aspetto è senz'altro un fatto positivo,
anche perchè devo dire che l'attuale situazione del canile della
città di Aosta è allucinante. Era una situazione normale anni fa,
adesso è diventata assurda e paradossale, perchè in uno spazio
angusto sono letteralmente stivati - anche per una decisione
dell'ENPA - decine di cani che vivono in condizioni che non sono
senz'altro quelle che l'ENPA prospetta per i suoi protetti.
Sotto questo aspetto l'ENPA ha svolto una azione pregevole in
tutti questi anni, anche perchè da parte del Comune di Aosta non mi
risulta che siano intervenute particolari condizioni di frizione
fra Ente Comune e ENPA. Credo che la soluzione di dare in gestione
il nuovo canile (con una convenzione a tre) all'ENPA, possa essere
una situazione praticabile.
Proprio per l'attività che svolge l'ENPA c'è un dato da tenere
presente, e cioè sono circa 800 mediamente all'anno i cani che,
nell'ambito regionale e non solo nella città di Aosta, vengono
ricoverati dall'ENPA. Questa dimensione è tale che fa pensare che
il canile regionale abbia un suo significato perchè l'attività
dell'ENPA è in effetti una attività che non solo occupa numerosi
volontari, ma che ha un suo significato sul piano della protezione
degli animali e soprattutto dei cani.
Ho appreso con piacere questa disponibilità del Presidente della
Giunta di venire ad una soluzione anche di tipo convenzione con
l'ENPA, anche perchè quest'ultima gioca in campo regionale, ma
anche in campo nazionale, un ruolo estremamente importante, che a
volte viene sottovalutato. Mi sembra opportuno che la Regione si
faccia carico di questo problema, e con estrema disponibilità, ma
con altrettanto senso di responsabilità, esamini questo problema al
di fuori e al di sopra di qualsiasi polemica che possa avere
coinvolto anche l'Amministrazione regionale in questi ultimi tempi
per effetto di alcuni avvenimenti che si sono verificati
all'interno dell'ENPA.
Sotto questo aspetto mi dichiaro soddisfatto, mi auguro che
questa struttura possa iniziare la sua attività a tempi brevissimi,
perchè se si ha minimamente a cuore la sorte degli animali, non si
può pensare di protrarre nel tempo l'attuale situazione, che è una
situazione addirittura disastrosa per quanto riguarda quello che
resta del canile della città di Aosta.
Si dà atto che dalle ore 10,27 assume la Presidenza il Vice
Presidente Franco De Grandis.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK