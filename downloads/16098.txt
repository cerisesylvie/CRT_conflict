Consiglio Regionale della Valle d'Aosta - Oggetto del Consiglio n. 2448 del 5 marzo 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ENTI LOCALI
Comuni
SPORT E TEMPO LIBERO
Infrastrutture ricreativo-sportive
Sport invernali
Precedente
Successivo
Resoconto integrale del dibattito dell'aula
Oggetto del Consiglio n. 2448 del 5 marzo 1997 - Resoconto
SEDUTA POMERIDIANA DEL 6 MARZO 1997
OGGETTO N. 2448/X Disegno di legge: "Interpretazione autentica
dell'articolo 7 della legge regionale 23 dicembre 1992, n. 77
(Contributi regionali per facilitare l'acquisizione e il
mantenimento in esercizio, da parte dei comuni, di infrastrutture
sciistiche di interesse locale)".
Articolo 1 (Interpretazione autentica)
1. Il termine di cui all'articolo 7, comma 2, della legge
regionale 23 dicembre 1992, n. 77 (Contributi regionali per
facilitare l'acquisizione e il mantenimento in esercizio, da parte
dei comuni, di infrastrutture sciistiche di interesse locale) è
riferito all'esercizio finanziario dei comuni richiedenti il
contributo.
Articolo 2 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Presidente Ha chiesto la parola il relatore, Consigliere
Rini.
Rini (UV) Avrei volentieri dato per letta la relazione, solo che
era autorizzata la relazione orale, non l'ho fatta scritta, perciò
la devo per forza fare. Solo due parole, comunque.
Come ben sappiamo, con la legge regionale n. 77 del 1992,
nell'intento di salvaguardare il mantenimento e l'operatività delle
infrastrutture sciistiche di interesse locale, si è decisa
l'erogazione di aiuti finanziari ai comuni della Valle per favorire
l'acquisizione e il potenziamento di impianti di trasporto a fune,
e concorrere alle spese di esercizio degli impianti destinati
all'attività sciistica.
Il comma 2 dell'articolo 7 della legge n. 77 del 1992, in
seguito alle innovazioni normative introdotte da una nuova legge
del 1995, la n. 1, è diventato di difficile e dubbia
interpretazione per quanto riguarda il termine di presentazione
delle domande. La legge consente infatti anche ai comuni di
accedere a contributi sulle spese sostenute per il ripianamento
delle perdite risultanti dai bilanci di esercizio approvati dalle
società di impianti a fune, dove gli stessi sono presenti con
partecipazione di almeno il 75 percento.
Il comma 2 dell'articolo 7 della legge n. 77 del 1992 stabilisce
che le domande di finanziamento sulle spese di gestione degli
impianti siano presentate non oltre 60 giorni dal termine di
ciascun esercizio. Come esercizio si poteva intendere quello degli
impianti a fune o quello finanziario dei comuni. Finora si è
ritenuto di far decorrere il termine di presentazione dalla
chiusura dell'esercizio degli impianti a fune. Alcuni comuni hanno
segnalato l'opportunità che il termine sia riferito alla chiusura
dell'esercizio finanziario comunale, in quanto i bilanci comunali
sono sfasati di circa 5-6 mesi rispetto a quelli degli impianti di
risalita.
Con l'accoglimento del suggerimento dei comuni diamo
un'interpretazione autentica del comma 2 dell'articolo 7 della
legge n. 77, dando così la possibilità ad alcuni di essi di poter
incassare la provvidenza prevista.
È da segnalare che l'originaria interpretazione tendeva ad
accelerare il tempi di erogazione delle provvidenze, ma in pratica
ha messo in difficoltà alcuni enti locali.
In V Commissione qualcuno aveva proposto di rifare la legge, ma
poi il buon senso è prevalso per cui, limitandoci
all'interpretazione autentica, permettiamo la sanatoria del
pregresso.
Presidente Si passa all'esame dell'articolato.
Pongo in votazione l'articolo 1:
Presenti, votanti e favorevoli: 28
Presidente Pongo in votazione l'articolo 2:
Presenti, votanti e favorevoli: 28
Presidente Pongo in votazione la legge nel suo complesso:
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK