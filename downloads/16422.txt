Consiglio Regionale della Valle d'Aosta - Oggetto del Consiglio n. 2805 del 22 ottobre 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMBIENTE
Precedente
Successivo
Resoconto integrale del dibattito dell'aula
Oggetto del Consiglio n. 2805 del 22 ottobre 1997 - Resoconto
SEDUTA ANTIMERIDIANA DEL 22 OTTOBRE 1997
OGGETTO N. 2805/X Disegno di legge: "Disciplina della vigilanza
e del controllo sugli atti dell'Agenzia regionale per la protezione
dell'ambiente (ARPA)".
Articolo 1 (Oggetto)
1. La presente legge disciplina la vigilanza e il controllo
sugli atti dell'Agenzia regionale per la protezione dell'ambiente
(ARPA), previsti dall'articolo 3, comma 1, della legge regionale 4
settembre 1995, n. 41 (Istituzione dell'Agenzia regionale per la
protezione dell'ambiente (ARPA) e creazione, nell'ambito dell'Unità
sanitaria locale della Valle d'Aosta, del Dipartimento di
prevenzione e dell'Unità operativa di microbiologia).
Articolo 2 (Vigilanza)
1. Ai fini dell'esercizio della vigilanza:
a) il Direttore generale dell'ARPA deve fornire alla Presidenza
della Giunta regionale, nei tempi dalla stessa stabiliti, tutte le
informazioni, i dati e le notizie richiesti;
b) il Presidente della Giunta regionale può disporre ispezioni e
verifiche presso gli uffici e i servizi dell'ARPA.
Articolo 3 (Atti soggetti a controllo)
1. Sono soggetti a controllo preventivo di legittimità i
seguenti atti dell'ARPA:
a) bilancio di previsione;
b) assestamenti e variazioni di bilancio;
c) conto consuntivo;
d) impegni di spesa pluriennali;
e) determinazione della dotazione organica del personale;
f) contratto decentrato di cui all'articolo 20, comma 2, della
legge regionale 41/1995;
g) provvedimenti di autorizzazione ai dipendenti dell'ARPA allo
svolgimento di incarichi professionali;
h) acquisti, alienazioni, appalti, convenzioni ed in generale
tutti i contratti quando superino l'importo di 50 milioni.
2. Il Direttore generale dell'ARPA può, inoltre, sottoporre al
controllo preventivo della Giunta regionale, motivando la
richiesta, ogni altro atto che ritenga opportuno salvo:
a) le deliberazioni di mera esecuzione;
b) le deliberazioni meramente ripetitive e confermative;
c) le deliberazioni prive di contenuto dispositivo.
3. Gli atti soggetti al controllo della Giunta regionale non
possono essere dichiarati immediatamente eseguibili.
Articolo 4 (Termini per l'esercizio del controllo)
1. La Giunta regionale esercita il controllo di cui all'articolo
3, commi 1 e 2, entro trenta giorni dal ricevimento dell'atto,
anche in forma di silenzio-assenso.
2. I provvedimenti diventano definitivi:
a) quando sono approvati;
b) qualora entro trenta giorni dal ricevimento dell'atto la
Giunta regionale non abbia provveduto al suo annullamento.
Articolo 5 (Procedure di approvazione)
1. Gli atti di cui all'articolo 3, commi 1 e 2, sono trasmessi,
entro dieci giorni dall'adozione, in duplice copia, alla struttura
regionale competente, individuata dalla Giunta regionale ai sensi
dell'articolo 8 della legge regionale 23 ottobre 1995, n. 45
(Riforma dell'organizzazione dell'Amministrazione regionale della
Valle d'Aosta e revisione della disciplina del personale), di
seguito denominata struttura regionale competente.
2. Del ricevimento degli atti da parte della struttura regionale
competente è dato tempestivo avviso all'ARPA con l'esatta
indicazione della data di arrivo; da tale data decorrono i termini
per l'esame da parte della Giunta regionale.
Articolo 6 (Modalità di controllo)
1. L'istruttoria sugli atti dell'ARPA di cui all'articolo 3,
commi 1 e 2, è predisposta dalla struttura regionale competente
che, in materie non di propria competenza, si avvale della
collaborazione delle altre strutture dell'Amministrazione
regionale.
2. La struttura regionale competente può richiedere direttamente
all'ARPA informazioni o chiarimenti sugli atti soggetti a
controllo.
3. I chiarimenti e gli eventuali elementi integrativi devono
essere forniti entro venti giorni dalla data di ricevimento della
relativa richiesta.
4. La richiesta di chiarimenti interrompe i termini per
l'esercizio del controllo una sola volta.
5. Le decisioni della Giunta regionale sono comunicate all'ARPA
a cura della struttura regionale competente.
Articolo 7 (Atti non soggetti a controllo)
1. Gli atti non soggetti a controllo, tranne quelli che, ai
sensi dell'articolo 3, comma 2, il Direttore generale dell'ARPA
decida volontariamente di sottoporre a controllo, diventano
esecutivi decorsi dieci giorni dalla data di pubblicazione
all'albo.
2. Gli atti di cui al comma 1 possono essere dichiarati
immediatamente eseguibili per specifiche ragioni d'urgenza da
motivare nel provvedimento.
Articolo 8 (Pubblicazione degli atti)
1. Tutti gli atti dell'ARPA sono pubblicati all'albo entro otto
giorni dalla loro adozione, per un periodo di dieci giorni
consecutivi.
Articolo 9 (Invio degli atti)
1. Tutti gli atti dell'ARPA sono inviati, per conoscenza, entro
dieci giorni dall'adozione, al Collegio dei revisori dei conti di
cui al Capo III della legge regionale 41/1995 ed alla struttura
regionale competente.
Articolo 10 (Potere generale di annullamento)
1. La Giunta regionale può annullare in ogni momento, d'ufficio
o su segnalazione, atti amministrativi dell'ARPA ritenuti
illegittimi.
Articolo 11 (Controllo dell'attività e dei risultati di
gestione)
1. L'attività ed i risultati di gestione dell'ARPA sono soggetti
al controllo della Giunta regionale.
2. La struttura regionale competente formula all'ARPA eventuali
osservazioni in ordine all'attività, alla regolarità amministrativa
degli atti ed alla conformità degli stessi alla programmazione
regionale con particolare riguardo ai risultati tecnici ed
amministrativi conseguiti.
Articolo 12 (Controllo sostitutivo)
1. In caso di ritardo o di inadempimento da parte dell'ARPA
nell'attuazione di atti di indirizzo, di direttive vincolanti
regionali, o di mancato adeguamento ai rilievi sul controllo
dell'attività e dei risultati di gestione, nonché in tutti i casi
di inadempienza ad obblighi di legge, il Presidente della Giunta
regionale, previa diffida, provvede in via sostitutiva anche
mediante la nomina di un commissario ad acta.
2. Le spese per l'invio del commissario sono sostenute dall'ARPA
salvo rivalsa a carico del Direttore generale o dei dipendenti
eventualmente responsabili.
Articolo 13 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Presidente Ha chiesto la parola l'Assessore alla sanità, salute
e politiche sociali, Vicquéry.
Vicquéry (UV) Je veux inviter le Conseil régional à prendre en
examen le projet de loi modifié par la IIème Commission. Il s'agit
d'un projet de loi important, vu que l'ARPA est devenue
opérationnelle depuis le 1er janvier de cette année.
Jusqu'à aujourd'hui nous avons un système de contrôle qui est
déterminé par une délibération de la Junte régionale, mais ce
système doit être modifié car il est un peu trop rigide.
Ce projet de loi, qui est le résultat d'une série de
consultations aussi avec les responsables de l'ARPA - et j'en
profite de l'occasion pour remercier la IIème Commission permanente
du Conseil qui a modifié le texte original -, c'est un projet qui
s'avère indispensable et urgent pour réglementer le système de
fonctionnement de cette Agence.
Presidente La discussione generale è aperta. Ha chiesto la
parola il Consigliere Dujany.
Dujany (Aut) Solo per indicare la posizione del Gruppo degli
Autonomisti sull'argomento.
Ci asterremo su questo progetto di legge in quanto rileviamo che
in particolare il controllo, pur essendo stato migliorato rispetto
al testo presentato dalla Giunta regionale e a seguito dei lavori
della Commissione, risulta ancora troppo oppressivo e pregnante e
non è più tollerabile presentare ancora dei testi di legge che
denotano un fortissimo accentramento nel potere della Giunta, con
una manifesta e palese sfiducia nei confronti degli enti
strumentali della Regione.
È vero che questo testo di legge non rappresenta una novità, nel
senso che ripercorre un'impostazione che c'è stata nel tempo,
quella cioè di prevedere il controllo nei confronti di tutti quegli
enti strumentali della Regione. In questo senso quindi si può dire
che sia un testo fatto al ciclostile rispetto a testi del
passato.
Tuttavia vi sono nuove sensibilità che stanno emergendo e devo
riconoscere che anche a livello nazionale - seppure in modo molto
timido - la stessa riforma dei decreti Bassanini sta determinando
un nuovo controllo verso gli enti locali e verso gli enti
strumentali. E mi chiedo come il PDS locale possa essere ancora
così saldamente ancorato ad un'organizzazione bolscevica del
potere, quando a livello nazionale emergono invece alcune timide
tendenze di decentramento, anche se ben lontane dall'ipotesi
federalista, che voglio ricordare.
Per quel che riguarda il controllo di legittimità rispetto agli
atti della Regione, essi sono stati ristretti ai soli regolamenti e
agli atti riguardanti gli adempimenti comunitari.
Per quel che riguarda invece i controlli del CO.RE.CO., le
verifiche riguarderanno soltanto gli statuti dei comuni, i
regolamenti comunali esclusi quelli sull'autonomia organizzativa e
contabile, i bilanci e i rendiconti della gestione degli enti
locali.
Qui invece siamo ancorati ad un tipo di controllo molto forte,
ben lontano dai principi del federalismo.
Un secondo elemento che reputiamo negativo è che queste scelte
non vanno a determinare una verifica del potere regionale rispetto
a degli indirizzi che il potere stesso si è dato sul piano politico
generale, ma vanno a rafforzare ancora di più la burocrazia
regionale, denominata nel presente disegno di legge come struttura
regionale competente, a danno di un controllo politico. Non esiste
neppure un qualche beneficio da parte dell'organo politico, ma si
tratta soltanto ancora una volta di trovare degli strumenti di
burocratizzazione, fra l'altro addirittura preventivi rispetto
all'emissione dell'organo competente.
Sembra assurdo addirittura dall'altra parte delegittimare ancora
la figura del direttore generale dell'ARPA, che già di per sé
dovrebbe esprimere un parere di legittimità rispetto all'atto,
permettendogli di sottoporre al controllo preventivo della Giunta
anche ogni altro provvedimento diverso da quelli detti sopra.
Vediamo che anche gli acquisti e le alienazioni devono essere
oggetto di autorizzazione preventiva, mentre anche i decreti
Bassanini - al riguardo è sufficiente prendere visione degli
articoli 12 e 13 in materia di alienazione di immobili di proprietà
pubblica e in materia di accettazione di donazione e di acquisti di
beni stabili - tendono ad innovare dando maggiore discrezionalità e
riconoscendo maggiore responsabilità all'organo.
Un ulteriore elemento che mi pare veramente assurdo è anche il
meccanismo tramite il quale si individuano al punto 5 le procedure
per l'approvazione degli atti. E cioè non si tiene conto, per quel
che riguarda la data di arrivo dell'atto, del momento di ricezione
reale, ma del momento in cui la Regione stessa comunicherà all'ARPA
l'esatta data di arrivo del provvedimento stesso. Questo perché
probabilmente esiste una tale confusione nella gestione di questi
momenti, tra il momento di arrivo alla Regione e il momento
dell'effettivo esame dell'atto, che c'è bisogno addirittura di
regolare con legge un fatto che è dovuto soltanto a disfunzioni da
parte della Regione.
Quindi, anziché mettere mano per superare queste disfunzioni
interne all'organo anche in un dato così semplicistico, che è
quello della ricezione degli atti, si preferisce approntare una
norma di questo tipo, che avrà come effetto quello di allungare
ancora di più i tempi di approvazione degli atti. Per queste
ragioni il Gruppo degli Autonomisti si asterrà.
Presidente Se nessun altro chiede la parola, dichiaro chiusa la
discussione generale.
Si passa all'esame dell'articolato nel nuovo testo predisposto
dalla II Commissione.
Pongo in votazione l'articolo 1:
Presenti: 28
Votanti e favorevoli: 26
Astenuti: 2 (Chiarello e Rocchio)
Presidente Pongo in votazione l'articolo 2:
Presenti: 28
Votanti e favorevoli: 26
Astenuti: 2 (Chiarello e Rocchio)
Presidente Pongo in votazione l'articolo 3:
Presenti: 29
Votanti e favorevoli: 20
Astenuti: 9 (Chiarello, Collé, Dujany, Lanièce, Marguerettaz,
Parisi, Rocchio, Tibaldi e Viérin M.)
Presidente Pongo in votazione l'articolo 4:
Presenti: 30
Votanti e favorevoli: 20
Astenuti: 10 (Aloisi, Chiarello, Collé, Dujany, Lanièce,
Marguerettaz, Parisi, Rocchio, Tibaldi e Viérin M.)
Presidente Pongo in votazione l'articolo 5:
Presenti: 30
Votanti e favorevoli: 20
Astenuti: 10 (Aloisi, Chiarello, Collé, Dujany, Lanièce,
Marguerettaz, Parisi, Rocchio, Tibaldi e Viérin M.)
Presidente Pongo in votazione l'articolo 6:
Presenti: 30
Votanti e favorevoli: 20
Astenuti: 10 (Aloisi, Chiarello, Collé, Dujany, Lanièce,
Marguerettaz, Parisi, Rocchio, Tibaldi e Viérin M.)
Presidente Pongo in votazione l'articolo 7:
Presenti: 30
Votanti e favorevoli: 20
Astenuti: 10 (Aloisi, Chiarello, Collé, Dujany, Lanièce,
Marguerettaz, Parisi, Rocchio, Tibaldi e Viérin M.)
Presidente Pongo in votazione l'articolo 8:
Presenti: 30
Votanti e favorevoli: 20
Astenuti: 10 (Aloisi, Chiarello, Collé, Dujany, Lanièce,
Marguerettaz, Parisi, Rocchio, Tibaldi e Viérin M.)
Presidente Pongo in votazione l'articolo 9:
Presenti: 30
Votanti e favorevoli: 20
Astenuti: 10 (Aloisi, Chiarello, Collé, Dujany, Lanièce,
Marguerettaz, Parisi, Rocchio, Tibaldi e Viérin M.)
Presidente Pongo in votazione l'articolo 10:
Presenti: 30
Votanti e favorevoli: 20
Astenuti: 10 (Aloisi, Chiarello, Collé, Dujany, Lanièce,
Marguerettaz, Parisi, Rocchio, Tibaldi e Viérin M.)
Presidente Pongo in votazione l'articolo 11:
Presenti: 30
Votanti e favorevoli: 20
Astenuti: 10 (Aloisi, Chiarello, Collé, Dujany, Lanièce,
Marguerettaz, Parisi, Rocchio, Tibaldi e Viérin M.)
Presidente Pongo in votazione l'articolo 12:
Presenti: 30
Votanti e favorevoli: 20
Astenuti: 10 (Aloisi, Chiarello, Collé, Dujany, Lanièce,
Marguerettaz, Parisi, Rocchio, Tibaldi e Viérin M.)
Presidente Pongo in votazione l'articolo 13:
Presenti: 30
Votanti e favorevoli: 20
Astenuti: 10 (Aloisi, Chiarello, Collé, Dujany, Lanièce,
Marguerettaz, Parisi, Rocchio, Tibaldi e Viérin M.)
Presidente Pongo in votazione la legge nel suo complesso:
Presenti: 30
Votanti e favorevoli: 20
Astenuti: 10 (Aloisi, Chiarello, Collé, Dujany, Lanièce,
Marguerettaz, Parisi, Rocchio, Tibaldi e Viérin M.)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK