Consiglio Regionale della Valle d'Aosta - Oggetto del Consiglio n. 3207 del 17 marzo 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3207 del 17 marzo 1992 - Resoconto
OGGETTO N. 3207/IX Finanziamenti ai comuni per la
realizzazione di piste ciclabili.
(Interpellanza)
Presidente
Do lettura dell'interpellanza presentata dal
Consigliere Riccarand.
Interpellanza Appreso che alla Giunta regionale sono
pervenute le domande di una ventina di comuni della Valle d'Aosta
per usufruire di finanziamenti statali per la realizzazione di
piste ciclabili;
appreso altresì che la Giunta regionale avrebbe accolto ed
inoltrato ai competenti uffici dello Stato solo la domanda del
Comune di Aosta;
il sottoscritto Consigliere regionale del gruppo Verde
Alternativo
interpella
la Giunta regionale per sapere:
1) quali comuni della Valle d'Aosta hanno fatto richiesta di
usufruire di finanziamenti per realizzare piste ciclabili;
2) per quali motivi è stata accolta la domanda di un solo comune
e quali sono le caratteristiche del progetto accettato dalla
Regione;
3) gli estremi dei provvedimenti della Giunta regionale in
merito alla questione "piste ciclabili";
4) che cosa intende fare per consentire a tutti i comuni che
hanno presentato progetti validi per la realizzazione di piste
ciclabili di ottenere adeguati finanziamenti e se non ritiene
opportuno intervenire con appositi fondi regionali.
Presidente
Ha chiesto di parlare il Presidente della
Giunta Bondaz, ne ha facoltà.
Bondaz (DC)
Risponderò per singoli punti
all'interpellanza presentata.
Punto n. 1. I comuni valdostani che hanno richiesto di essere
ammessi al finanziamento previsto della legge 21 giugno 1991 n. 208
sono i seguenti: Brusson, Aymavilles, Gressan, Châtillon,
Montjovet, Gressoney-La-Trinité, Cogne, Charvensod, Saint-Vincent,
Sarre, La Thuile, Villeneuve, Ayas, Courmayeur, Perloz,
Champorcher, Torgnon, Aosta, Verres, Donnas, Gignod,
Pré-Saint-Didier.
Punto n. 2. La procedura prevista dall'articolo 2 della legge in
argomento prevedeva che ad usufruire dei benefici finanziari
fossero i comuni individuati con il decreto del Ministro per i
problemi delle aree urbane su proposta delle Regioni, da
formalizzarsi entro trenta giorni dall'entrata in vigore della
legge, cioè non oltre il 30 agosto 1991.
In considerazione dello scarso lasso di tempo disponibile, gli
uffici della Presidenza della Giunta provvedevano con telegramma in
data 7 agosto 1991 a richiedere a tutti i comuni valdostani di
segnalare l'interesse alla missione ed ai benefici della legge
stessa.
Sulla base delle segnalazioni pervenute, da ventiquattro comuni,
si provvedeva in data 20 agosto 1991 a segnalare al Ministero il
nominativo dei comuni valdostani interessati al finanziamento.
Successivamente, in data 6 settembre 1991, lo stesso Ministero
rappresentava l'esigenza di ottenere dalla Regione una
deliberazione che individuasse formalmente gli enti locali ed il
relativo programma di intervento ai sensi dell'articolo 2, comma
3.
Si richiedeva, a tal fine, ai comuni già segnalati, di
trasmettere gli elaborati relativi al programma di intervento, al
fine di consentire una valutazione dell'opera prevista. La
richiesta veniva riscontrata da ventidue comuni su ventiquattro e
la docum-entazione pervenuta è stata preventivamente analizzata
dall'Uffi-cio viabilità dell'Assessorato dei lavori pubblici.
In seguito, in una riunione di servizi, convocata da questa
Presi-denza con rappresentanti dell'Assessorato al turismo,
dell'As-sessorato ai lavori pubblici, del Servizio studi programmi
e pro-getti dell'Ufficio urbanistico, venivano valutate le
risultanze dell'istruttoria preliminare e si proponeva alla Giunta
regionale di approvare esclusivamente il programma presentato dal
Comune di Aosta, essendo l'unico ad essere corredato da tutta la
documen-tazione prevista dalla legge all'articolo 2 comma 2 della
legge in questione. Gli elaborati presentati dal Comune di Aosta
riguar-dano la realizzazione di una pista ciclabile sugli assi
nord-sud ed est-ovest della città.
Punto n. 3. La Giunta regionale sulla questione delle piste
ciclabili ha adottato il provvedimento n. 1614 in data 17 febbraio
1992. Punto n. 4. I progetti presentati dai comuni e ritenuti
mancanti di requisiti di cui alla legge 28 giugno 1991, n. 208,
restano comunque valutabili per diverse forme di finanziamento
anche con fondi regionali.
Presidente
Il consigliere Riccarand intende replicare,
ne ha facoltà.
Riccarand (VA)
Io credo che sia significativo che
ventiquattro comuni interpellati con urgenza tramite un telegramma
abbiano espresso il loro inte-resse per realizzare, sul loro
territorio, delle piste ciclabili e che poi, sempre in tempi
ristrettissimi, ventidue di questi ventiquattro comuni abbiano
trasmesso un'elaborazione progettuale sia pure non completa,
dimostrando concretamente la loro volontà a procedere in questa
direzione. Quindi, se è successo che questi progetti non erano
completi di tutta la documentazione richiesta dalla legge dello
Stato, e forse non era neanche opportuno trasmettere molti progetti
per i finanziamenti, essendo questi limitati, io credo che sia
importante riprendere questa disponibilità, questa volontà dei
comuni con un intervento a livello regionale.
Mi dichiaro, quindi, sostanzialmente soddisfatto
dell'esposizione del Presidente della Giunta, che esprime questa
disponibilità da parte della Giunta regionale ad intervenire, anche
con i fondi regionali, con delle proposte e delle normative a
livello regionale, per favorire la messa in opera, nei comuni della
Valle d'Aosta che intendono attuarla, di una rete di questo tipo,
che sicuramente permette la realizzazione di strutture di trasporto
significative e importanti per il nostro territorio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK