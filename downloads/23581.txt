Consiglio Regionale della Valle d'Aosta - Oggetto del Consiglio n. 2659 del 18 aprile 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ELEZIONI
GIUNTA REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2659 del 18 aprile 2007 - Resoconto
OGGETTO N. 2659/XII - Discussione generale congiunta delle
proposte di legge nn. 115, 167 e 139. (Ritiro della proposta di
legge n. 115)
Presidente
- Come convenuto, secondo blocco di argomenti,
quindi punti n. 27, n. 30.2 e n. 33. Convenite di fare una
discussione generale congiunta?
La parola al relatore della proposta di legge n. 115,
Consigliere Ferraris.
Ferraris (GV-DS-PSE)
- Solo per comunicare al Consiglio
il ritiro della proposta di legge n. 115, visto che c'è un testo
concordato in I Commissione.
Presidente
- La proposta di legge n. 115 è ritirata.
Articolo 1
(Oggetto)
1. Ai sensi dell'articolo 15, comma secondo, della legge
costituzionale 26 febbraio 1948, n. 4 (Statuto speciale per la
Valle d'Aosta), la presente legge determina le modalità di elezione
del Presidente e del Vice-Presidente della Regione e degli
assessori, nonché i rapporti tra gli organi della Regione.
Articolo 2
(Presidente della Regione)
1. Il Presidente della Regione è eletto dal Consiglio
regionale fra i suoi componenti, subito dopo la nomina del
Presidente del Consiglio e dell'Ufficio di presidenza.
2. L'elezione si effettua a scrutinio segreto a maggioranza
assoluta e, dopo il secondo scrutinio, a maggioranza
relativa.
3. Il Presidente della Regione, subito dopo la sua
elezione:
a) presenta il programma di maggioranza;
b) propone, al fine dell'approvazione da parte del Consiglio
regionale, la distribuzione delle competenze tra la Presidenza e la
Vice-Presidenza della Regione e i vari assessorati;
c) propone il Vice-Presidente e i sei assessori che
compongono la Giunta.
Articolo 3
(Giunta regionale)
1. Gli assessori sono nominati a scrutinio segreto dal
Consiglio regionale, su proposta del Presidente della
Regione.
2. Chi ha ricoperto per due mandati consecutivi incarichi
all'interno della Giunta regionale non è, allo scadere del secondo
mandato, immediatamente rieleggibile all'interno della Giunta
stessa. E' consentito un terzo mandato consecutivo se uno dei due
mandati precedenti ha avuto durata inferiore a due anni, sei mesi
ed un giorno, per causa diversa dalle dimissioni
volontarie.
3. Nella composizione della Giunta regionale deve essere
assicurata la presenza di entrambi i sessi.
Articolo 4
(Vice-presidente)
1. Il Vice-Presidente della Regione è nominato a scrutinio
segreto dal Consiglio regionale fra i suoi componenti, su proposta
del Presidente della Regione.
2. Il Vice-Presidente sostituisce il Presidente della Regione
in caso di assenza o di impedimento temporanei e svolge le funzioni
di assessore competente in materia di bilancio e di
finanze.
Articolo 5
(Mozione di sfiducia)
1. Il Consiglio regionale può esprimere la sfiducia nei
confronti del Presidente della Regione, del Vice-Presidente o dei
singoli assessori mediante mozione motivata, sottoscritta da almeno
sette consiglieri, e approvata a maggioranza assoluta dei
consiglieri assegnati, per votazione nominale ovvero, su richiesta
di almeno sette consiglieri, a scrutinio segreto.
2. La mozione non può essere messa in discussione e votata
prima di tre giorni e dopo quindici giorni dalla
presentazione.
3. L'approvazione della mozione di sfiducia nei confronti del
Presidente della Regione comporta le dimissioni dello stesso e
della Giunta regionale. Dopo l'approvazione della mozione di
sfiducia, il Presidente della Regione e la Giunta rimangono in
carica solo per l'ordinaria amministrazione, salva l'adozione degli
atti indifferibili ed urgenti, fino all'elezione del nuovo
Presidente della Regione e della Giunta regionale.
4. L'approvazione della mozione di sfiducia nei confronti del
Vice-Presidente e dei singoli assessori comporta le dimissioni
degli stessi e determina l'assunzione ad interim delle funzioni
assessorili da parte del Presidente della Regione fino alla nomina
dei nuovi assessori.
5. Nell'ipotesi in cui sia sfiduciato il Vice-Presidente, il
Presidente della Regione delega un assessore a sostituirlo in caso
di assenza o di impedimento temporanei fino alla nomina del nuovo
Vice-Presidente della Regione
.
Articolo 6
(Scioglimento del Consiglio regionale)
1. Le dimissioni contestuali della maggioranza dei componenti
del Consiglio regionale comportano lo scioglimento dello stesso e
la decadenza del Presidente della Regione e della Giunta regionale.
Si considerano contestuali le dimissioni prodotte entro cinque
giorni decorrenti dalla data di presentazione delle prime
dimissioni.
2. Entro cinque giorni dal verificarsi delle condizioni di
cui al comma 1, il Presidente del Consiglio regionale ne dà
comunicazione ai consiglieri e al Presidente della Regione che,
entro i successivi quindici giorni, indice le elezioni per il
rinnovo del Consiglio regionale, fissandone la data entro i novanta
giorni successivi.
La parola al relatore della proposta di legge n. 167,
Consigliere Cesal.
Cesal (UV)
- Je crois à ce point que nous pouvons
procéder avec l'examen du projet de loi n° 167 pour ce qui est
"Disposizioni in materia di modalità di elezione del Presidente
della Regione e degli Assessori, di presentazione e di approvazione
della mozione di sfiducia e di scioglimento del Consiglio
regionale", que j'ai présenté et signé avec les collègues Lavoyer,
Viérin Marco, Ferraris, Frassy, Ottoz, Sandri et Vicquéry.
La réforme Constitutionnelle de 2001, avec la loi n° 2 de la
même année, a attribué aux 5 Régions à Statut spécial une plus
grande autonomie en ce qui concerne l'adoption des propres lois
électorales et de la forme de Gouvernement. La matière a été
déconstitutionnalisée à l'occasion tout en prévoyant pour sa
modification, une procédure renforcée: majorités qualifiées,
publication durant les 3 mois suivants et éventuel référendum
confirmatif. C'est en quelque sorte l'essor des 3 desseins de loi
que nous sommes en train d'examiner aujourd'hui et demain.
Le texte législatif que nous soumettons à l'attention de ce
Conseil a son point de repère dans l'article 15 de notre Statut
d'autonomie et se pose comme objectif de déterminer la forme de
Gouvernement de la Région, les modalités d'élection du Président et
des Assesseurs et établit les procédures des rapports entre les
différents organes de la Région. Il prévoit, en outre, la
possibilité de présenter et d'approuver une motion de censure
motivée contre le Président du Gouvernement et réglemente la
dissolution du Conseil de la Vallée, en introduisant le principe de
la prorogation des fonctions qui empêche, dans les faits,
l'obligation de recourir au Commissaire gouvernemental. Le
caractère renforcé pour l'approbation de la loi, qui est aussi
dénommé "loi statutaire" détermine donc la nécessité de respecter
les procédures et les obligations prévues par ledit article 15 du
Statut.
Pour entrer dans le détail de cette initiative législative, je
vous signale qu'à l'article 1
er
on indique l'objet de la
loi et ses finalités. A l'article 2, on confirme l'élection du
Président de la Région par le Conseil de la Vallée. Le choix du
Président est effectué parmi les composants de l'Assemblée à
bulletin secret et le candidat indiqué doit obtenir la majorité
absolue des Conseillers régionaux attribués. On introduit, et c'est
une des nouveautés, la figure du Vice-président dont les fonctions,
en substitution du Président, sont réglementées par l'article 3.
L'article 3, déjà cité, introduit aussi l'impossibilité de
recouvrir pendant plus de 2 législatures consécutives les fonctions
attribuées aux membres de l'Exécutif régional. A l'article 4 on
attribue au Président de la Région la prérogative de proposer les
membres du Gouvernement régional et on établit que la votation, de
la part du Conseil de la Vallée, soit unique pour tous les adjoints
indiqués (c'est une autre nouveauté insérée dans ce texte car
jusqu'à maintenant on procédait à la votation séparée des
différents candidats).
L'article 5 réglemente la motion de censure constructive envers
le Président de la Région. Cette nouvelle initiative est
caractérisée par la nécessité de prévoir l'indication du nouveau
candidat à la charge de Président, de son programme de
Gouvernement, du numéro et de l'articulation des Assessorats, ainsi
que les nominatifs des composants du nouveau Gouvernement, y
compris l'indication du nouveau Vice-président. La motion de
censure constructive doit être signée par au moins 1/3 des
Conseillers attribués à la Région et ne peut être mise en votation
et votée que 3 jours après sa présentation et discutée dans un
délai maximum des 15 jours. La motion est approuvée à majorité
absolue des Conseillers attribués, par appel uninominal (c'est une
nouveauté aussi celle-ci) et comporte la cessation immédiate de la
charge recouverte par le Président censuré, du Gouvernement
régional y afférent et détermine immédiatement la prise en charge
des fonctions par le nouveau Président et de son Gouvernement. Il
s'agit d'une prévision législative tout à fait nouvelle qui
constitue un bon moyen pour éviter les crises sans possibilité de
solution.
A l'article 6, on réglemente la motion de censure individuelle
envers les Assesseurs. La motion doit être signée par 1/5 des
Conseillers attribués à la Région et comporte l'adoption de la même
procédure déjà illustrée. Dans le cas où la censure serait adressée
au Vice-président, le Président de la Région indique un autre
Assesseur qui assumera les fonctions de Vice-président. L'élection
du nouvel Assesseur est effectuée sur proposition du Président de
la Région, à bulletin secret et à la majorité absolue des
Conseillers attribués (c'est-à-dire au moins 18 Conseillers pour ce
qui est la composition de l'actuel Conseil régional). L'article 7
réglemente le cas de mort, empêchement perpétuel, décadence et
démission des membres du Gouvernement régional. Cet article
détermine aussi les procédures pour la dissolution anticipée du
Conseil régional, tant pour ce qui est de la démission simultanée
de la majorité des Conseillers attribués que pour l'impossibilité
de former une majorité dans les 60 jours des élections ou de la
démission du Président. On y prévoit aussi la prorogation des
pouvoirs du Président et du Gouvernement pour ce qui est de
l'administration ordinaire et exclusivement pour l'adoption des
actes urgents jusqu'à la première réunion du nouveau Conseil de la
Vallée. Les dispositions transitoires dont à l'article 9 indiquent
que les dispositions de la présente loi ne s'appliquent qu'à partir
des premières élections pour le renouvellement du Conseil de la
Vallée successives à la date de son entrée en vigueur. Les charges
déjà recouvertes jusqu'à maintenant à l'intérieur du Gouvernement
régional ne comportent aucune limitation pour ce qui est de
l'alinéa 3, article 3 de la loi et n'auront donc aucune incidence
sur les actuels membres du Gouvernement régional.
Les considérations politiques qui découlent de ce projet de loi
sont tout à fait claires et toutes extrêmement positives. On
réaffirme avant tout la centralité du Conseil de la Vallée, cet
organisme qui a caractérisé les 60 dernières années de vie de cette
Région. Il s'agit d'un organe incontournable, encore vital. Son
importance historique, même d'un point de vue symbolique, est
restée inaltérée dans le temps et continue à garantir la continuité
de l'action politique comme nous l'avons connue et vécue
jusqu'ici.
Les forces politiques qui ont signé ce projet de loi estiment
qu'il est indispensable de réaffirmer ces principes et refusent
toutes les initiatives qui visent à déplacer le pouvoir décisionnel
à d'autres instances ou à d'autres instruments de démocratie plus
ou moins directe. Le modèle qui a régi, dans le récent passé, cette
Région se base sur le principe de la démocratie représentative. Il
a permis à notre vallée de jouir d'une longue période de
développement social, économique et culturel sans pareil et
représente, malgré toutes les critiques que nous entendons toutes
les réunions dans cette salle, un exemple et un modèle dont les
bénéfices dépassent amplement les aspects négatifs. Renoncer à ces
principes signifierait se lancer dans des aventures sans retour,
signifierait désavouer un passé qui nous a permis de devenir l'une
des Régions les plus riches d'Europe, tout en ayant comme point de
départ la pauvreté et la misère. Nous voulons donc rester fidèles à
notre histoire et aux éléments essentiels qui l'ont marquée. Nous
laissons à d'autres, qui se sont improvisés acteurs de l'actuel
scénario politique valdotain, le soin de prôner des modèles tout à
fait différents, qui fonctionnent peut être dans d'autres réalités,
mais qui ne peuvent pas être transplantés sans un parcours
d'approche et d'approfondissement lent, graduel et articulé. Cette
Région et ses organismes institutionnels doivent être modernisés,
cette loi représente un premier pas dans cette direction, mais il
faut agir sans hâte, et surtout solliciter la participation de
toutes les composantes politiques et sociales de cette communauté.
Les modèles élitaires, sont peut-être suggestifs à une première
approche superficielle, mais ne supportent jamais un examen
attentif et surtout se décomposent à l'épreuve des faits. Nous
avons donc voulu, pour conclure, rester les pieds sur terre,
apporter les modifications nécessaires, sans nous faire prendre par
la frénésie du changement à tout prix, surtout quand celui-ci n'est
pas nécessaire et surtout quand il n'est pas utile.
Presidente
- La parola al relatore della proposta di
legge n. 139, il Consigliere Bortot.
Bortot (Arc-VA)
- Le proposte di legge regionali n. 138,
n. 139, n. 140 e n. 141 rappresentano la prima applicazione
concreta della legge regionale n. 19/2003 che ha introdotto nella
normativa lo strumento del "referendum propositivo".
Con la legge regionale n. 19/2003 e con le modificazioni
apportate dalla legge regionale n. 5/2006, la Regione ha dato
attuazione ad un nuovo strumento di democrazia diretta previsto
dallo Statuto speciale per la Valle d'Aosta. E qui ci sarebbero da
aprire delle belle parentesi, ma io sono relatore, mi riservo
successivamente di intervenire. Uno strumento nuovo, in Italia, e
la Valle d'Aosta insieme alla Provincia autonoma di Bolzano ha
fatto da battistrada; ma uno strumento che in altri Paesi esiste da
molto tempo. Basti ricordare l'esempio della vicina Svizzera in cui
l'iniziativa legislativa popolare, il cui iter si conclude con un
referendum popolare, è alla base del sistema democratico sia a
livello federale sia nei singoli Cantoni.
Utilizzando il nuovo strumento del referendum propositivo, 4
Comitati promotori hanno depositato, il 29 maggio 2006, 4 proposte
di legge finalizzate a riformare il sistema di elezione del
Consiglio regionale e della Giunta. La notizia di tale deposito è
stata pubblicata sul Bollettino Ufficiale della Valle d'Aosta,
pubblicazione che ha un preciso scopo: informare tutti del deposito
delle proposte e della possibilità di presentare eventuali rilievi
- e qui notiamo come il nostro Presidente è un po' fuori tempo -
alla Commissione per i procedimenti referendari incaricata di
valutare, preventivamente, l'ammissibilità delle proposte di legge
di iniziativa popolare. Infatti una delle importanti novità della
legge regionale n. 19/2003 è proprio l'introduzione di questo
giudizio di ammissibilità prima della raccolta delle firme degli
elettori, onde evitare di avviare una procedura complessa che poi
si rivelasse inammissibile.
La Commissione regionale per i procedimenti referendari,
composta da 3 giuristi nominati dal Consiglio regionale su
indicazione della Corte d'Appello di Torino, nelle persone dei
Professori Alfonso Di Giovine, Mario Dogliani e Giorgio Lombardi,
ha esaminato l'ammissibilità delle 4 proposte di legge ai sensi
delle leggi regionali e delle disposizioni della Costituzione e
dello Statuto speciale. Il 21 luglio la Commissione ha deliberato
l'ammissibilità delle 4 proposte di legge. È così stata avviata dai
promotori la raccolta delle firme e, sulla base del sostegno di
quasi 7.000 elettori, le proposte sono arrivate all'esame della I
Commissione permanente e del Consiglio regionale.
Le 4 proposte di legge rappresentano un disegno organico ed
unitario di modificazione del sistema elettorale valdostano. I
promotori hanno presentato 4 diverse proposte esclusivamente per
motivi di tecnica legislativa, il progetto è unico ed è quello di
dare la possibilità agli elettori di conoscere preventivamente le
alleanze fra le forze politiche e chi si intende proporre alla
guida amministrativa della Regione. I promotori hanno espresso la
disponibilità a valutare - mi riferisco al collega Viérin, ma non
c'è - positivamente modificazioni alle proposte di legge che
tuttavia non ne snaturino l'impostazione. È evidente però che
alcuni paletti non sono modificabili. Se non c'è, tanto per fare un
esempio, una chiara ed esplicita dichiarazione preventiva delle
alleanze, visibile sulla scheda e che consenta agli elettori di
scegliere fra le diverse coalizioni, allora c'è un contrasto con la
richiesta dei 7.000 elettori ed allora bisogna andare al voto
popolare che sciolga, in un senso o nell'altro, tale contrasto.
Con la proposta di legge n. 139 "Disposizioni per l'elezione
diretta della Giunta regionale della Valle d'Aosta" s'intende
modificare il sistema di elezione del Presidente della Regione e
degli Assessori che compongono la Giunta regionale, attribuendo
direttamente ai cittadini la scelta dei componenti dell'organo di
governo della Regione ed evitando così che, in corso di
legislatura, manovre politiche alterino l'orientamento deciso dal
popolo al momento delle votazioni. Sono previste limitazioni dei
mandati, incompatibilità con la carica di Consigliere regionale e
una netta separazione rispetto al Consiglio della Valle. I poteri
del Governo e dell'organo legislativo sarebbero così nettamente
distinti e bilanciati. Alla Giunta l'azione amministrativa; al
Consiglio l'attività legislativa, di indirizzo e di controllo. Al
Consiglio è attribuita la facoltà di sfiduciare il Presidente della
Regione, provocando la scadenza anticipata della legislatura e
nuove elezioni, sia per il Consiglio che per la Giunta. La proposta
contiene, infine, idonee garanzie, affinché siano rappresentati
entrambi i sessi all'interno della Giunta. Questa riforma si rende
quanto mai urgente e necessaria se consideriamo che non esiste più
nessuna Regione in Italia in cui l'elezione del Presidente della
Regione e della Giunta è affidata al Consiglio regionale, e che
anche l'esempio che ci viene dalla vicina Svizzera è in contrasto
con la situazione esistente in Valle d'Aosta. Ovunque ormai
l'elezione, o del Presidente o dell'intera Giunta, è affidata
direttamente al voto popolare. In Italia c'è l'elezione diretta del
Presidente della Regione che poi nomina, lui, direttamente gli
Assessori. In Svizzera c'è l'elezione diretta e popolare
dell'intero Governo cantonale, con voto disgiunto e separato
rispetto a quello per votare il Consiglio del Cantone. La proposta
di iniziativa popolare ha seguito più il modello svizzero che
quello italiano. È indubbiamente una proposta coraggiosa ed
innovativa, ma non è un'invenzione, sono cose che esistono e
funzionano bene. Del resto, se si chiede in Svizzera se ci sono
ripensamenti rispetto all'elezione diretta dei Governi, tutti
rispondono che il popolo non rinuncerebbe mai all'elezione diretta
dei Governi cantonali. Ho letto questa relazione che fa da
"cappello" a tutti i disegni di legge e ora una breve relazione per
quanto riguarda l'argomento in discussione.
Con questa proposta di legge s'intende modificare il sistema di
elezione del Presidente della Regione e degli Assessori che
compongono la Giunta regionale, attribuendo direttamente ai
cittadini la scelta dei componenti dell'organo di governo della
Regione ed evitando così che, in corso di legislatura, manovre
politiche alterino l'orientamento deciso dal popolo al momento
delle votazioni. Sono previste limitazioni dei mandati,
incompatibilità con la carica di Consigliere regionale e una netta
separazione rispetto al Consiglio della Valle che vedrebbe
implicitamente rafforzati i suoi compiti legislativi e di
controllo. I poteri del governo e dell'organo legislativo sarebbero
così nettamente distinti e bilanciati. Al Consiglio è attribuita la
facoltà di sfiduciare il Presidente della Regione, provocando la
scadenza anticipata della legislatura e nuove elezioni sia per il
Consiglio che per la Giunta. La proposta contiene, infine, idonee
garanzie, affinché siano rappresentati entrambi i generi
all'interno della Giunta.
Presidente
- Dichiaro aperta la discussione generale su
entrambi i provvedimenti.
La parola al Consigliere Sandri.
Sandri (GV-DS-PSE)
- Questa proposta di legge è quella
forse più rilevante delle 3 che affrontiamo oggi, almeno in termini
assoluti, perché è quella che va a definire chi ha il potere
esecutivo, non fosse altro per la quantità di milioni di euro che
sono in gestione da parte della Giunta rispetto al Consiglio
regionale, quindi merita davvero una grande attenzione e una grande
riflessione. Credo che forse a tutti poteva essere utile dedicare
più tempo a riflettere su queste cose e lo voglio dire agli amici
che hanno proposto i referendum, perché la proposta referendaria di
elezione diretta della Giunta, soprattutto nel modo con cui è stata
presentata, testimonia una scarsa riflessione su questo tema.
Bisogna ricordare che non è il modello svizzero, anche se il
collega Bortot ha cercato di accreditarlo, in Svizzera esiste un
modello diverso per una motivazione semplice: i Governi dei
Cantoni, anche il Governo federale, non è espressione di una
maggioranza, ma è espressione della molteplicità delle forze
politiche presenti in Svizzera o nel Cantone, per cui al Governo
federale ci sono quelli dell'estrema Destra del partito che si
chiama "UDC", insieme ai socialisti che in Svizzera sono in una
posizione intermedia rispetto all'attuale posizione di questo
Consiglio regionale fra "Gauche Valdôtaine" e "Arcobaleno", e sono
obbligati a convivere. Questa convivenza comporta una certa
lentezza operativa, ma comporta che la media della durata delle
leggi in Svizzera è di circa 7-8 volte superiore a quella di tutti
gli altri Paesi. Ci mettono più tempo, ma fanno delle leggi più
mediate, che alla fine sono la sintesi di un ampio arco di forze.
Questo è molto importante, perché l'errore che c'è nel progetto dei
referendari è che è una Giunta eletta in blocco, quindi vince uno
vince l'altro senza nessun tipo di mediazione.
Credo che la Valle d'Aosta non sia nelle condizioni di reggere
una scelta di questo genere, nel senso che la Valle d'Aosta ha
vissuto in questi anni l'esclusione del potere di una fascia molto
ampia di popolazione, ha vissuto una spaccatura in termini
istituzionali importante in alcuni appuntamenti elettorali, è di
fatto una democrazia che si sta consolidando, ma non ancora
partecipata come dovrebbe, quindi quel tipo di meccanismo
porterebbe alla Valle d'Aosta molti più danni di quanto non sono le
situazioni che potrebbe correggere. Allora siamo in una fase in cui
almeno una mediazione da parte del Consiglio regionale e quindi di
avere questo livello intermedio può essere una scelta positiva, ma
- lo dico subito per poi vedere nell'evoluzione della discussione
se c'è la volontà di confrontarsi su questo tema - questo
provvedimento di legge è strettamente collegato alla dichiarazione
di alleanze preventive, perché non si può andare a pensare a un
governo eletto dal Consiglio regionale, in via indiretta da parte
del popolo, con delle maggioranze del Consiglio regionale che non
siano state indicate dagli elettori e rispettate dagli elettori!
Questa non è una banalità, è proprio il seme della crisi che esiste
qui dentro, perché gli elettori, nel 2003, hanno detto una cosa
molto chiara: che volevano che governasse l'"UV", a cui aveva
affidato un seggio in più della volta precedente, contro le
aspettative che dicevano che l'"UV" avrebbe perso dei seggi, e alla
"Gauche Valdôtaine" che passò da 3 a 4 Consiglieri, anche lì in
controtendenza rispetto alle aspettative. Di fronte a questa
indicazione elettorale oggi ci troviamo con una maggioranza in cui
c'è dentro la "Stella Alpina", che quando gli elettori furono
chiamati a scegliere fu protagonista di una battaglia per l'Altra
Valle d'Aosta, battaglia che perse, e che è quasi al governo con
l'"UV" e la "Fédération", che si era staccata... comunque, di
fatto, era "Stella Alpina" con l'"UV", perché all'epoca
elettoralmente erano uniti, e la "Gauche Valdôtaine" è
all'opposizione. Se c'è un concetto da prendere da questa
situazione è che quando non rispetti il mandato elettorale, come
voi non lo state rispettando, la gente si arrabbia e fa i
referendum!
Se allora vogliamo dare un rispetto forte del mandato
elettorale, dobbiamo capire che questa legge, come la stiamo per
approvare, ha senso se dopo è accoppiata con una legge in cui le
alleanze preventive sono chiare. Se le alleanze preventive non sono
chiare, se i meccanismi sono tutti fatti in modo per evitare il 2°
turno e per consentire poi adattamenti delle maggioranze in sede
consiliare, anche questa legge perde molto di significato!
Presenteremo alcuni emendamenti al testo, ne do già lettura
adesso in modo da anticipare i lavori, sono sostanzialmente 2: "la
presenza di entrambi i generi", che era presente nel nostro testo e
che poi nella fase di contrattazione è scomparsa perché alla
maggioranza dei maschietti dell'"UV" e degli altri partiti questa
cosa qua fa venire il mal di stomaco; esiste un emendamento che
ripropone l'espressione "candidata/candidato" riproponendo la
differenziazione di generi in queste definizioni, ma soprattutto
esiste l'emendamento n. 3 che definisce il numero massimo degli
Assessori. Questa è una cosa a cui non avevamo pensato nel nostro
progetto di legge, perché davamo per constato quella che è una
realtà, a parte il periodo in cui c'era Riccarand che faceva il 9°
membro della Giunta, la Giunta regionale della Valle d'Aosta è
sempre stata composta da 8 persone (1 Presidente e 7 Assessori).
Credo che questa sia una dimensione che funziona a cui dobbiamo
attenerci, comunque non modificarla se non dopo un'analisi più
approfondita.
Ritengo che, a completamento di questa legge, il mettere un
"paletto" che prenda atto della situazione attuale sul numero degli
Assessori possa qualificare ulteriormente la legge.
Si dà atto che, dalle ore 18,05, presiede il Vicepresidente
Fiou.
Presidente
- La parola alla Consigliera Squarzino
Secondina.
Squarzino (Arc-VA)
- Credo che l'aver messo le 2 proposte
di legge insieme in un unico punto all'ordine del giorno significhi
che si vogliono affrontare insieme le problematiche che riguardano
lo stesso argomento: la forma di governo di questa Regione. È
chiaro che con queste 2 proposte di legge si contrappongono 2
filosofie diverse, sono 2 sistemi elettorali diversi e
contrapposti; quindi qui è chiaro che c'è stata su questo punto una
difficoltà di confrontarsi, diciamo che neanche si è data
l'occasione in commissione di consentire questo confronto fra le 2
proposte di legge diverse, perché si è deciso di rinviare
all'infinito la discussione su queste leggi elettorali e poi,
all'ultimo momento, quando si è stati costretti ad esprimere un
voto sulle proposte referendarie, si è espresso un voto, ma senza
entrare nel merito della discussione. E anche quando si sono
discusse le leggi n. 168 e n. 167, la commissione non si è
preoccupata di confrontarsi con coloro che hanno fatto le proposte
di referendum. Certo, c'è stata quell'audizione di un'oretta, ma è
mancato anche nel corso del lavoro delle commissioni un esame
serio, un confronto fra le 2 proposte e le 2 filosofie.
Probabilmente le cose non sarebbero cambiate, ma questo avrebbe
arricchito sia i proponenti il referendum, sia i proponenti della
legge n. 167.
Adesso siamo di fronte a 2 sistemi diversi. Ripeto. Da una parte
c'è la proposta referendaria che propone un sistema innovativo: si
vuole far scegliere direttamente dagli elettori la squadra di
governo, Presidente e Giunta, la squadra che deve poi governare per
5 anni secondo un programma chiaro, secondo un patto chiaro che è
stato fatto con gli elettori. Questo è in base a un principio di
estrema trasparenza: all'inizio della legislatura si sa chi governa
per 5 anni e alla fine dei 5 anni ci sarà il confronto con gli
elettori che analizzeranno e daranno una valutazione rispetto
all'operato della squadra di governo. Dall'altra c'è la
riproposizione sostanziale dell'attuale sistema.
Perché c'è questa proposta referendaria? Lo ha spiegato bene il
collega Bortot. Ma per evitare quanto è avvenuto in questa
legislatura, dove in 4 anni sono cambiati 2 Presidenti, 4
Assessori, è cambiata 3 volte la composizione della maggioranza!
Tutto questo nonostante quello che il Consigliere Cesal ha detto
circa:
"la direction que nous avons suivie en toutes ces
années"
che ci ha consentito di governare in tutti questi anni,
per cui finora tutto è andato bene, siamo riusciti con questo
sistema
"à garantir la continuité de l'action politique comme
nous l'avons connue et vécue jusqu'ici"...
Credo che quando il
relatore Cesal ha scritto questa parte della relazione si è
dimenticato della storia di questa legislatura! Come fa a dire che
finora ha garantito la continuità
"de l'action politique"
,
quando abbiamo visto in questi 4 anni che sono cambiate
maggioranze, Presidenti, Assessori, che alcune forze politiche
prima erano in maggioranza poi sono uscite, poi sono entrate altre,
poi è cambiato un Assessore, poi un altro ancora, poi un Presidente
se n'è andato, un altro è venuto... e voi mi dite che questo metodo
garantisce la continuità dell'azione politica
"comme nous
l'avons connue et vécue jusqu'ici"?
Certo che se questo metodo continua, ci troveremo ancora di
fronte a una discontinuità
"de l'action politique"
, così
come è stata vissuta e conosciuta fino ad oggi! Qui forse no, qui
ci si comporta come se non fossimo di fronte a una crisi della
politica. Noi siamo di fronte ad una crisi della politica. La
stabilità che è stata garantita in tutti questi anni alla Regione
era garantita dal fatto che c'era un partito egemone, c'era una
"Union" compatta, egemone: sapeva dove andare, aveva un programma
chiaro, era coesa attorno a questo progetto ed era riuscita a
garantire questa continuità; ma adesso non è più così, l'"Union",
ma anche gli altri partiti... vorrei, Presidente, sottolineare
questo aspetto, non tanto perché rumoreggiano e non posso parlare,
ma vorrei ricordare che se qui c'è la volontà di continuare i
lavori del Consiglio fino alle ore 22, credo che occorra ricreare,
un ambiente in cui non sia possibile lavorare seriamente! O si
vuole consentire al Consiglio di lavorare seriamente, o ci sono dei
limiti al lavoro delle persone! È chiaro che per i Consiglieri di
maggioranza che magari sono obbligati ad ascoltare alcuni loro
colleghi che intervengono, è chiaro che per loro è più facile
rimanere tante ore seduti in quest'aula, ma i Consiglieri
dell'opposizione, che sono chiamati ad intervenire e a portare qui
un parere, che non è solo il loro, ma è di tutti i cittadini che
rappresentano, hanno diritto di poterlo fare in un clima che
consenta loro di lavorare! Non si può tutto il giorno continuare ad
essere presenti, lucidi ed attenti su tutto! Sottolineo questo,
Presidente, perché spero che non si decida di proseguire i lavori
stasera oltre le ore 20.
Presidente
- Condivido le sue rimostranze e richiamo
ancora una volta l'attenzione dei Consiglieri...
Squarzino (Arc-VA)
- Dicevo che siamo di fronte a una
crisi della politica, che finora in Valle la stabilità era
garantita da una "Union" coesa al suo interno, ma adesso non è più
così, non solo l'"Union", ma anche gli altri partiti sono
attraversati da crisi interne, da crisi che sfociano poi - questo è
l'elemento negativo - in crisi di governo, nel fatto che si
traducono in una modifica di governo, in un cambiamento di
maggioranza. Voglio dire: i partiti che sono in questo momento
molto ondivaghi al loro interno, creano delle ripercussioni nei
confronti della forma di governo e di maggioranza.
Qual è lo spirito della proposta n. 139 che i referendum
intendono portare avanti? Si vuole sottrarre il governo della
Regione alle beghe dei partiti, alle rissosità dei movimenti; si
vuole ridare la parola agli elettori e alle elettrici che sono
chiamati a scegliere fra più proposte di governo e fra più squadre
di governo. La scelta è demandata agli elettori nel momento delle
elezioni, quello è il momento in cui tutti gli elettori sono
chiamati a pronunciarsi. Qual è la proposta che facciamo? Non
pronunciarsi sulla scelta di Consiglieri che vengono qui e poi al
loro interno scelgono il Governo, ma chiedere ai cittadini di
pronunciarsi direttamente sul Governo, sulla squadra che andrà a
governare! Si vuole distinguere così nettamente la funzione
legislativa dalla funzione amministrativa della Giunta.
Certo, capisco che ci possono essere dei dubbi, capisco che
anche si parli di
"il faut rester les pieds sur la terre, on ne
doit pas nous faire prendre par la frénésie du changement à tout
prix, surtout quand celui-ci n'est pas nécessaire et, surtout,
quand il n'est pas utile".
È questa la differenza fondamentale:
crediamo che in questo momento sia necessario incidere per
cambiare, occorre portare le opportune e necessarie modifiche al
sistema di elezione del Governo che ora è "ingessato", ed è chiaro
che questa normativa deve adeguarsi, essere rimodulata rispetto
alla normativa attuale, ma noi pensiamo che la situazione attuale
sia talmente "ingessata", ed è talmente sottoposta alle
ripercussioni di interessi, di pezzi di partiti, di persone, che
incidono sulle scelte di questo Consiglio, per cui occorre
intervenire introducendo elementi che impediscono ai singoli gruppi
o alle singole persone di ricattare il Governo, di cambiare quella
forma di governo, quel programma, quell'impostazione di governo con
cui i vari partiti sono andati di fronte all'elettorato per
chiedere il proprio voto.
L'elezione diretta del Presidente ormai è un istituto che è in
tutte le Regioni, eccetto la Provincia di Bolzano, la quale,
rispetto a noi, ha una differenza enorme, ovvero ha un partito di
maggioranza che è più che maggioranza assoluta, per cui è
pleonastico dire agli elettori di indicare la squadra di governo, o
il movimento che vogliono che li governi, perché la maggioranza è
tale che garantisce una stabilità al proprio interno!
La proposta di legge n. 167, a nostro avviso, non innova
sostanzialmente l'attuale sistema, mantiene in capo al Consiglio la
facoltà di fare e disfare la Giunta; sì, è stata introdotta la
sfiducia costruttiva che è un elemento razionale rispetto agli
attuali meccanismi, prevede l'elezione in blocco degli Assessori,
ma prevede la sfiducia ai singoli Assessori, e poi anche noi
sottolineiamo che non è prevista alcuna presenza femminile in
Giunta, per cui anche noi abbiamo presentato in questo senso un
emendamento.
Presidente
- Qualcun altro che chiede la parola in
discussione generale? Devo ritenere chiusa la discussione
generale?
La discussione generale è chiusa.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK