Consiglio Regionale della Valle d'Aosta - Oggetto del Consiglio n. 1890 del 13 luglio 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1890 del 13 luglio 2011 - Resoconto
OGGETTO N. 1890/XIII - Interrogazione: "Reintroduzione dei
ticket sulla diagnostica e sui farmaci".
Interrogazione
Appreso che la manovra del Ministro Tremonti 2012-2014
prevede la reintroduzione del ticket di 10 euro sulle visite
ambulatoriali specialistiche a partire dal gennaio 2012 e del
ticket sui farmaci a partire dal 2014;
Ritenute inique misure di tal genere che rischiano di
disincentivare l'utilizzo di presidi specialistici pubblici e di
ricadere pesantemente sulle fasce sociali più deboli;
Sottolineata la grande perplessità e la preoccupazione della
popolazione derivante dall'eventuale applicazione di tali "ticket
sulla salute" in un momento in cui le famiglie sono già costrette
ad enormi sacrifici economici;
i sottoscritti Consiglieri regionali;
Interrogano
l'Assessore alla sanità, salute e politiche sociali per
sapere se potranno essere reintrodotti anche nella nostra regione i
ticket sulla diagnostica e sui farmaci.
F.to: Carmela Fontana - Donzel
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie Presidente. Nelle passate settimane,
sono state molteplici le voci circolanti in merito alla manovra
finanziaria, ed in particolare sull'introduzione, a partire dal
2012, di ticket sulla specialistica ambulatoriale che hanno
scatenato un po' di allarmismo, soprattutto fra gli strati più
fragili della popolazione.
In data 6 luglio è stato pubblicato il decreto legge n. 98,
recante "Disposizioni urgenti per la stabilizzazione finanziaria"
che all'articolo 17 prevede che, a decorrere dal 2014, siano
introdotte misure di compartecipazione sull'assistenza farmaceutica
e sulle altre prestazioni erogate dal servizio sanitario nazionale.
Sappiamo che in questa fase è prematuro fornire una risposta,
perché bisogna attendere la conversione del decreto in legge,
infatti, come l'esperienza insegna, in tale fase possono esserci
ancora delle modifiche al provvedimento. Un aspetto che si può
evidenziare fin d'ora è che questa Amministrazione ha sempre
dimostrato attenzione alle fasce più deboli della popolazione,
evitando, fin dove era possibile, di gravare sui bilanci familiari.
Le misure fin qui introdotte negli anni passati in campo sanitario
sono state tese a contenere la spesa inappropriata, o a penalizzare
l'abuso delle prestazioni. Il citato decreto legge, se non sarà
modificato in fase di conversione, prevede che già le Regioni
possano adottare delle misure ridotte di compartecipazione fra
quelle che saranno individuate, con regolamento da emanare da parte
del Ministero della salute (di concerto con il Ministero
dell'economia e delle finanze), in presenza di misure alternative
che assicurino l'equilibrio economico-finanziario. L'intenzione
dell'Assessorato è di verificare, in fase di conversione in legge
del decreto, se sarà necessario o meno introdurre misure
finalizzate al contenimento della spesa sanitaria, salvaguardando
in ogni caso le categorie di assistiti appartenenti alle fasce più
deboli.
Si dà atto che, dalle ore 9,24, assume la presidenza il
Vicepresidente André Lanièce.
Presidente
- La parola alla Consigliera Carmela
Fontana.
Fontana (PD)
- Ringrazio l'Assessore per la risposta che
mi ha dato, comunque mi è rimasta una grande preoccupazione, anche
se le misure partono dal 2014. Voglio dare merito che noi su tale
questione abbiamo sempre posto una maggiore attenzione e, proprio
per questo motivo, chiedo all'Assessore di fare altrettanto, anche
se è nel 2014 che... Proprio in un momento in cui c'è una crisi
economica disastrosa, dove le famiglie non arrivano a fine mese,
quando sentiamo queste cose, ci allarmiamo, anche perché bisogna
mangiare, ma anche curarsi, la salute è un aspetto prioritario;
pertanto noi dobbiamo fare il massimo e dare questa massima
sicurezza ai nostri concittadini. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK