Consiglio Regionale della Valle d'Aosta - Oggetto del Consiglio n. 130 del 11 marzo 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 130 del 11 marzo 1981 - Resoconto
OGGETTO N. 130/81 - PROPOSTA DI LEGGE CONCERNENTE: "INTEGRAZIONI
ALLA LEGGE REGIONALE 7 MAGGIO 1975, N. 16, CONCERNENTE NORME SUI
REFERENDUM POPOLARI PREVISTI DALLO STATUTO SPECIALE PER LA VALLE
D'AOSTA E SULLA INIZIATIVA LEGISLATIVA DEL POPOLO VALDOSTANO".
RELAZIONE
Gli istituti del referendum e della iniziativa legislativa
del popolo previsti dalla nostra Costituzione agli articoli 75 e
71, possono essere esercitati anche a livello regionale in quanto
specificamente previsti dal nostro Statuto speciale agli artt. 30 e
28.
Le norme che ne regolano l'eventuale richiesta e svolgimento
sono raccolte negli articoli della legge regionale del 7 maggio
1975, n. 16, concernente: "Norme sui referendum popolari previsti
dallo Statuto speciale per la Valle d'Aosta e sull'iniziativa
legislativa del popolo valdostano".
L'allegata proposta di legge vuole essere un modesto
contributo al miglioramento della citata legge.
Si tratta infatti, semplicemente, di permettere che
l'autenticazione delle firme apposte sugli appositi fogli vidimati,
possa essere effettuata anche dai cancellieri di Pretura o di
Tribunale, come del resto è previsto dalla normativa nazionale
(legge 25 maggio 1970, n. 352, art. 8).
Presidente
- Come appare dalla lettera di convocazione in
data 2 marzo, l'argomento è stato iscritto all'oggetto n. 27 per
decorrenza dei termini, pertanto non c'è il parere della
Commissione.
Chiede di parlare il Consigliere Viberti, ne ha facoltà.
Viberti
(DPROL)
- Io chiedo al Consiglio di
pronunciarsi egualmente sulla proposta di legge presentata dal
Consigliere del Gruppo consiliare di Nuova Sinistra. Ho commesso un
errore quando ho predisposto questa proposta: pensavo che tutti
sapeste che il Gruppo consiliare di Nuova Sinistra è costituito da
un Consigliere e allora ho pensato bene di dire: "presentata dal
Consigliere del Gruppo consiliare di Nuova Sinistra".
Comunque non si tratta di una legge, ma di una semplice modifica
di una legge regionale precedente, che vorrebbe permettere che
l'apposizione delle vidimazioni sugli appositi fogli per la
raccolta delle firme venga effettuata anche da delle figure che
peraltro sono previste in caso di raccolta di firme a livello
nazionale. Quindi si tratta semplicemente di adeguare la legge
regionale a quella nazionale.
Non voglio far perdere altro tempo e se eventualmente ci sono
delle obiezioni sono pronto a rispondere.
Presidente
- È aperta la discussione. La legge è divisa
in due articoli e poteva anche essere un articolo unico: come è
stato detto si tratta di inserire tra gli autenticatori anche i
Giudici Conciliatori e i Cancellieri della Pretura e del
Tribunale.
Ci sono interventi in sede di discussione generale? Non ce ne
sono.
Passiamo all'esame dell'articolato.
Do lettura dell'art. 1.
Articolo 1
Il primo comma dell'art. 6 della legge regionale 7 maggio
1975, n. 16, è abrogato e sostituito con il seguente:
"Le firme apposte sui fogli vidimati a norma del secondo
comma dell'art. 4 della presente legge devono essere autenticate da
un notaio o da un cancelliere della Pretura o del Tribunale nella
cui circoscrizione è compreso il Comune dove è iscritto, nelle
liste elettorali, l'elettore la cui firma è autenticata, ovvero dal
Giudice Conciliatore, oppure dal Sindaco o dal Segretario del
Comune di residenza".
Presidente
- Metto in approvazione l'art. 1.
Il Consiglio approva all'unanimità.
Presidente
- Do lettura dell'art. 2.
Articolo 2
La presente legge è dichiarata urgente ai sensi del terzo
comma dell'art. 31 dello Statuto speciale ed entrerà in vigore il
giorno successivo a quello della pubblicazione nel Bollettino
Ufficiale della Regione.
È fatto obbligo a chiunque spetti di osservarla e di farla
osservare come legge della Regione Valle d'Aosta
.
Presidente
- Metto in approvazione l'art. 2.
Il Consiglio approva all'unanimità.
Presidente
- Il Consiglio è chiamato a pronunciarsi per
votazione segreta sul complesso della legge.
Votazione segreta
Esito della votazione:
Présents: 27
Votants: 27
Majorité: 14
Avis favorables: 25
Avis contraires: 2
Le Conseil adopte.
Presidente
- Colleghi Consiglieri, come avevamo previsto
terminiamo qui i nostri lavori che riprenderanno domani mattina
alle 9.30.
Siccome il Presidente della Giunta rientra questa sera, sarà
presente domani mattina e potrà rispondere alle interpellanze che
sono state rinviate questa mattina.
Si presume pertanto che i lavori possano finire nella seduta
antimeridiana di domani.
Vi pregherei pertanto di essere qui domani mattina alle ore 9.30
con la consueta puntualità.
La seduta è tolta.
La seduta termina alle ore 19.20.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK