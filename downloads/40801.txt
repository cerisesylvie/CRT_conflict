Consiglio Regionale della Valle d'Aosta - Oggetto del Consiglio n. 126 del 3 ottobre 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Piano socio-sanitario regionale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 126 del 3 ottobre 2018 - Resoconto
OGGETTO N. 126/XV - Interpellanza: "Intendimenti in merito
alla riorganizzazione dei servizi territoriali".
Fosson (Presidente) -
Punto n. 14.07 dell'ordine del
giorno. La parola al Consigliere Bertschy per l'illustrazione.
Bertschy (UVP) -
Nel periodo di legislatura nel quale
abbiamo potuto portare le nostre idee e i nostri progetti politici
al Governo abbiamo cercato dare particolare attenzione alla
programmazione delle politiche sociali, soprattutto dell'assistenza
e all'idea che sta alla base del nostro modello di organizzazione
territoriale. Il fatto che quei servizi che possono essere resi
vicino ai cittadini possono essere sostenuti, finanziati e
organizzati nella maniera migliore affinché, soprattutto nel
momento in cui la nostra comunità sta diventando una comunità
sempre più anziana, si possano trovare le risposte ai costi giusti
e con la giusta qualità. La mozione chiede se il DEFR approvato
nell'autunno scorso può trovare applicazione anche nell'azione del
Governo in carica, con le idee che il Governo vorrà mettere in
pista, ma soprattutto se c'è questa continuità e se c'è la volontà
di dare una risposta al territorio. Il territorio in particolare
che noi portiamo all'attenzione del Consiglio regionale è quello
della Bassa Valle, da pochi giorni mi pare sia attiva la prima
protetta
Plus
nel comune di Hône e nelle nostre intenzioni
c'era, compatibilmente con le risorse finanziarie, l'obiettivo di
portare anche in Bassa Valle, e poi nei territori che lo
richiederanno, una struttura per la riabilitazione, magari da
condividere con il territorio piemontese e da sostenere con lo
stesso. C'era anche l'intenzione di analizzare come valutare
l'eventuale bisogno di un
hospice
, era un
hospice
sicuramente più piccolo e più modesto, ma tutto questo era legato a
un'analisi che andava fatta soprattutto dall'azienda.
Con questa interpellanza quindi siamo a richiederle questa
disponibilità e mi fa piacere sottolineare che mi pare oggi nel
pomeriggio verrà finalmente firmato il rinnovo del contratto del
comparto all'interno del quale troveranno risposte quelle che erano
state le previsioni della fine della scorsa legislatura: la
benedetta qualifica 2BS per le OSS e il riconoscimento di un lavoro
che è stato fatto in maniera corale dal Consiglio regionale nella
scorsa legislatura. Persone che avevano bisogno di una risposta
oggi, nonostante un po' di ritardo direi, perché era tutto pronto
da tempo e finalmente questa risposta arriva.
Presidente -
La parola all'Assessore Certan per la
risposta.
Certan (ALPE) -
Collega Bertschy, cercherò di essere
diretta nella risposta. L'indirizzo politico si colloca in
continuità, in particolare con la revisione che era stata fatta
delle competenze dell'area territoriale dell'Azienda USL di cui,
anche in una prossima risposta, ricorderò i principi che hanno
portato ad attribuire all'area stessa l'
hospice
sito al
Beauregard, e la
governance
della RSA e UAP presso il G.B.
Festaz di Aosta. Sarebbe improprio e credo anche sbagliato pensare
di collocare una determinata offerta di servizi socio-assistenziali
per anziani solo in un'area della regione, lasciando scoperto il
resto; devono essere garantite le stesse opportunità a tutti i
cittadini, penso che su questo tutto il Consiglio regionale
concordi e non ci siano differenze di pensiero. Pertanto le
decisioni, in parte già assunte sui servizi territoriali in Bassa
Valle, si devono accompagnare con una revisione di quelli anche
nella Media e nell'Alta Valle. Esiste il rischio che un valdostano
residente in Media e Alta Valle o anche di Aosta venga ospitato in
una struttura della Bassa Valle, con gli evidenti disagi, anche per
le famiglie, che questo può comportare, in particolare - lo
ricordava lei e concordo - anche perché si tratta spesso di persone
anziane.
Sulla tematica ho richiesto alle strutture competenti un
aggiornamento del lavoro di analisi relativamente al fabbisogno
socio-assistenziale e sanitario in relazione alle strutture
residenziali per anziani e alle strutture socio-sanitarie presenti
e da attivare sul territorio, al fine di una corretta presa in
carico dei pazienti.
A seguito di tale analisi potrà essere fatta una compiuta
valutazione per l'attuazione delle disposizioni previste dalla DGR
n. 1885/2017, anche alla luce dei primi risultati ottenuti presso
la microcomunità di Hône e tenuto conto che tale revisione
organizzativa si affianca anche alla riorganizzazione del servizio
ADI (Assistenza Domiciliare Integrata). Questi due temi sono
orientati alla riduzione dei ricoveri impropri e alla gestione
integrata delle dimissioni dall'ospedale verso il territorio:
quelle che chiamiamo "dimissioni protette". Con particolare
riferimento alla microcomunità di Hône, si precisa che l'Azienda
USL della Valle d'Aosta sta provvedendo ad adeguare l'assistenza
sanitaria ai nuovi
standard
regionali e che, a tal fine,
sono state individuate e assegnate proprio al distretto 4, a
seguito di regolare avviso di mobilità, tre nuove risorse
infermieristiche al fine di avviare la turnistica sulle 24 ore
presso la citata struttura proprio a partire da questo mese di
ottobre. Come ha ricordato lei, Hône ha fatto tutto
l'accreditamento per essere una struttura protetta
Plus
.
Più avanti in maniera più sistemica risponderò e riscontrerò ai
Consiglieri Bianchi e Sorbara in merito alle scelte operate
dall'Azienda sulle motivazioni della collocazione
dell'
hospice
e della RSA in area territoriale, è un discorso
in itinere
ed è collegato.
Presidente -
La parola al Consigliere Bertschy per la
replica.
Bertschy (UVP) -
La ringrazio, Assessore, anche per come
ha posto il lavoro in questo senso, perché, nella misura in cui si
condivide quella che è un'esigenza politica, quella di andare
incontro al territorio e di fare in modo che il territorio venga
visto nella sua globalità, sappiamo che la microcomunità di Morgex,
una volta che avrà completato la sua ristrutturazione, potrà forse
svolgere quel ruolo che oggi svolge la microcomunità di Hône in
Bassa Valle e quindi ci sono delle prospettive per dare delle
risposte anche in Alta Valle e forse in altri territori limitrofi
ad Aosta. La volontà quindi è comune, l'indirizzo politico era
quello che ci faceva piacere sentire e poi compatibilmente con
risorse e disponibilità anche di riorganizzazione, perché sono più
gli enti che devono compartecipare a questo sviluppo, si vedrà come
si potrà fare.
Insisto sotto il profilo dell'interesse per la Bassa Valle per
due motivi: 1. perché sono comunque le zone più distanti
dall'ospedale (la valle di Gressoney è a più o meno cento
chilometri di distanza); 2. perché nel passato avevamo cominciato a
lavorare e mi pare che in questo senso il lavoro stia andando
avanti sugli accordi di confine con la Regione Piemonte e in quelle
zone si potrebbe immaginare di condividere alcuni di questi nuovi
servizi, almeno intesi come compartecipazione finanziaria e magari
di organizzarli insieme per dare una risposta a un territorio, che
comunque, per quello che riguarda l'alto Piemonte, soffre e questo
ci era stato rappresentato.
Grazie quindi per la risposta, che ci rassicura rispetto alle
intenzioni in questo senso.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK