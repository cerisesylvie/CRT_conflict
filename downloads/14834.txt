Consiglio Regionale della Valle d'Aosta - Oggetto del Consiglio n. 1286 del 26 aprile 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 1286 del 26 aprile 1995 - Resoconto
SEDUTA ANTIMERIDIANA DEL 26 APRILE 1995
OGGETTO N. 1286/X Acquisto di un'area di terreno sito in Comune
di Châtillon, di proprietà dei signori Chiericato Alberto e Fusero
Ferdinando, ubicato nell'area "Ex Casa Sarteur" di proprietà
regionale da utilizzare per il presidio socio-sanitario
poliambulatoriale. Approvazione ed impegno di spesa. Delega alla
Giunta.
Deliberazione Il Consiglio
Atteso che:
nella vendita all'Amministrazione regionale da parte della
famiglia Sarteur del fabbricato di loro proprietà sito in Comune di
Châtillon, Via E. Chanoux, era rimasto escluso un piccolo
appezzamento attiguo all'intero immobile e sul quale venne
realizzato un basso fabbricato adibito ad abitazione della Signora
Sarteur Idelma, deceduta il 2 febbraio 1989, ora demolito
trattandosi di edificio precario.
L'area in oggetto si dimostra attualmente indispensabile per un
razionale utilizzo dell'ex "Casa Sarteur" destinata a presidio
socio-sanitario poliambulatoriale.
Il Servizio Affari Generali e Legali della Presidenza della
Giunta, secondo le indicazioni ricevute, ha provveduto a contattare
i Signori Chiericato Alberto e Fusero Fernando, eredi della Signora
Sarteur Idelma e, quindi, attuali proprietari dell'immobile.
Il Signor Chiericato Alberto e Fusero Fernando si sono
dichiarati disposti ad alienare l'immobile di loro proprietà per il
prezzo unitario di Lire 90.000 al metro quadrato, valore dichiarato
congruo dall'Ufficio Patrimoniale dell'Assessorato del Bilancio e
delle Finanze con perizia di stima in data 28 luglio 1994.
Più precisamente si tratta di acquisire un'area di terreno della
superficie catastale di metri quadrati 190, distinta al Catasto
Terreni al F. 38 n. 130, per il prezzo complessivo di Lire
17.100.000= (diciassettemiIionicentomila).
I proprietari hanno dichiarato che il terreno da acquisire è
libero da pesi, vincoli, contratti di affitto o altra formalità
pregiudiziale e che non sussistono i presupposti per l'esercizio
del diritto di prelazione agrario.
Visto il parere favorevole rilasciato dal Dirigente del Servizio
Affari Generali e Legali della Presidenza della Giunta regionale,
ai sensi del combinato disposto dell'articolo 72 della legge
regionale n. 3/1956 e successive modificazioni, e dell'articolo 21
della legge regionale n. 18/1980 e successive modificazioni in
ordine alla legittimità della presente deliberazione.
Visto il parere della II Commissione consiliare permanente;
Delibera
1) di approvare l'acquisto per il prezzo di Lire 17.100.000=
(diciasettemilionicentomila) di un'area di terreno in Comune di
Châtillon sita nell'area ex "Casa Sarteur" di proprietà regionale
da utilizzare per il Presidio socio-sanitario poliambulatoriale,
distinta al Catasto Terreni dello stesso Comune al F. 38 n. 130
metri quadrati 190, di proprietà dei Signori Chiericato Alberto (n.
a Lonigo - VI - il 26 febbraio 1932, c.f. CHR LRT 32B26 E682M) e
Fusero Fernando (n. a Châtillon - AO- il 15 giugno 1937, c.f. FSR
FNN 37H15 C294R);
2) di approvare ed impegnare la spesa complessiva di Lire
17.100.000= (diciassettemilionicentomila), da imputare al capitolo
35060 del bilancio di previsione della Regione per l'anno
finanziario 1995 ("Spese per acquisto di beni patrimoniali"), che
presenta la necessaria disponibilità;
3) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di trasferimento degli immobili di cui si tratta
e, in particolare, per la designazione del Notaio rogante, per la
liquidazione delle relative spese, nonché per gli eventuali
accertamenti circa la consistenza, l'intestazione catastale e
l'esatta superficie degli immobili da acquisire;
4) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera d) del decreto legislativo 22
aprile 1994, n. 320.
Presidente É aperta la discussione generale. Qualcuno chiede la
parola? Se nessuno chiede la parola, pongo in votazione la delibera
in oggetto.
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK