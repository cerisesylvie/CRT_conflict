Consiglio Regionale della Valle d'Aosta - Oggetto del Consiglio n. 3341 del 4 maggio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3341 del 4 maggio 1992 - Resoconto
OGGETTO N. 3341/IX Iniziative per la salvaguardia ed il
rilancio produttivo della Cogne.
(Approvazione di
risoluzione)
Presidente
Vorrei avvisare i consiglieri che sono
appena giunti presso questa Presidenza dei documenti i quali sono
stati in parte già consegnati loro; coloro che non ne sono in
possesso potranno provvedere personalmente a ritirarli.
Ha chiesto la parola il Consigliere Maquignaz, ne ha
facoltà.
Maquignaz (AI)
Vorrei conoscere quali documenti sono
stati consegnati.
Presidente
Si tratta di documentazione appena
giunta.
Ha chiesto la parola l'Assessore all'Industria, Commercio e
Artigianato, Demetrio Mafrica, ne ha facoltà.
Mafrica (PCI-PDS)
Devo innanzi tutto una risposta
al Consigliere Maquignaz. I documenti di cui si tratta erano stati
trasmessi al Presidente della Giunta il 28 aprile ma evidentemente
c'è stato qualche disguido per cui sono pervenuti alla Presidenza
del Consiglio solo questa mattina. Ai consiglieri che si sono
potuti raggiungere è stato provveduto consegnarliloro, per gli
altri si comunica che possono provvedere ora.
Signor Presidente e signori consiglieri, la convocazione del
Consiglio in seduta straordinaria, sul problema della Cogne,
riveste a mio avviso un duplice significato. Da una parte è un
doveroso momento di attenzione alla permanente gravità della
situazione della principale azienda valdostana, dall'altra è un
tentativo da parte dell'Assemblea regionale di dibattere in modo
approfondito e ricercare una impostazione che mi auguro unitaria su
una questione di vitale importanza per l'economia e l'assetto
sociale della Regione.
La gravità della situazione presenta sia aspetti di carattere
generale che aspetti specifici dell'azienda valdostana. Credo che
sia innanzitutto opportuno dire qualcosa sulla crisi della
siderurgia.
La crisi del settore siderurgico si inserisce infatti in un
quadro mondiale di stagnazione dell'economia con la caduta della
produzione industriale che per l'Italia nel 1991 è stata di circa
il 3 per cento. Per ciò che concerne il settore siderurgico dopo la
ripresa della metà degli anni ottanta, lo scenario internazionale
si presenta in una fase di forte recessione con previsioni di
assestamento e debole recupero soltanto nel 1985 e, con l'ingresso
di nuovi produttori, paesi dell'Est e paesi in via di sviluppo,
nelle fasce meno qualificate.
Nel corso degli anni '90-91 nei principali paesi
industrializzati, si sono registrati la caduta dei consumi di
acciaio, una rilevante flessione dei prezzi, circa il 30 per cento,
perdite generalizzate dei principali gruppi industriali, forti
riduzioni dei posti di lavoro. L'Ilva, ad esempio, nel periodo
74-90 ha ridotto del 60 per cento i suoi posti di lavoro.
Si sono avviati nel frattempo e sono tuttora in corso, processi
estesi di concentrazione che tagliano fuori dal mercato i
competitori più deboli. In questo quadro va collocata la scelta del
gruppo Ilva di concentrare gli investimenti nel settore dei
laminati piani che rappresentano il 75 per cento della sua
produzione e di disimpegnarsi dal settore dei laminati lunghi, in
particolare da quello dei lunghi speciali in cui la produzione
italiana negli ultimi tre anni si è ridotta di circa un terzo,
passando alle 127 mila tonnellate del 1989 alle 80 mila tonnellate
del 1991 per i semi lavorati e, dalle 241 mila tonnellate del 1989
alle 660 tonnellate del 1991 per i laminati.
In questo quadro va inserita la situazione della Cogne. Lo stato
di salute dello stabilimento siderurgico aostano merita una
valutazione seria con parole di verità e consentono sia di mettere
in evidenza i pericoli esistenti della sua stessa sopravvivenza sia
di individuare una possibile via di risanamento. Due dati
riassumono le gravi difficoltà attuali dell'azienda valdostana che
sono insieme congiunturali e strutturali. Nel 1991 il margine
operativo lordo è stato negativo per 17 miliardi con una variazione
negativa rispetto alle previsioni di ben 60 miliardi. Il conto
economico per il 1991 è stato riequilibrato fino a portarlo ad un
deficit di soli 128 milioni mediante la vendita ad una finanziaria
del Gruppo, la Roblex, dei terreni e dei capannoni in cui si svolge
l'attività produttiva.
Anche la previsione di margine operativo lordo per il 1992 è
negativa. La previsione negativa di 3 miliardi e mezzo nel primo
semestre 1992 a cui sono da aggiungere i costi degli ammortizzatori
sociali già posti in essere e in via di attuazione. Se già nel
passato si sono ripetutamente verificate situazioni di bilanci
fortemente passivi, oggi la permanenza di bilanci in forte perdita
rappresenta la fonte di maggiore pericolo per la stessa
sopravvivenza dell'azienda.
Mentre nel passato le perdite aziendali avvenivano senza grossi
problemi coperte dall'azionista, forse Egam o Finsider - ricordo
che nel periodo 1978-81 erano in sostanza coperte le perdite a piè
di li-sta attraverso un Decreto Legge apposito - se queste perdite
nel passato venivano ricoperte dall'azionista che a sua volta
veniva ri-pianato da interventi dello Stato, è oggi abbastanza
chiaro che in una situazione di grave deficit dello Stato e un
clima di generalizzata diffidenza verso gli enti di gestione delle
partecipazioni statali, sono sempre più improbabili, per non dire
praticamente impossibili, interventi dello Stato verso l'Iri,
dell'Iri nei confronti dell'Ilva e di conseguenza dell'Ilva a
favore della Cogne.
La Cogne ha un capitale sociale di 150 miliardi. In assenza di
interventi straordinari o esterni basterebbero due anni consecutivi
di perdite di bilancio pari a 50 miliardi per costringere l'azienda
a portare i libri contabili in Tribunale.
Eppure la Cogne continua ad essere uno dei principali produttori
internazionali di acciaio inossidabile, detenendo il 30 per cento
del mercato europeo
open
della vergella ed il 42 per cento
del mercato delle valvole e facendo registrare nel complesso delle
sue produzioni quote di mercato rispettivamente del 13,4 per cento
a livello europeo e del 31 per cento a livello italiano.
Vale perciò la pena di mettere in atto tutti gli interventi
possibili per salvare un'azienda che in oltre settant'anni di
attività si è conquistata una posizione di prestigio sul mercato
internazionale e, nel contempo ha fornito possibilità di
sussistenza e progresso sociale a diverse generazioni di Valdostani
di origine e di adozione.
É necessario mettere in evidenza ancora alcune considerazioni
rispetto all'importanza della Cogne per la nostra Regione. I
lavoratori Cogne rappresentano nonostante le continue riduzioni -
ricordo che dal 1980 al 1990 si è scesi da 4.600 addetti a 2.200 -
i lavoratori della Cogne rappresentano nonostante le riduzioni
circa il 40 per cento degli addetti dell'industria in senso
stretto.
Per creare nuove occupazioni industriali di queste dimensioni,
ammesso che le risorse finanziarie regionali continuino a permanere
ai livelli attuali, la Regione impiegherebbe tempi molto lunghi e
risorse enormi, con la difficoltà aggiuntiva che essendo ormai
praticamente esaurite le possibilità di prepensionamento a
cinquant'anni o dopo trent'anni di attività sarebbero estremamente
difficoltose le possibilità di ricollocazione di lavoratori non più
giovani e provenienti da un settore specializzato quale quello
siderurgico.
Nonostante le difficoltà della situazione occorre perciò
esplorare tutte le strade possibili per risanare lo stabilimento
aostano e costruire un futuro ad un azienda che rappresenta tanta
parte della storia della nostra regione contrastando fermamente un
diverso uso delle aree Cogne senza preoccuparsi dell'impoverimento
industriale produttivo, sociale, professionale che deriverebbe
dalla chiusura di un'attività di tale dimensione.
Avendo presente questi problemi l'azione politica di questi mesi
è stata rivolta da una parte a valorizzare i punti di forza della
Cogne quale azienda storicamente di punta nel campo degli acciai
inossidabili e dall'altra ad affrontare i suoi punti deboli che
sono la dispersione degli impianti, la debolezza della rete
commerciale, la carenza di alleanze internazionali e di accordi con
gli utilizzatori a Valle. Con questi intendimenti era stata
sottoscritta la dichiarazione di intenti Regione-Ilva del giugno
1991 che faceva seguito ai precedenti protocolli del 1987 e del
1988 e furono allora stabiliti i rapporti che nel mese di agosto
consentirono di raggiungere un risultato, l'accordo
Regione-Ilva-Poligrafico dello Stato che ha dato una prospettiva di
continuità produttiva all'azienda per la monetazione di Verrès.
Purtroppo a partire dal novembre 1991, quando l'Ilva ebbe
conferma dell'impossibilità di ottenere finanziamenti dall'Iri
della quantità richiesta, gli orientamenti del gruppo rispetto
all'azienda valdostana sono diventati confusi e contraddittori.
Fino all'ottobre 1991 il disegno perseguito era quello di
costituire un grande foro degli acciai inossidabili, sia piani che
lunghi; di costituire un gruppo di 3 mila miliardi di fatturato con
l'azienda di Terni che opera nel campo dei piani, la Cogne che
opera nel campo dei lunghi e il gruppo Aresta. Era questo un
disegno comprensibile che avrebbe consentito di sfruttare le
capacità produttive delle aziende italiane e le capacità
commerciali del gruppo svedese.
Nel gennaio 1992 la proposta formulata alla Regione fu diversa,
fu quella di intervenire per un progetto di nuovo stabilimento
costituito da acciaieria, colata continua, treno a filo, valvole,
rettifiche da realizzarsi in accordo con uno privato che si capiva
essere il gruppo Valbruna, su un'area più ridotta, circa un terzo
dell'attuale milione di metri quadri occupati, liberando parte
delle aree Cogne per nuove attività industriali e per esigenze
della città.
Anche questo progetto si presentava come possibile, come una
valida via di uscita ad una situazione difficile.
Nel mese di aprile, quando avrebbe dovuto essere presentato il
progetto di un nuovo stabilimento corredato di previsioni
societarie, produttive e finanziarie, il gruppo si limitò a
presentare uno schema impiantistico assieme alla disponibilità a
cedere alla Regione i terreni in precedenza passati alla Roberts,
vale a dire a quelli di pertinenza degli impianti Cogne; affermando
di voler nel frattempo continuare da solo con tutte le sue
produzioni rinviando a tempi non precisati gli accordi con i
privati e l'avvio delle operazioni per la razionalizzazione degli
impianti.
Contemporaneamente sono andate avanti le proposte di tagli
occupazioni per 574 addetti, tagli che probabilmente in base ad
accordi con i sindacati saranno affrontati con i prepensionamenti
per i lavoratori con trenta anni di attività.
Una prima risposta che come conclusione si può trarre da tale
comportamento è che ci si trovi dinanzi ad un interlocutore del
tutto inaffidabile che non rispetta gli impegni presi, che non
dispone di un progetto industriale definito e che si limita a
navigare a vista nelle attuali tempeste della siderurgia.
La risposta sicuramente ha del vero soprattutto se, si tiene
conto del fatto che oltre tutto si tratta di un interlocutore
mutevole che cambia strategia al mutare dei gruppi dirigenti,
passando come storicamente è avvenuto dalla quantità - ricordiamo
le 300 mila tonnellate di acciaio da costruzione - all'alta
qualità, ricordiamo gli investimenti per le acciaierie ad alta lega
oggi non più utilizzate, ai prodotti con maggiore mercato.
C'è però da tenere presente il fatto che si tratta
dell'interlocutore più vicino che ha dirette responsabilità nelle
scelte strategiche di alleanze, produzione e mercato e con il quale
è necessario confrontarsi, armati della necessaria diffidenza ma
soprattutto delle conoscenze puntuali delle situazioni di mercato e
produttive.
É senz'altro vero che un certo ruolo può essere giocato dalla
Regione in collaborazione stretta e necessaria con i suoi
parlamentari, in forza delle competenze statutarie che sono state
definite in materia di industria.
Sia con il Presidente dell'Iri che con il Presidente del
Consiglio dei ministri si sono avuti incontri nei mesi scorsi
ricevendo assicurazioni sulla necessità che la Regione fosse
consultata prima di decisioni definitive in materia di dimissioni.
Nel frattempo però senza che decisioni definitive venissero prese i
problemi della Cogne sono rimasti gli stessi e di conseguenza si
sono aggravati pregiudicando in buona parte il risultato economico
per il 1992 senza che l'Ilva prendesse iniziative significative al
di là del tentativo di diminuire le perdite attraverso pesanti
riduzioni dell'occupazione.
Si presenta perciò come inevitabile una strategia che riconosca
all'Ilva il ruolo dell'interlocutore, ma che lo affronti con
guardinga e documentata diffidenza, ricorrendo invece all'Iri e al
Governo quando questo ci sarà e sarà in grado di operare per
richiedere il sostegno a provvedimenti definiti.
Per esempio, il finanziamento di investimenti di risanamento
aziendale ben determinati, oppure per ottenere che sia di un certo
tipo il quantum di esborso regionale per l'acquisto delle aree. Si
è discusso molto in questo Consiglio sul ruolo che dovrebbe giocare
la Regione sul problema Cogne.
Credo che debbano essere chiaramente messi in evidenza due
elementi. Innanzi tutto non deve essere trascurato considerandolo
come del tutto normale il fatto che la Regione Valle d'Aosta sia
interlocutrice di Ilva, Iri e Governo in materia di industria. Si
tratta di una caratteristica positiva derivante dalla specialità
della nostra Regione che non trova riscontro in altre realtà
regionali politicamente ed economicamente magari più importanti
della Valle d'Aosta, che nulla hanno fatto o potuto fare per
difendere le proprie attività siderurgiche.
La seconda considerazione deve però indurci a collocare la
nostra possibilità di intervento che pure è rilevante nella sua
giusta dimensione. Siamo una regione di 115 mila abitanti, con un
bilancio di 1500 miliardi con significative competenze statutarie e
che quindi può svolgere un ruolo di proposta e di supporto
finanziario ad iniziative industriali di una certa dimensione la
cui responsabilità e gestione restano però nelle mani dei gruppi
industriali proponenti.
Per essere espliciti, per ciò che riguarda la Cogne, possiamo
inter-venire per proporre soluzioni, per acquistare le aree, per
finan-ziare - rispettando le normative CEE - le proposte di
risanamento industriale. Possiamo invece intervenire per contenere
le perdite della Cogne, cercare clienti, obbligare altri a coprire
disavanzi ripetuti che non abbiano prospettive di risanamento
economico.
La Cogne, per avere prospettive di continuità produttive, deve
perciò essere risanata. In questa direzione quindi, constati
l'inerzia ed i ritardi dell'Ilva, abbiamo avviato una consultazione
con sei primarie società di consulenza industriale le cui proposte
sono attualmente all'esame della Giunta al fine di commissionare
uno studio finanziabile dalla CEE che consenta di valutare il
potenziale competitivo globale e per linea riprodotto della Cogne
onde individuare un progetto che rappresenti una prospettiva
strategica in termini di integrazione con altri
partner
produttivi e commerciali, in termini di assetto societario, di
strutture industriali, di razionalizzazione della produttività, di
entità e modalità dell'intervento regionale e di possibilità di
riutilizzo produttivo delle aree dismesse.
Una volta completato nell'arco di alcuni mesi tale progetto, la
Regione sarà in grado di farsi parte diligente per mettere intorno
ad uno stesso tavolo l'Ilva e i
partner
individuati ed
opererà nei confronti del Governo e dell'Iri per il sostegno
all'iniziativa studiata e dimostrata come valida.
Siamo finora rimasti nell'inutile attesa che l'Ilva ci
presentasse un suo progetto ed invece ci sono pervenute soltanto
proposte di tagli occupazionali slegati da un disegno più
generale.
Nel respingere e condannare tale metodo, segno evidente di
mio-pia industriale, intendiamo assumere un ruolo più attivo
prendendo l'iniziativa per un progetto complessivo che assicuri un
futuro produttivo alla Cogne e che sottragga alle aree dello
stabilimento, le numerose e disordinate iniziative di speculazione
immobiliare predisposte da soggetti interni ed esterni alla nostra
Regione.
Nel frattempo si lavorerà d'intesa con il comune di Aosta per il
mantenimento del vincolo industriale sull'intera area Cogne fino
alla realizzazione del progetto di ristrutturazione della stessa e
di riuso dell'area predisposta dalla Regione ovviamente d'intesa
con il Comune. Si opererà per l'attuazione dei punti di protocolli
d'intesa finora rimasti inapplicati, da quelli relativi al
potenziamento delle centrali elettriche di proprietà Ilva,
potenziamento che è indispensabile per garantire minori costi
energetici per lo stabilimento, alla costituzione di una società
mista per la gestione del Centro lavorazione dati, per il quale un
accordo appare possibile; all'avvio di attività di
verticalizzazione per le quali sono già state presentate proposte;
all'avvio delle necessarie azioni di difesa ambientale e di
maggiore tutela della salute dei lavoratori per il qual fine è
stato predisposto un disegno di legge.
La possibilità di riuscita del complesso disegno di salvataggio
della Cogne che comporta interventi di integrazione produttiva e
commerciale con
partner
nazionali e internazionali e che
implica investimenti per una nuova organizzazione del lavoro
dipendono molto dalla capacità che avrà la nostra piccola comunità
di presentarsi unita di fronte ai diversi interlocutori a
cominciare dall'Ilva, dall'Iri e fino al Governo.
Da qualche tempo il livello di polemica all'interno di questo
Con-siglio è diventato piuttosto elevato, credo che sarebbe
apprezzato dai lavoratori interessati, dalle organizzazioni
sindacali e dall'intera comunità se su temi di vitale importanza
quale quello oggi in discussione si riuscisse ad avere un confronto
sereno e soprattutto si potesse conseguire una reale ed operativa
convergenza.
Presidente
Ha chiesto la parola il Consigliere
Rollandin, ne ha facoltà.
Rollandin (UV)
Merci, Monsieur le Président. Tout
en appréciant la relation de Mafrica, je dois avouer tout de suite
qu'un problème se pose: on a-vait demandé de faire un débat sur
l'Ilva Cogne et on avait même engagé le Gouvernement, afin qu'il
présente un projet avant la moitié du mois d'avril. Par la suite il
a été déplacé et nous ar-rivons au mois de mai; il y avait une
condition préalable im-portante: qu'il y ait un plan, un projet. Je
regrette qu'aujourd'hui on fasse un autre débat, sans avoir la
possibilité de discuter sur des aspects concrets, sur un projet: le
risque est évident!
On va répéter les mêmes choses que l'on avait dit il y a trois
mois. On avait dédié une journée aux problèmes de l'Ilva Cogne et
on s'est quitté en disant que c'était indispensable d'avoir un plan
pour la sidérurgie. On avait souligné l'exigence de connaître les
intentions de l'Ilva Cogne; on pourrait laisser là le débat, car on
risque de se redire les mêmes choses, puisque rien n'est changé,
sinon en pire. Le temps passe avec des conséquences négatives sur
le futur de l'Ilva Cogne, que tous le conseillers connaissent.
Quelle est la raison pour laquelle on a voulu quand-même faire
ce débat pendant une demi-journée? Il ne nous donnera pas la
possibilité de connaître le futur de l'Ilva Cogne. Les documents
sont arrivés en retard, mais peut-être il y a des raisons
techniques; tout de même, en leur donnant un coup d'oeil, on se
rend compte qu'il n'y a rien du tout. C'est un compte rendu de ce
qui s'est passé, c'est un exercice, peut-être utile,
d'apprentissage sur les différentes stratégies au niveau européen
de quelques sociétés qui travaillent dans le domaine de la
sidérurgie, mais pas autre chose.
Je ne veux pas dire que tout est faute de l'Assesseur, mais
j'avoue qu'aujourd'hui on croyait vraiment pouvoir faire un débat
sur des lignes directrices et surtout que l'on connaît. Les
prémisses n'y sont pas!
On risque d'une façon antipathique de se redire les choses qu'on
connaît. L'assesseur a résumé des aspect que les conseillers
avaient déclaré dans la séance d'une journée dédiée à la Cogne.
Quel sens peut donc avoir cet après-midi? Je le demande à
l'As-sesseur! Quel est l'engagement qu'on peut prendre vis à vis
des travailleurs? Quelle proposition faut-il présenter au Conseil?
C'est la faiblesse de base de ce débat, qui peut être intéressant
pour quelqu'un, mais qui pour d'autres n'a aucun aspect de
nouveauté.
Le problème est de comprendre si la requête d'avoir l'unité du
Conseil a encore un sens vis à vis du rien qui existe. Sur quel
point pourrait-on retrouver l'unité du Conseil? On a entendu une
série de démarches inachevées, on a écouté des passages qu'en
partie on connaissait déjà, donc on a une difficulté concrète à
reprendre ce débat.
Je me permets donc de rappeler trois ou quatre points; ce
Conseil s'était engagé à
"richiedere gli incontri a livello
ministeriale necessari e a chiarire i contenuti del piano Ilva e a
impugnare nelle sede competenti ai sensi degli articoli 3 e
dell'articolo 4 del Decreto del Presidente della Repubblica, 1142,
il piano Ilva per la siderurgia pubblica"
. C'était un
engagement adopté de la part du Gouvernement, à l'unanimité. Il n'y
a pas eu de réponses!
Je demande à l'Assesseur d'avoir sur ce sujet un
éclaircissement, de connaître la raison pour laquelle on n'a pas
cru de donner suite à cet engagement.
La même chose je demande à propos du décret 434:
"Norme di
at-tuazione dello Statuto speciale per il coordinamento dei
program-mi di intervento regionale"
, là où l'on prévoit que les
différents plans de l'Etat soient coordonnés avec ceux de
l'Administration régionale. On n'a jamais eu copie du fameux plan
de l'Ilva, que le
Comitato di presidenza dell'Iri
a approuvé
le 18 décembre 1991. Je demande quel est l'état de ce plan et s'il
y a eu des actes par rapport à cet engagement. Le problème est
encore actuel.
La même chose on peut dire pour les financements que
l'Administration régionale avait prévus. On avait pensé à une série
d'achats; les fonds avaient été alloués à l'Ilva et il y avait des
engagements que les lois précédentes avaient prévus. La Junte avait
pris un engagement précis que ces fonds devaient être utilisés dans
l'établissement, avec un compte rendu qui devait être envoyé au
Conseil et donc on n'a pas encore eu de nouvelles. Je ne veux pas
rappeler tout le débat qu'on avait fait au moment de cet achat,
quand on avait dit clairement que l'argent devait être réutilisé
dans l'établissement d'Aoste.
On avait signé, repris des différents accords, mais les
problèmes sont encore les mêmes depuis deux ans. Après les
difficultés créées par la loi nationale 223, la caisse chômage
technique a eu de nouvelles ententes et la même question se pose
sur le respect de différents accords.
Aujourd'hui, quel est l'engagement que nous pouvons prendre? Je
crois qu'il est important que la Junte nous donne des réponses sur
ceux qui avaient été pris.
Certes, il y a beaucoup de questions qu'on peut analyser, des
ques-tions plus techniques sur l'établissement, sur son futur. Je
crois que l'analyse des différentes données de la sidérurgie peut
aider à comprendre, mais je pense que ce soit indispensable que la
Société nous présente un projet qui dépasse les incertitudes de
l'Assesseur.
Dans le délai d'un mois il y a eu trois ou quatre projets. Quel
est celui qu'on veut présenter à l'Administration, pour viser à
quelque chose. On risque autrement d'avoir des fonds
inutilisés.
Le problème de l'énergie qui a été rappelé,
il centro
sviluppo ma-teriali
, la question de l'informatisation, ce sont
des thèmes que l'on peut reprendre, parce qu'ils sont encore là de
la même façon dont on les avait quittés. On risque de ne pas
arriver à des conclusions.
Quelles est la position du Gouvernement? Le problème devient
toujours plus urgent. Les montants du déficit de l'Ilva Cogne de
1990 et 1991 ont été réglés par la vente d'un terrain, qui pourrait
être revendu à l'Administration régionale sans bénéfice. Sauf ces
points, quelles sont les nouveautés? Sur quel point peut-on
retrouver l'unité? Je voudrais comprendre s'il y a à ce sujet des
évaluations à faire.
Presidente
Ha chiesto la parola il Consigliere
Andrione, ne ha facoltà.
Andrione (UV)
A pensar male si fa peccato ma sovente
si indovina. Noi abbiamo peccato anche in quest'aula perché abbiamo
detto che pensavamo male dell'Ilva e che eravamo convinti che se
esiste un piano è quello di lasciare morire a fuoco lento la
situazione della Cogne per poi mettere di fronte le forze sociali
ed il Consiglio regionale ad una situazione catastrofica dove
evidentemente si riesce a diminuire il numero di addetti senza
pagare dogana. Questo è quello che purtroppo sta
succedendo.
Un piano Ilva esiste ma malgrado le competenze statutarie della
Regione, questo piano non ci è comunicato e non ci è comunicato per
la buona ragione che contiene con ogni probabilità un'indicazione
di privatizzazione e di grave diminuzione dell'occupazione della
Cogne.
Ricordo che un comportamento simile anche nei particolari è
stato seguito negli anni passati dalla "Châtillon", che nel momento
in cui è riuscita a diminuire l'occupazione, ci ha comunicato con
un telegramma la chiusura dello stabilimento e chiedeva la nostra
disponibilità per l'acquisto del terreno.
Non vorrei che certe situazioni si ripetessero e se c'è una cosa
che la relazione dell'Assessore Mafrica ha evidenziato e sulla
quale siamo d'accordo e che non possiamo fidarci dell'Ilva. Ora se
io ho capito quanto l'Assessore ha detto, c'è una proposta di
"baipassare" l'Ilva di preparare cioè noi un piano siderurgico e di
presentare noi questo piano al Governo e direttamente all'Ilva.
Sono delle proposte che sotto un certo profilo possono essere
interessanti ma l'Assessore ha ricordato solo in parte le
gravissime difficoltà che presenta un'idea di questo genere.
Prima difficoltà: non sappiamo come e quando verrà formato un
Governo e ogni mese che passa aumenta il deficit.
Seconda e grossa difficoltà: anche se ci trasmettono delle
tabelle di paragone, dei grafici e disegni vari, non siamo noi come
struttura regionale in grado di riconoscere quelli che sono i veri
meccanismi industriali della Cogne, tanto più che in questi ultimi
anni l'Assessore ha tenuto numerose riunione del Comitato
siderurgico, dove queste cose apparivano più che evidenti.
La Cogne cambiava strategia ad ogni "stormir di fronda" perché
la strategia della Cogne è quella di fare quel tipo di prodotto che
in quel momento va di più sul mercato con tutte le conseguenze
industriali che questo può comportare e quindi con un tipo di
lavorazione e di produzione non razionale.
Terza e non certamente ultima difficoltà: abbiamo tutti
l'abitudine di leggere i giornali e vediamo cosa sta succedendo del
progetto di privatizzazione previsto dalla legge finanziaria del
1992 e le resistenze di coloro che vengono comunemente definiti "i
boiardi di Stato", resistenze che mettono anche un "dinamico"
Ministro come Cirino Pomicino in grado di riconoscere che le
privatizzazioni per usare termini molto "gentili", slittano a spese
del contribuente.
Ora, in queste condizioni e riconoscendo che la situazione non è
certamente facile esistendo enormi difficoltà - in attesa di avere
ulteriori risposte - a noi sembra che la posizione della Giunta sia
ancora troppo debole. Diamo atto che è stato fatto un passo avanti
nell'affermare che dobbiamo essere diffidenti nei confronti del
comportamento dell'Ilva.
Presidente
Ha chiesto la parola il Consigliere
Riccarand, ne ha facoltà.
Riccarand (VA)
In questi ultimi mesi ci siamo trovati
di fronte a continue, rapide e profonde modificazioni sulla
situazione della Cogne. Nel giugno del 1991 quando era stata
firmata la dichiarazione di intenti fra Ilva e Regione, l'elemento
di fondo era il rilancio, il ruolo strategico della Cogne, quindi
una prospettiva di consolidamento della funzione di questo
stabilimento.
Questo ruolo strategico si è poi capovolto nell'arco di
pochissimi mesi in un futuro molto incerto ben riassunto nella
parola "dismissioni" che era emersa nel nuovo piano presentato
dall'Ilva nell'ottobre-novembre 1991.
Poi siamo passati nei primi mesi del 1992 ad una proposta
avanzata dall'Ilva che lanciava questa idea del nuovo stabilimento,
più concentrato, più accorpato in un terzo dell'area con un
partner
privato dal ruolo determinante e poi adesso a fine
aprile ci ritroviamo invece con questa proposta sostanzialmente
congelata se ho capito bene, se non accantonata e, con la Cogne che
mi risulta abbia trasmesso recentemente una lettera all'Ufficio
regionale del lavoro dichiarando 895 eccedenze e chiedendo la cassa
integrazione guadagno per 600 lavoratori dal mese di maggio al mese
di dicembre 1992.
Ci troviamo davanti ad una situazione che si è sviluppata in
termini negativi.
Io credo che il ruolo della Regione, della Giunta e
dell'Assessore all'industria, in questa vicenda, non è facile,
credo che tutti quanti al di là del fatto che siano in maggioranza
o in minoranza deb-bano rendersene conto e io devo dire che oggi ho
ritrovato nella relazione dell'Assessore all'industria Mafrica,
alcune verità sullo stato della situazione che più volte in passato
avevo fatto rilevare.
Oggi io credo che nella diagnosi e nell'esame della vicenda
siano state dette le cose come realmente sono e senza addolcire la
pillola in modo ingiustificato. Si tratta di una situazione molto
difficile e sicuramente mancano al Consiglio alcuni elementi di
valutazione. Io ho esaminato la documentazione che ci è stata fatta
pervenire questa mattina ma le indicazioni più pregnanti non si
ritrovano anche se si possono ricavare alcune indicazioni molto
indirettamente ma non ci sono precise informazioni per quanto
riguarda la Cogne, per cui su questo credo che sarebbe necessario
capire meglio il contenuto di questi documenti.
Condivido il giudizio sull'inaffidabilità dell'Ilva, sulla
scorrettezza del suo comportamento, soprattutto sull'incertezza di
questo comportamento e sull'assenza di un progetto definito che
permetta anche di capire dove si vuole arrivare.
Non so se sia praticabile la strada indicata dall'Assessore di
de-finire come Regione un progetto industriale con una serie di
valenti consulenti anche a livello europeo.
Penso tuttavia che il compito del Consiglio regionale e
dell'Amministrazione regionale sia intanto quello di definire
alcuni punti fermi su cui orientarsi e credo che rispetto a questi
punti fermi non c'è stata ancora una sufficiente determinazione o
precisazione da parte del Consiglio regionale.
Si è discusso più volte su alcune linee di fondo ma non si è mai
indicata una strategia ben definita, se non alcune generiche
affermazioni su cui siamo tutti d'accordo: difendere il compatto
industriale e i livelli occupazionali. Questo però non significa
avere una linea di comportamento praticabile.
Riprendo considerazioni che ho già fatto in altre occasioni e
cioè che su alcuni punti noi dovremmo veramente come
Ammini-strazione regionale e Consiglio comunale di Aosta, definire
dei paletti, dei punti fermi da cui non ci si muove, in modo da
avere dei riferimenti precisi nella trattativa con l'Ilva e con
eventuali
partner
privati in tutti i dibattiti e scelte che
si dovranno tenere.
Questi riferimenti a mio avviso dovrebbero essere quattro e
precisamente: il primo è ribadire la necessità da parte della
Regione di acquisire tutte le aree di proprietà dell'Ilva e quindi
dobbiamo respingere la distinzione che viene fatta dall'Ilva fra le
aree strettamente legate allo stabilimento e le aree immobiliari;
credo sia importante da parte della Regione una trattativa che
riguardi l'acquisto delle intere aree della Cogne.
Secondo punto: io credo che se su questa linea della
acquisizione siamo tutti d'accordo, sia importante ribadire il
concetto che più volte è stato espresso e cioè che un eventuale e
possibile auspicabile accordo fra Regione e Ilva rispetto
all'acquisizione delle aree deve avere un vincolo ben preciso che è
l'utilizzazione delle somme, degli introiti che l'Ilva può ricavare
da queste vendite rispetto ad un discorso di risanamento e di
organizzazione dello stabilimento. É importante stabilire anche dei
meccanismi di controllo e di verifica dal momento che parliamo di
diverse decine di miliardi.
Nello stesso modo è fondamentale anche un altro concetto che
veniva indicato nella relazione dell'Assessore e cioè, un accordo
ben preciso fra Regione e Comune di Aosta perché sia mantenuto un
vincolo industriale sulle intere aree della Cogne in modo da
evitare speculazioni edilizie ed in modo da mantenere la
possibilità sia nella trattativa ad un certo livello con l'Ilva,
sia di un'utilizzazione ai fini industriali di questa area.
Quarto punto è sicuramente la ricerca del progetto industriale
più adeguato per rilanciare e riorganizzare lo stabilimento
siderurgico e nello stesso tempo stabilire quali altre attività
industriali collaterali è possibile individuare e collocare su
queste aree e che ci permettano di recuperare i livelli
occupazionali.
Noi riteniamo di doverci muovere in queste quattro direzioni.
Credo che anche la proposta dell'Assessore di un progetto
industriale vero e proprio elaborato dalla Regione possa essere
valutato anche se non so se fattibile e in quale misura.
Quanto affermato è allo scopo di salvaguardare una presenza
in-dustriale forte e significativa che passa soltanto attraverso il
man-tenimento della destinazione industriale di questa area che è
l'uni-ca che sia possibile utilizzare a livello industriale nella
nostra Regione e quindi crediamo che si debba cercare di uscire da
una prospettiva di totale incertezza introducendo elementi di
chiarezza.
Presidente
Ha chiesto la parola il Consigliere
Stévenin, ne ha facoltà.
Stévenin (UV)
Io credo che l'intervento
dell'Assessore all'industria e commercio Mafrica, non possa che
essere condiviso in parte. Credo che, d'altra parte la crisi del
settore siderurgico è nota ed evidenziata da diverso tempo su tutti
i giornali economici e non. Credo inoltre che, l'analisi della
situazione degli stabilimenti Ilva è reale. Così come certamente è
già stato detto nell'intervento del Consigliere Andrione, non
possiamo che apprezzare il fatto che l'Assessore Mafrica ci dica
che l'attuale dirigenza non ha credibilità.
Detto tutto questo, a me pare che nell'intervento dell'Assessore
Mafrica manchi un po' di autocritica.
É facile ricordare in questo Consiglio tutta una serie di
avvenimenti che si sono verificati. Dai momenti delle trattative a
Genova quando queste trattative avvenivano a diversi livelli, prima
una parte della delegazione poi un'altra.
Così come secondo me un po' di autocritica dovrebbe essere fatta
per quanto riguarda proprio l'esigenza che c'era di avere quegli
agganci a livello dell'Iri, a livello delle partecipazioni statali,
proprio per fare rispettare quei protocolli che erano stati firmati
allora. In questo ha anche importanza il ruolo e la presenza delle
partecipazioni statali e dell'Impresa pubblica della Valle d'Aosta
a cui doveva con gli opportuni contatti essere fatto presente.
Io ritengo che non dovremmo parlare di corresponsabilità ma
evi-dentemente di sottovalutazione di una serie di fatti che sono
ve-nuti avanti quali l'accordo con la Falk, il mancato rispetto
del-l'accordo con la Falk. La necessità che doveva esserci di far
pre-sente che questo accordo per l'interscambio delle produzioni
poi in realtà non c'è stato. Prova ne è che l'acciaieria lavora
circa trenta settimane all'anno a fronte di una ben più elevata
potenzialità.
Ma anche una vigilanza su altri accordi, tra l'Ilva e la Wuller,
rispetto al problema della produzione dei rapidi e degli utensili.
Una maggior produzione fatta dalla Wuller che avrebbe dovuto essere
poi commercializzata dalla Cogne e un aumento della produzione
degli
inox
alla Cogne che avrebbe poi dovuto essere
commercializzata dalla Wuller. Di tutto questo poi non si è più
saputo nulla, sappiamo solo che purtroppo questi accordi non sono
stati realizzati e che per conto la Cogne ha perso produzione sulle
quote di mercato.
Questi fatti debbono essere detti; ognuno ha le proprie
responsabilità e credo che però il problema è un problema di tale
rilevanza che merita di essere affrontato da parte di un Consiglio
regionale con grande responsabilità e che questo come altri
problemi dovrebbero vedere coinvolte maggioranze e opposizioni in
tutti i momenti di decisione e in tutti i momenti di contatto
perché evidentemente se poi mancano informazioni diventa difficile
trovare un'intesa su come affrontare e risolvere le diverse
problematiche.
Tutti sappiamo che il problema di fondo oggi è quello della
ricerca di un
partner
a livello nazionale e internazionale.
Questo è un problema che deve essere affrontato con l'Ilva anche
ricordando quelle che erano le intese del protocollo Iri-Finsider;
così come deve essere certo che l'intero stabilimento, vale a dire
il milione di metri quadri dello stabilimento nella sua interezza,
devono essere acquisiti dalla Regione.
Deve essere trovata una soluzione per le centrali, che non
rimanga solo una mera volontà di intenti ad affrontare questo
problema e sarebbe anche importante sapere a che punto è l'accordo
sul centro meccanografico.
C'è poi tutta una serie di problemi relativi al mantenimento
delle attuali produzioni all'interno dello stabilimento al fine di
evitare una monoproduzione, un'unica linea che minerebbe l'intera
esistenza dello stabilimento stesso.
La produzione esclusiva di valvole e vergella non garantirebbero
un futuro a questa azienda. Quindi si tratta di verificare che le
attuali produzioni - a partire dalle barre e altre ancora - possano
trovare la possibilità di continuare ad esistere, visto anche che i
risultati di questi ultimi mesi sono stati risultati positivi.
C'è poi un ultimo dato che è quello relativo alla rete
commerciale. Il trasferimento in regione dei venti dipendenti della
rete commerciali - pare che fossero circa quaranta i dipendenti e
degli altri venti non se ne sa nulla - lasciano presupporre
effettivamente che non c'è una grossa volontà di riorganizzazione
dello stabilimento.
Presentarsi ad una qualsiasi trattativa a livello nazionale ed a
livello internazionale senza una rete commerciale adeguata è
chiaramente sintomo di debolezza e quindi di difficoltà ancora
maggiori per una azienda come questa.
É stata data la disponibilità a fronte di garanzie precise di
lavorare insieme, di attuare un fronte unitario nei confronti di
una dirigenza che come è stato detto non è credibile perché troppe
volte ha cambiato i piani presentati senza dare finora garanzie sul
futuro di questa azienda.
Presidente
Ha chiesto la parola il Consigliere
Bich, ne ha facoltà.
Bich (Ind)
Non vorrei ripetermi su interventi che
in passato abbiamo già ef-ettuato in questa sede e che intendevano
recepire una situazione di gravissimo disagio e pesante regresso
sia sul piano produttivo che su quello economico dello stabilimento
Cogne di Aosta. Vorrei far notare però alcuni aspetti, senza creare
polemiche rendendomi perfettamente conto che la situazione grave e
difficile non è solo in potere dell'Amministrazione regionale.
La strategia generale sugli acciai nel comparto degli acciai è
com-plessa e difficile in confronto anche con altre aree di
mercato. Non è certamente alla nostra portata e quindi
l'Amministrazione regio-nale non ha un grado di libertà d'azione a
trecentosessanta gradi ma su tutto l'orizzonte industriale e deve
necessariamente fissare le idee e le sue posizioni su alcuni punti
della strategia generale.
L'Assessore diceva che i nostri interlocutori sono inaffidabili.
Il management degli stabilimenti di Aosta ma anche della proiezione
di questo management verso l'Ilva ha denotato tutta la sua
inconsistenza presentando piani di sviluppo che poi si rivelavano
assolutamente inaffidabili, inconcludenti, presentandoci delle
solu-zioni che poi regolarmente non venivano prese ma
disdettate.
La Giunta forse è arrivata in ritardo a valutare la gravità di
questa situazione e il punto di non ritorno. Io ricordo che solo un
anno fa in un dibattito analogo l'interlocutore era molto più
gioioso e sorridente e si diceva che tutto era sotto controllo.
Adesso invece la posizione è molto più responsabile e devo dare
atto all'Assessore Mafrica di avere colto quest'aspetto.
Comunque non è solo inaffidabile questo management ma il "top"
dell'Ilva è inaffidabile, dal momento che mi sembra che il
risultato economico e il risultato delle strategie internazionali
del settore della siderurgia sono ancora tutte fa verificare e che
la fortezza giapponese che doveva essere un po' il termine di
paragone al nostro mercato per ragguagliarla un po' ai metodi di
produzione e di rilancio, comincia a far vedere le sue crepe e
quindi elementi di comparazione ce ne sono pochi e la produzione
dell'acciaio anche quest'anno dà ampi risultati negativi.
Fissare quali siano le condizioni ottimali per sviluppare una
linea strategica non capisco quali possano essere. L'Assessore ci
dice di rivolgerci ad una serie di società, di studi economici
finanziari, per valutare quali possano essere i provvedimenti;
anche qui occorre fare attenzione perché se il nostro compito è
quello di fare gli amministratori, il loro è quello di fare gli
industriali dell'acciaio e finora l'hanno fatto molto male.
Hanno usato parecchi trucchi con comportamenti di stretta
osservanza verso un certo potere che pagava a piè di lista il
passivo e quindi poteva dare garanzie di sviluppo, garanzie di
adeguatezza a certi sistemi industriali pur sempre validi sotto
l'aspetto clientelare e politico. Oggi non è più possibile, sembra
che siamo entrati in un economia di mercato, l'economia di mercato
è questa. Mi sembra però che nella relazione presentata
dall'Assessore ci sono alcuni punti che andrebbero precisati.
Primo punto: acquisizione delle aree. Siamo tutti d'accordo e
sic-come non sono campi verdi su cui si può costruire qualsiasi
cosa e-siste il problema della bonifica dell'area. Vorrei sapere se
l'acqui-sizione di queste aree 800-900 mila metri quadri - tiene
conto di questo, considerando che il risanamento ha un suo costo
elevatis-simo, come lo smaltimento dei rifiuti tossici nocivi,
l'abbattimento delle strutture e la riacquisizione del territorio
nelle condizioni ottimali per una ricostruzione di strutture
adeguate.
Secondo punto: a noi è stata fornita una planimetria. Non ho ben
capito se è un'ipotesi di nuovo stabilimento. Sarebbe stato
interessante vedere con un lucido la situazione attuale da
sovrapporre. Non sono un tecnico per cui non sono in grado di
stabilire se si possa fare mentre le macchine sono in lavorazione,
cioè modificare il
"lay-out"
continuando la produzione di
acciaio e soprattutto non so quanto possa costare questo piano di
fattibilità.
Ci è stato proposto di occuparsi personalmente di un piano di
strategia. Ho dubbi sotto questo aspetto perché non vorrei che si
passasse dall'acciaio "di Stato" all'acciaio "di Regione" - con
tutto il rispetto verso la normativa CEE - Ma qual è il prezzo
sociale economico in generale di un intervento di questo tipo? É
stato detto "sei centri di studio", ma attenzione: con chi
operiamo? Non vorremmo che queste società di consulenza
risultassero poi ammanigliate con l'Ilva. Questo è un aspetto che
andrebbe valutato molto bene.
Quindi caro Assessore io prendo atto della buona volontà di
riprendere il filo spezzato di una proposta praticabile in questo
settore così disastrato. Staremo a vedere quale sarà la proposta
che spero sia fornita in tempo utile affinché sia possibile
esaminarla in anticipo.
Presidente
Ha chiesto la parola il Consigliere Lanivi,
ne ha facoltà.
Lanivi (AI)
Partirò dalle considerazioni finali
dell'Assessore circa la possibilità di realizzare un'unità di
questo Consiglio sul problema della Cogne. Dirò subito che la sola
condizione è quella di verificare una forte volontà rispetto a
questa problematica, in caso diverso prenderò una posizione
profondamente discorde e cercherò di spiegarne i motivi.
Secondo me l'Ilva vuole trascinarci in una situazione che non
solo ci priverà della stabilimento di Aosta, ma cercherà anche di
farci fare la figura degli stupidi e sia in un caso che nell'altro
questa prospettiva ci dovrebbe trovare molto attenti e soprattutto
pronti ad individuare delle forme di contrattazione forti quanto è
pericolosa la posizione assunta dell'Ilva. Non vogliamo quindi
essere né stupidi né miopi.
Primo punto: Ilva L'Ilva considera lo stabilimento di Aosta come
una unità produttiva: non vuole assegnare allo stabilimento di
Aosta il suo ruolo di impresa. (Non so se sono notizie o
pettegolezzi) ma pare che in questi ultimi giorni abbiano
sostituito la dirigenza dell'Ilva. Tutto questo avviene senza
nessuna preinformazione con la Regione né quindi definendo
strategie ma neppure informando dei movimenti che avvengono
all'interno di questo stabilimento che ripeto è considerato
dall'Ilva come unità produttiva e cioè "luogo dove non si
decide".
A rotazione vengono altri a prendere decisioni ubbidendo ai
"boiardi dello Stato", i quali in funzione delle maggioranze
politiche che si trovano in Parlamento vengono sostituiti o
ruotati.
A questo punto secondo me, inseguire un disegno corretto per
certi aspetti può essere per noi un fatto di ingenuità. Noi
facciamo per bene i compiti ma non sappiamo né a quale maestro
consegnarli né sappiamo quali criteri usa questo maestro per
giudicare i com-piti fatti. Per cui, ritengo che, fatto salva la
premessa iniziale del-l'inaffidabilità dell'Ilva, dobbiamo far
sentire una voce molto forte altrimenti questi non solo ci spendono
ma ci portano via dei soldi.
Io mi permetto di suggerire alcuni punti fermi. Stabilimento di
Verrès con relativa centrale - stabilimento di Aosta - i terreni e
le centrali idroelettriche formano una entità unica, non dobbiamo
accettare nessuna logica dell'Ilva che cerchi di frazionare questo
discorso. Abbiamo risolto, con denaro regionale, il problema dello
stabilimento di Verrès, lo stabi-limento di Aosta lo mettiamo in
stato preagonico, dai terreni cerchiamo di ricavare denaro dalla
Regione.
Dato che il committente non sarà affidabile cerchiamo di
poten-ziare le centrali, perché il vero affare é proprio lì. Di
fronte a que-sta situazione bisogna fare la voce grossa, non tanto
puntando sulla debolezza della Cogne (sul bilancio della Cogne ci
speculano), ma dobbiamo vedere i punti di forza della Regione che
sono:
1) il fatto di essere una Regione a statuto speciale e quindi di
pre-tendere un rapporto di tipo politico con il Governo della
Regione stessa. Il nostro interlocutore non può quindi essere
l'Ilva.
2) l'utilizzazione delle norme di attuazione in materia di
industria. Dobbiamo far capire molto bene ai "signori" di Roma che
saremo in grado e impugneremo tutte le decisioni che andranno
contro quanto stabilito dalle norme di attuazione in materia di
industria per la Regione Valle d'Aosta.
3) i terreni non dobbiamo comprarli, i terreni ce li devono
cedere, non si capisce come un ente pubblico di Stato venga a
speculare sui terreni di un'azienda che vuole chiudere. Questo è
inammissibile. Neppure con Ilssa Viola siamo arrivati a tanto.
Ricordiamo che con l'Ilssa Viola il Ministero dell'industria è
intervenuto in maniera economicamente pesante al punto che
l'acquisizione dell'area e degli stabilimenti sono avvenuti quasi a
costo zero per la Regione.
Non possiamo pensare che la Regione debba spendere centinaia di
miliardi, tenuto conto degli acquisti e delle opere per il
risana-mento di quelle aree.
Questo discorso ce lo sta facendo lo Stato, dato che la Regione
in questo momento è sotto ricatto e per ricatto s'intende il fatto
che se la Regione non dà i soldi oppure lo stabilimento licenzia il
personale noi dobbiamo fare in modo di essere abbastanza forti da
non affrontare il problema della vendita di terreni da parte di un
privato alla Regione.
Qui è lo Stato direttamente proprietario, deve quindi cedere
quelle aree a costo zero alla Regione, perché la stessa dovrà
spendere per cercare di creare nuovi posti di lavoro con nuovi
insediamenti industriali.
Il gruppo di studio che io propongo, oltre quello di fare i
disegnini sul futuro industriale della Cogne, è quello di stabilire
l'utilizzazione di quanto lo Statuto ci concede in termini di
espropri al fine di utilizzare questa possibilità.
Altro punto: parlo delle centrali idroelettriche. Dato che il
rapporto Regione-Governo deve essere di tipo politico, la Regione
ha una grossa arma a disposizione e sono le subconcessioni delle
acque, che non interessano solo la Cogne ma interessano anche
l'Enel e anche altri enti dello Stato per condurre una vera
contrattazione con questi signori.
Ripeto quindi le mie proposte. Primo punto: linea forte e cioè
affrontare il problema nella sua globalità; secondo punto: rispetto
ai terreni va condotta una trattativa che non sia quella
dell'acquisto privato ma pretendere che questi terreni ci siano
ceduti; terzo punto: il discorso delle subconcessioni, il discorso
della produzione di energia elettrica in Valle d'Aosta e questo è
un rapporto che a Roma va condotto in maniera molto chiara e
dura.
Queste sono premesse indispensabili senza le quali non vedo come
e quali risultati si potrebbero avere.
(... applausi dalla tribuna del pubblico ...)
Presidente
Ha chiesto la parola il Consigliere
Andrione, ne ha facoltà.
Andrione (UV)
Prima della risposte dell'Assessore
vorrei rivolgere una domanda. Nella lettera datata 11 marzo 1992, a
firma di Maurizio Morandi, si trasmettono dati relativi all'area
del Pacifico, della siderurgia dell'est, di grafici vari ma della
Cogne non si fa cenno, chiedo quindi spiegazioni in merito.
Presidente
Ha chiesto la parola il Consigliere Aloisi,
ne ha facoltà.
Aloisi (PSI)
Il dibattito che oggi si svolge in
quest'aula da parte di tutte le for-ze politiche è sicuramente il
tentativo di trovare una strategia uni-taria per tentare, non dico
di risolvere, ma perlomeno di affrontare per poi risolvere il grave
problema della Nazionale Cogne.
É una a volontà che emerge da tutte le forze politiche che mi
hanno preceduto. In ognuno c'è la volontà di trovare un punto di
incontro per affrontare questo ormai cronico problema che ci
attanaglia da anni.
Io direi quindi innanzitutto al di là delle varie valutazioni di
carattere tecnico che è un problema soprattutto di carattere
politico, cioè sono le forze politiche e il Governo regionale che
devono imporsi a far sentire il proprio peso nei confronti della
trattativa sia con l'Ilva ma soprattutto con il Governo nazionale.
Quindi il nodo è politico dal momento che abbiamo visto da tanti
anni a questa parte che abbiamo avuto sempre una controparte
inesistente. Una controparte assolutamente impercettibile.
Abbiamo visto nella Nazionale Cogne sostituirsi di volta in
volta varie società, vari meccanismi che hanno gradualmente
disgregato questa nostra azienda. É stata un'azienda da parte
soprattutto dei dirigenti nazionali, delle partecipazioni statali,
che è servita soltanto ad inserire alcuni personaggi probabilmente
con certi tipi di tessere in tasca. É stato dato loro il posto
nella stessa azienda statale per due o tre anni per poi rilanciarli
in altre attività.
Non abbiamo mai avuto una dirigenza seria e professionalmente
capace di condurre questo tipo di azienda e quindi abbiamo visto
che gradualmente ha perso le sue caratteristiche e la sua capacità
produttiva per l'incapacità di questi dirigenti e la mancanza di
volontà politica da parte del Governo nazionale a far sì che questa
azienda avesse il suo peso a livello nazionale e a livello mondiale
come d'altronde è conosciuta per le sue capacità e per la sua
preparazione, visto il tipo di acciaio che produce.
Da questo dibattito e dagli incontri che abbiamo avuto
precedentemente, emerge la volontà di capire qual è la nostra
controparte.
Noi non abbiamo nessuno di fronte, finora ci hanno solo preso in
giro facendoci delle promesse che poi sistematicamente sono state
disattese e allora deve emergere da questo Consiglio la volontà
unanime da parte di tutte le forze politiche e soprattutto da parte
del Governo di pretendere una controparte con cui discutere e
affrontare i problemi portandoli ad una conclusione.
Io penso che da parte della Giunta regionale e da parte delle
forze politiche della maggioranza, come mi pare di capire dagli
interventi, c'è questa volontà davanti alla quale è opportuno ed è
necessario cercare di trovare una soluzione e creare una strategia
comune ed unitaria per affrontare insieme sia la controparte che,
deve essere sul piano politico il Governo; sia l'Ilva però avente
come garante il Governo nazionale.
Si dà atto che dalle ore 17,54 alle ore 18,30 presiede il
Vicepresidente Stévenin.
Presidente
Ha chiesto la parola il Consigliere
Bajocco, ne ha facoltà.
Bajocco (PCI-PDS)
Venti giorni fa, quando il
Consiglio regionale ha votato le due risoluzioni non c'è stata
unità. Il dibattito portato avanti in quel momento era un dibattito
molto aspro e acceso, un dibattito che a mio avviso è in disaccordo
con il gruppo per cui milito ed a cui si richiede la massima
unità.
Il problema dell'occupazione è un problema che non riguarda solo
l'Assessore o la Giunta, ma tutto il Consiglio regionale.
Io ricordo che quando sono entrato nella Cogne eravamo circa 8
mila unità, oggi siamo arrivati a 1.500 unità. Nel giro quindi di
10 anni abbiamo perso 2.480 unità.
É un problema grave che deve fare riflettere ed io sono
dell'avviso che non dobbiamo lavorare per chiudere l'azienda ma
dobbiamo lavorare per mantenere il possibile.
Il dibattito di oggi è un dibattito molto pacato e fa onore a
questo Consiglio perché si discute un problema che interessa
l'intera Valle d'Aosta. Forse è anche stata la relazione
dell'Assessore che con fermezza e chiarezza - tipiche del Partito
di cui fa parte - ha esposto i fatti.
Il Consigliere Andrione ha riferito come la Soie con un
telegramma ha comunicato la sua chiusura e auspica che non si
ripeta con la Cogne la stessa procedura.
Qualcuno ha detto che non vorrebbe che la Cogne morisse in mano
ad un Assessore del PDS. Penso che tutti i gruppi politici in
questo Consiglio, possano riconoscere le battaglie che questo
partito ha fatto in questi quarant'anni per il problema
dell'occupazione. Il Partito comunista, la CGIL e la FIOM, di cui
io facevo parte, sono stati sempre all'avanguardia in questa
direzione, lo eravamo ieri e lo siamo oggi e lo saremo anche
domani.
Concordo in parte con quanto diceva il Consigliere Lanivi che ci
debba essere una contrattazione forte. É vero, se siamo uniti e
forti, qualcosa in più potremo portare avanti, cercando di
mantenere l'occupazione.
Concordo anche con quanto dicevano altri consiglieri, e
l'abbiamo anche ribadito venti giorni fa che le aree nell'interno
dell'azienda devono essere vincolate per sostituire altri posti di
lavoro, non ci devono essere per nessuna ragione speculazioni in
nessun campo. I dieci milioni di metri quadrati che ci sono
nell'interno della fabbrica devono servire per dare altri posti di
lavoro.
Per Aosta e la sua cintura le 1.500 unità di cui si parla sono
molto importanti, non è facile sostituirli nel giro di pochi anni.
Ne abbiamo avuto un esempio nella fabbrica della Soie e Ilssa Viola
ed abbiamo un esempio nella Morgex Carbo ed altre piccole fabbriche
nella nostra Regione come per sostituire posti di lavoro ci voglia
molto tempo.
La Giunta deve saper lavorare in concomitanza con il Consiglio,
dobbiamo investire e responsabilizzare i nostri due parlamentari a
tutti gli effetti perché la battaglia deve essere fatta a livello
romano se vogliamo cercare di concludere qualcosa.
Presidente
Ha chiesto la parola il Consigliere
Rollandin, ne ha facoltà.
Rollandin (UV) On présentera une résolution qui est la
suivante:
Risoluzione
Risottolineata la gravità della situazione dello stabilimento
Ilva Cogne di Aosta sia sotto il profilo occupazionale che sotto il
profilo strategico, in conseguenza di piani aziendali tendenti più
alla stagnazione, alla gestione dell'esistente che ad una ripresa
produttiva;
Ribadito che i protocolli d'intesa sottoscritti tra Iri-Regione
intendevano esprimere un impegno comune ad attuare programmi di
interventi mirati alla salvaguardia dei livelli occupazioni in
Valle;
Verificato come gli interessi pubblici nello stabilimento non
hanno operato per bloccare la deindustrializzazione;
Richiamato l'ordine del giorno votato in Consiglio regionale
all'unanimità che impegnava la Giunta regionale ad impugnare nelle
sedi competenti il piano Ilva per la siderurgia per il
1992-1994;
Sottolineato che purtroppo le competenze previste ai sensi
dell'articolo 3 e dell'articolo 4 del D.P.R. 27 dicembre 1985, n.
1142, non sono state sfruttate per la salvaguardia degli interessi
dello stabilimento e che il rappresentante regionale nominato dalla
Giunta nel Consiglio di amministrazione non ha mai riferito la sua
attività,
Ricordato che i terreni dell'Ilva su cui esistono gli
stabilimenti sono stati ceduti ad una società immobiliare per
pareggiare i conti economici del 1991;
Verificato che i fondi stanziati della Regione per gli acquisti
della proprietà immobiliare Cogne non hanno avuto l'effetto
sperato;
Verificato che il problema dello sfruttamento sinergico con la
Regione delle centrali idroelettriche rimane una semplice
dichiarazione di principio;
Denunciata l'incapacità della Giunta a pretendere un rapporto
corretto e collaborativo con i responsabili nei vari livelli
dell'Iri e dell'Ilva Cogne;
Visto l'esito delle promesse dei membri del Governo
Andreotti;
Ribadito che a mesi distanza, malgrado le promesse, non si
conosce il piano dell'Azienda;
Invita
la Giunta regionale a nominare un gruppo di lavoro che esamini
le prospettive concrete di rilancio dell'azienda e ripresi i
contatti con gli organi competenti; presenti entro 60 giorni una
proposta operativa in Consiglio per un riposizionamento strategico
dell'azienda Ilva Cogne nell'ambito della produzione e del mercato
siderurgico nazionale.
In questo senso penso ci siano le risposte a quella che è
l'esigenza di un lavoro unitario senza dover rifare l'esame né dei
decreti che danno certe competenze, né di quelle che sono le
priorità ricordate mille volte in questo Consiglio. Penso che
questo ordine del giorno firmato dal Gruppo dell'Union, da Bich,
Lanivi e Maquignaz possa rappresentare uno sforzo per dare
un'ultima risposta su quella che é la prospettiva.
Ci sono delle valutazioni che penso siano state ribadite da più
parti. Il rischio è evidente ed è quello di lasciare passare del
tempo senza che succeda nulla. É indispensabile che ci sia una
ripresa di iniziativa e che si concretizzi presto.
Penso che lasciando trascorrere l'estate senza che ci siano
prospettive si arriverebbe molto difficilmente a salvaguardare non
dico i livelli occupazionali ma a salvaguardare la vita stessa
dell'azienda.
Non sto a riprendere punto per punto il significato di quello
che è la risoluzione perché penso che sia già stata illustrata da
altri colleghi.
Presidente
Ha chiesto la parola l'Assessore
all'industria e commercio, Demetrio Mafrica.
Mafrica (PCI-PDS)
In effetti il problema della Cogne
ha una duplice valenza per questo Consiglio, da una parte è un
problema industriale e dall'altra politico. Io credo che entrambi
gli aspetti vadano tenuti presenti perché indubbiamente non sarà
possibile risolvere il problema industriale senza una forte azione
politica.
Sul piano industriale penso siano almeno quattro gli obiettivi
che vanno conseguiti. Una azienda come la Cogne per il campo in cui
opera è presente in quote di mercato tali che necessita di alleanze
innanzi tutto a livello nazionale ma credo che ciò non sia
sufficiente, credo sia necessario avere anche l'appartenenza ad un
gruppo più ampio perché in tutto il mondo, nel campo degli acciai
stanno andando avanti fenomeni di concentrazione per cui le aziende
singole non collegate a gruppi più ampi rischiano di finire fuori
mercato.
Credo inoltre sia necessaria comunque un'azione per il
risanamento produttivo. In effetti la dislocazione degli impianti
produce dei delta di competitività che mi pare siano sulle 200-250
lire al chilo che vanno recuperati.
Per poter andare avanti occorre anche che qualcosa sia fatto dal
punto di vista organizzativo, è indubbio poi che se non c'è una
rete commerciale capace di stare sul mercato anche il produrre a
prezzi competitivi può non dare i risultati sperati ed infine
proprio collegato a questo discorso, mentre in Francia gli
utilizzatori sono un numero limitato, nella realtà italiana gli
utilizzatori sono un centinaio e la Cogne deve andare sul mercato
libero competendo con aziende che hanno già un proprio mercato
stabile sicuro e che quindi possono abbattere i prezzi sul mercato
libero.
Dal punto di vista industriale credo che questi elementi vadano
ripresi e per rispondere anche in modo non coordinato ad alcune
richieste per ciò che riguarda le alleanze, le informazioni in mio
possesso dicono che l'accordo con Aresta, non è andato avanti lo
scorso anno per ragioni di rapporti economici tra il gruppo Ilva ed
il gruppo Aresta ma qualche cosa potrebbe muoversi quest'anno.
L'accordo con Wuller non ha funzionato e credo che debba essere
considerato superato e l'accordo con Falk è stato rimesso in
discussione dalla volontà dell'imprenditore di procedere attraverso
la colata continua a produzioni similari a quelle che vengono fatte
nello stabilimento di Aosta.
Per quello che riguarda alcune richieste inoltrate dai
consiglieri indubbiamente se ci si riferisce a un nuovo
stabilimento, questo nuovo stabilimento dovrà essere costruito
mentre l'attuale stabilimento funziona e dalle informazioni
tecniche che mi sono state fornite la cosa risulta essere possibile
e se si tratta di spostare degli impianti, il costo è inferiore a
quello di uno stabilimento nuovo, la cifra formulata da parte
dell'Ilva è di 140-150 miliardi.
Per ciò che riguarda lo stato delle aree, indubbiamente in una
trattativa per l'acquisto delle aree stesse, la parte da bonificare
deve pesare come elemento di abbattimento dei costi e il problema
del costo della bonifica è stato affrontato nell'ambito di un
gruppo di lavoro costituito da parte dell'Assessore alla sanità. La
cifra di prima approssimazione formulata da un tecnico è intorno ai
50 miliardi.
Il discorso più politico: io credo che in effetti questa Regione
debba utilizzare al meglio le possibilità consentite dallo Statuto
e dal decreto sull'industria. Si tratta di far valere nei confronti
del Governo la specificità di questa Regione e di far valere nei
confronti dell'Iri il dovere storico che hanno le partecipazioni
statali di una presenza in tutta la realtà e soprattutto una realtà
valdostana in cui ci sono state continue diminuzioni degli occupati
nelle partecipazioni statali.
Va detto in questo senso che è stato chiesto al Presidente
dell'Iri come mai non veniva consegnato quel programma approvato
dal Comitato di presidenza è la risposta è stata che questo
programma non era ancora un programma ufficiale perché il Comitato
dell'Iri non l'aveva ancora approvato.
In effetti il 5 febbraio di quest'anno ci è arrivata in Regione
la ri-sposta alle nostre osservazioni sul piano 1991-1994, quindi i
tempi formali di esame dei piani da parte dell'Iri prima e delle
commis-sioni parlamentari poi sono tali che per poterli esaminare
occorre che ci sia un documento che abbia i crismi della
definitività.
Al di là di questo, la proposta che era contenuta nella mia
relazione e che credo sia stata anche colta da parte di numerosi
consiglieri, era quella di provvedere autonomamente e senza
intromissioni alcune, ovviamente facendo la massima attenzione che
le società di consulenza siano effettivamente capaci e non legate
ad alcun carro al fine di provvedere ad un disegno industriale che
parta da un esame approfondito dei mercati, dei competitori, delle
possibilità di produzione, degli interventi da attuare sullo
stabilimento attuale, dei costi necessari per effettuare questo
stabilimento, delle possibili alleanze e per concludere dei costi e
benefici che potrebbero conseguire alla Regione per mettere in atto
un tale piano.
Questo studio dovrebbe servire alla Regione per acquisire dati
autonomi rispetto a quelli che ci vengono forniti in modo anche
sibillino e che in riferimento alla Cogne a cui faceva riferimento
il Consigliere Andrione ad alcune tabelle e grafici.
La proposta è quella di prendere iniziative nei confronti del
Governo e dell'Iri perché globalmente o in parte anche i
finanziamenti necessari per il risanamento dell'azienda, siano
trovati da fonti pubbliche senza per nulla escludere la possibilità
di intervento regionale.
Credo che sulla questione del ruolo politico della regione, ci
sia la possibilità di definire anche in questo Consiglio in modo
più preciso le modalità di intervento, credo che alcuni ulteriori
elementi potrebbero essere contenuti in un documento comune ad
esempio la questione che riguarda l'opportunità di procedere
all'acquisto complessivo delle aree pur valutando la possibilità di
applicare il meccanismo dell'esproprio ma la cosa va
approfondita.
Inoltre queste aree debbono essere vincolate fino a che non si
avrà il risanamento dell'azienda e fino a quando non si avrà un
progetto complessivo di riutilizzo industriale o al servizio della
città, un progetto definito d'intesa da Regione e Comune.
Per conseguire questi obiettivi ho predisposto un ordine del
giorno che credo sia possibile confrontare con quello predisposto
dai consiglieri della minoranza e di cui do lettura:
Risoluzione
Il Consiglio regionale della Valle d'Aosta
Riunito in seduta straordinaria per compiere una valutazione
approfondita della situazione produttiva ed occupazionale dello
stabilimento Cogne di Aosta e per assumere concrete decisioni volte
a salvaguardare il ruolo economico-industriale della maggiore
azienda valdostana;
Constatato che l'Ilva, nonostante i ripetuti impegni non ha, a
tutt'oggi, presentato un piano complessivo di ristrutturazione
aziendale, mentre a riproposto pesanti tagli all'occupazione;
Consapevole, che, ai fini del mantenimento del ruolo produttivo
della Cogne, si impone la necessità di una ristrutturazione che
miri ai seguenti obiettivi:
- adozione di una strategia di integrazione produttiva e
commerciale con altri gruppi a livello internazionale;
- razionalizzazione impiantistica ed organizzativa dello
stabilimento;
- diversificazione produttiva per il mantenimento delle quote di
mercato;
- potenziamo della rete commerciale e del rapporto con g li
utilizzatori;
Ribadito che, nel frattempo, vanno mantenute e utilizzate al
meglio le linee produttive esistenti, apportando i miglioramenti
necessari;
Riconfermata l'importanza strategica di una presenza
significativa del settore industriale in Valle d'Aosta,
indispensabile per un equilibrato sviluppo economico-sociale;
Preso atto dei provvedimenti assunti, a livello nazionale, per
fronteggiare, attraverso misure di ammortizzazione sociale, il
permanere di una crisi che investe l'intero settore
siderurgico;
Il Consiglio regionale respinge fermamente
la riproposizione da parte Ilva di una logica aziendale
incentrata prevalentemente sui tagli occupazionali e la
smobilitazione delle risorse umane;
Decide
di impegnare la Giunta regionale affinché, in stretto
collegamento con i Parlamentari valdostani e con il Comitato
regionale per i problemi della siderurgia;
1) presenti, entro 5 mesi, avvalendosi dei supporti tecnici
necessari, un progetto complessivo regionale di ristrutturazione e
riposizion-amento strategico della Cogne, con la finalità di
indurre Ilva a svolgere il ruolo imprenditoriale che le compete e
di superare una fase di stallo e di progressivo ridimensionamento
della Cogne, che da troppo tempo condiziona negativamente il
contesto sociale valdostano;
2) operi d'intesa con il Comune di Aosta, con il fine di
respingere sul nascere ogni mira speculativa sulle aree Cogne e di
provvedere all reindustrializzazione ed al riuso delle aree libere
per offrire una prospettiva di lavoro ai giovani e alla città;
3) definisce in tempi brevi, accordi e progetti per il
potenziamento delle centrali elettriche;
4) stabilisca con l'azienda interventi nel campo della ricerca e
del risanamento ambientale sulla scorta, anche, dei provvedimenti
legislativi regionali in corso di definizione.
Mafrica (PCI-PDS)
Presento questo Ordine del giorno
che chiaramente non tiene conto delle osservazioni fatte da questo
Consiglio che possono essere da parte viste insieme.
Inoltre devo rispondere a precisi quesiti postimi. La questione
del Centro elaborazione dati: ci sono stati numerosi incontri per
risolvere questo problema, si sono passate fasi diverse, c'è ancora
la possibilità di raggiungere un accordo con impegno da parte della
Cogne a garantire commesse per cinque anni alla società che gestirà
il Centro.
Per ciò che riguarda le centrali: finora la disponibilità da
parte di Ilva-Centrali elettriche è molto limitata, l'impegno a
concordare con la Regione per un consorzio, si limita alla più
piccola delle tre centrali in possesso di Ilva. L'Ilva-Centrali
elettriche ha presentato programmi comunque per investimenti per 14
miliardi.
Per ciò che riguarda gli investimenti, negli elaborati forniti
dalla Cogne, sono previsti per il 1992 investimenti per 20 miliardi
e sono continuati nel corso del 1991 gli investimenti sul treno a
filo.
Credo di avere tenuto conto di alcune osservazioni fatte da
parte del Consiglio e mi riservo eventualmente di intervenire e
propongo al termine del dibattito una sospensione per vedere se è
possibile concordare un Ordine del giorno unitario.
Presidente
Ha chiesto la parola il Consigliere Lanivi,
ne ha facoltà.
Lanivi (AI)
Riprendo la parola per chiarire alcuni
concetti in base ai quali si potrà vedere se è possibile trovare un
accordo.
Ribadisco i seguenti principi e criteri.
Primo: progetti industriali di marca Consiglio regionale hanno
scarsissimo valore perché li dovremmo ripresentare all'Ilva la
quale deciderà a suo piacimento. Il problema vero è di trovare i
mezzi politici per costringere l'Ilva ad essere seria.
Quando sia noi che l'Assessore affermiamo che sia il Consiglio
regionale a studiare progetti che dicano che un'azienda necessita
di una rete commerciale, vuol dire che oggi la rete commerciale non
esiste. Questo lavoro lo dovrebbe fare l'azienda che gestisce, il
gruppo cioè che gestirà l'azienda. Io mi permetto di suggerire che:
la presenza industriale dell'Ilva in Valle d'Aosta deve acquistare
dignità e dimensione di impresa oppure se lasciamo le cose come
stanno rimane a livello di unità produttiva ed allora la politica
commerciale non sarà studiata ad Aosta ma sarà studiata in funzione
dell'affare più grande dell'Ilva che è il laminato piano ma non
l'acciaio speciale lungo.
Secondo: queste presenze in Valle d'Aosta devono essere
considerate nella loro unitarietà. Non possiamo parlare di
stabilimento di Aosta e le centrali le lasciamo da un'altra
parte.
Terzo: sulla ricerca degli alleati. É chiaro che la produzione
Cogne deve raccordarsi a livello nazionale europeo. Io dubito che a
livello centrale Ilva scelgano in funzione degli interessi di
Aosta. Ritengo che scelgano in base alle loro esigenze globali che
sono sul laminato piano quindi disponibile a contrattare ad Aosta
come merce di scambio più che stare attenti alla realtà locale.
Quarto: insisto sul fatto che noi non dobbiamo essere acquirenti
facili dei terreni. Dato che la Regione dovrà provvedere in qualche
maniera alla reindunstrializzazione e dato che qui parliamo tra
enti pubblici, è assurdo che un ente pubblico cerchi di speculare
su un altro ente pubblico che si chiama Regione. Questi terreni
devono essere ceduti gratuitamente alla Regione anche perché se la
Regione ne venisse gratuitamente in proprietà dovrà provvedere al
risanamento con un onere di decine di miliardi.
Quando parlo poi di forte intervento politico vuol dire che noi
non dobbiamo più consentire ad altri enti di trarre utili dalla
Regione. Ci sono dei programmi sulle centrali e se la Regione ha
delle potestà deve bloccarle.
Dobbiamo affrontare un discorso globale. Non dobbiamo lasciarci
utilizzare come territorio per la produzione di Kw e dall'altra
parte ci chiudono gli stabilimenti. Produciamo 3 miliardi di Kw, ne
consumiamo 700 milioni in Valle d'Aosta, 2 miliardi e 300 milioni
vanno esportati in qualche modo, non è detto che i dipendenti Enel
siano in aumento, anzi sono in diminuzione. Ci sono dei programmi
per estrarre altri miliardi di Kw in Valle d'Aosta, subordiniamolo
ad una serietà di comportamento dell'Ilva, Iri e Governo in Valle
d'Aosta.
Questa è la linea forte, non in termini ricattatori ma dobbiamo
difendere la nostra dignità. Non dobbiamo permettere a nessuno di
venire in Valle d'Aosta minacciare la chiusura degli stabilimenti
chiedendoci anche i soldi per non farlo e poi alla fine chiudere
ugualmente.
Si dà atto che la seduta è sospesa dalle ore 18,35 alle ore
19,42
Presidente
Ha chiesto la parola l'Assessore
all'industria e commercio, Demetrio Mafrica, ne ha facoltà.
Mafrica (PCI-PDS)
É stato raggiunto un accordo per una
risoluzione unitaria di cui do lettura:
Risoluzione
Il Consiglio regionale della Valle d'Aosta
Riunito in seduta straordinaria per compiere una valutazione
approfondita della situazione produttiva ed occupazionale dello
stabilimento Cogne di Aosta e per assumere concrete decisioni volte
a salvaguardare il ruolo economico-industriale della maggiore
azienda valdostana;
Ribadito che i protocolli d'intesa sottoscritti tra Iri-Regione
intende-vano esprimere un impegno comune ad attuare programmi di
interventi mirati alla salvaguardia dei livelli occupazionali in
valle;
Verificato come gli interventi pubblici nello stabilimento non
hanno operato per bloccare la deindustrializzazione;
Sottolineato che le competenze previste ai sensi dell'articolo 3
e dell'articolo 4 del D.P.R. 27 dicembre 1985, n. 1142, non sono
state rispettate;
Respinge fermamente
la riproposizione di una logica aziendale incentrata sui tagli
occupazionali e la smobilitazione delle risorse umane;
Decide
di costituire un gruppo di lavoro, presieduto dall'Assessore
all'Industria, Commercio e Artigianato e composto da due
consiglieri di maggioranza e due di minoranza che, avvalendosi dei
supporti tecnici necessari, esamini le prospettive concrete di
rilancio dell'azienda e, ripresi i contatti con gli organi
competenti, presenti entro 60 giorni una proposta operativa in
Consiglio per un riposizionamento strategico dell'azienda Ilva
Cogne nell'ambito della produzione e del mercato siderurgico
nazionale.
Presidente
Ha chiesto la parola il Consigliere
Rollandin, ne ha facoltà.
Rollandin (UV)
La résolution finale souligne le
sens de responsabilité des forces politiques qui ont essayé de
reprendre un thème qui est sans doute difficile, mais qui mérite
toute l'attention et qui exige des temps très courts pour une
analyse sérieuse. Je crois que l'engagement va dans ce sens;
l'espoir qu'il y ait la possibilité de présenter dans cette salle
un décision. C'est le sens du document présenté par la
minorité.
Presidente
Pongo in votazione la risoluzione di
cui ha dato lettura l'Assessore all'industria e commercio, Demetrio
Mafrica.
Esito della votazione:
Presenti, votanti e favorevoli: 32
Il Consiglio approva all'unanimità.
La seduta è tolta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK