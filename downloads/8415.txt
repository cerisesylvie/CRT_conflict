Consiglio Regionale della Valle d'Aosta - Oggetto del Consiglio n. 2896 del 10 giugno 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2896 del 10 giugno 1987 - Resoconto
OGGETTO N. 2896/VIII - RATIFICA DI DELIBERAZIONI ADOTTATE
DALLA GIUNTA REGIONALE IN VIA D'URGENZA.
Objet n° 3933 en date du 8 mai 1987:
Contribution extraordinaire au Centre Walser pour l'aménagement
d'une exposition sur les maisons rurales - Approbation, engagement
et liquidation de dépense.
PRESIDENTE
: Se nessuno chiede la parola, pongo in
votazione la ratifica della deliberazione n. 3933:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
Oggetto n. 3939 in data 8 maggio 1987:
istituzione di 12 borse di studio da assegnare a studenti
meritevoli delle scuole secondarie di 2° grado della Regione che
intendono frequentare corsi di perfezionamento linguistico in
Francia nell'estate 1987 - Approvazione ed impegno di
spesa.
PRESIDENTE
: Se nessuno chiede la parola, pongo in
votazione la ratifica della deliberazione n. 3939:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità.
Oggetto n. 4132 in data 8 maggio 1987:
Modificazione della convenzione stipulata con la società Nuova
Rock s.r.l., in esecuzione della deliberazione della Giunta
regionale numero 9691, in data 12 dicembre 1986.
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
Poiché la Nuova Rock si è trasformata in
società per azioni ed ha modificato il proprio capitale sociale,
vorrei sapere chi ha sottoscritto il miliardo e mezzo di capitale
sociale.
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I.):
Oltre a quanto già chiesto dal
Consigliere Sandri, noi vorremmo che ci fosse spiegato un pò più
chiaramente il significato degli interventi di ristrutturazione e
manutenzione straordinaria degli immobili e dei relativi impianti
fissi, come previsto al punto 3 della convenzione. Nella vecchia
convenzione, infatti, si diceva che:
"Tutti i lavori di manutenzione ordinaria e straordinaria
degli immobili e dei relativi impianti fissi, nel periodo di
comodato, sono a carico della società, ad eccezione di quelli
dipendenti da difetti di costruzione, oggettivamente riscontrati, e
da manutenzione straordinaria delle strutture murarie e della
copertura".
Vorremmo che ci fosse spiegato in che cosa, concretamente,
consistono questi interventi sugli impianti fissi, anche in
funzione dell'aumento del capitale sociale della società.
Nessuno mette in dubbio che la Nuova Rock, al di là del tipo e
della quantità della sua produzione, abbia rispettato le previsioni
occupazionali. Tuttavia, se ho ben capito, le 20 macchine costruite
in 5 mesi hanno consentito di raggiungere circa 1,5 miliardi di
fatturato, però, dal momento che si diceva che le stesse sarebbero
state come delle Ferrari nel settore delle macchine per movimento
terra, dividendo 1,5 miliardi per le 20 macchine prodotte,
otteniamo una media non molto elevata.
Ribadisco in ogni caso che noi continueremo ad astenerci su
tutto quanto concerne questa società, perché non ci sono molto
chiari alcuni aspetti sui quali nutriamo diverse perplessità alle
quali vanno aggiunte anche queste ultime modifiche che ci
sollecitano ad effettuare ulteriori approfondimenti e valutazioni.
In particolare, noi vorremmo sapere chi sono i soci, se sono gli
stessi di prima, chi detiene il pacchetto di maggioranza della
nuova S.p.A. e, soprattutto, sempre che sia possibile, vorremmo
sapere qualcosa di più preciso in merito al punto 3 della
convenzione e cioè sugli interventi della società nella
ristrutturazione e manutenzione straordinaria degli immobili e dei
relativi impianti fissi.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti, Lanivi; ne ha
facoltà.
LANIVI (A.D.P.):
Non ho sottomano i nomi dei
sottoscrittori dell'aumento del capitale societario, tuttavia farò
pervenire al più presto delle informazioni in merito. Mi pare,
comunque, che coloro che hanno versato 1,5 miliardi siano i soci
precedenti meno uno.
BALDASSARRE (fuori microfono):
Di chi si tratta?
LANIVI (A.D.P.):
Mando a chiedere subito informazioni in
merito agli uffici competenti e, non appena mi saranno pervenute,
ve le farò avere.
Come i Consiglieri avranno già potuto vedere, le variazioni più
consistenti riguardano l'abolizione dell'intervento regionale per
la sistemazione del fabbricato, che ammontava a 2 miliardi di lire,
e viene aumentato di circa 500 milioni (da 1,5 miliardi passa a 2)
il mutuo ed il relativo periodo di ammortamento, per la
realizzazione delle opere di ristrutturazione del fabbricato e per
l'acquisizione di macchinari.
Nel merito del punto 3, al quale fa esplicito riferimento il
Consigliere Millet, tengo a precisare che, nel testo della
convenzione, abbiamo cercato di unificare le voci relative alla
manutenzione straordinaria e ordinaria, per evitare o almeno
ridurre le possibilità di contestazioni nella ripartizione tra
manutenzione ordinaria e straordinaria. Nelle ultime convenzioni,
infatti, abbiamo sempre unificato gli interventi di manutenzione
ordinaria e straordinaria.
La riserva si riferisce ad eventuali difetti o insufficienze
strutturali preesistenti alla stipula della convenzione. Nel caso
della FERA si fa riferimento alla manutenzione straordinaria
dell'immobile, a prescindere dai difetti di costruzione risalenti
alla realizzazione iniziale della struttura. Si tratta, ovviamente,
di una clausola giustamente cautelativa nei confronti di chi
subentra.
MILLET (fuori microfono):
Si sono già riscontrati dei
difetti del genere?
LANIVI (A.D.P.):
Per adesso, no, anche se, in ogni caso,
abbiamo a disposizione delle perizie. Queste, in ogni caso sono le
uniche eccezioni o esclusioni dalla convenzione.
Mi fa piacere, poi, che il Consigliere Millet abbia rilevato
l'assoluto rispetto delle previsioni sulle assunzioni del
personale, avvenuto con un certo anticipo. Sottolineo che tra gli
assunti ci sono dei cassintegrati dell'ex Châtillon e di altre
aziende di quella zona e che le previsioni di sviluppo dell'azienda
sono molto positive.
Tra poco farò avere ai due Consiglieri interpellanti le quote di
ripartizione del capitale azionario della società che è stato
portato ad 1,5 miliardi.
Si dà atto che alle ore 10,21 assume la Presidenza il Vice
Presidente De Grandis.
PRESIDENTE
: Se nessuno chiede la parola, pongo in
votazione la ratifica della deliberazione n. 4132:
ESITO DELLA VOTAZIONE
Presenti: 28
Votanti: 19
Favorevoli: 19
Astenuti: 9 (Aloisi, Bajocco, Baldassarre, Breuvé, Cout, Dolchi,
Millet, Pascale e Sandri)
Il Consiglio approva
Oggetto n. 4155 in data 8 maggio 1987:
Lavori
di costruzione opere murarie del centro essiccamento siero in
Comune di Saint-Marcel. - Aggiudicazione di un ulteriore lotto
all'impresa C.E.VAL di C. Luchini & C. s.a.s. - Approvazione ed
impegno di spesa.
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I.):
È la solita questione: si appaltano dei
lavori e poi si procede a nuovi appalti! Poiché questi lavori erano
già stati appaltati per quasi 1,5 miliardi, al netto del ribasso
d'asta del 10,80%, ed ora si richiede un'altra spesa di circa 348
milioni, sempre al netto del ribasso d'asta del 13,18%, vorrei
sapere in che cosa consistono queste nuove opere. Nel testo della
delibera, infatti, c'è solo scritto:
"Comunica che l'Impresa suddetta ha accettato
l'aggiudicazione di un ulterio
re
lotto di lavori di
completamento necessari ed urgenti in relazione a tutti i prezzi,
nuovi prezzi, patti e condizioni dei lavori già aggiudicatigli e
con il ribasso del 13,18% sui prezzi unitari di
capitolato,...",
e pertanto noi vorremmo sapere in che cosa
consistono le nuove opere oggetto della presente delibera.
PRESIDENTE
: Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (U.V.):
La délibération contenait les nouveaux
prix que je ne vois pas ici. Je le regrette, mais je pourrai la
procurer à M. Millet.
Au cours de la construction de l'établissement, il y a eu des
modifications de la partie technique qui ont nécessité des
modifications de la partie structurelle. Ainsi il y a eu des
ouvrages en plus pour les fondations de l'édifice, il y a eu des
modifications pour les silos, etc... et il y a eu nécessité de
nouveaux "tamponamenti", une série de travaux pour améliorer la
fonctionnalité de l'établissement.
La liste qui aurait dû être jointe à cette délibération sera
transmise à M. Millet.
PRESIDENTE
: Se nessuno chiede la parola, pongo in
votazione la ratifica della deliberazione n. 4155:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n. 4207 in data 15 maggio 1987:
Lavori
di completamento della strada Rigollet-Champlan in Comune di Sarre
- Aggiudicazione dei lavori mediante trattativa privata -
Approvazione ed impegno di spesa.
PRESIDENTE
: Ha chiesto la parola il Consigliere Berti; ne
ha facoltà.
BERTI (ART. E COMM. VALD.):
Poiché credo che si tratti
del tronco di strada a completamento dei lavori contenuti in una
delibera già approvata dal Consiglio nello scorso autunno, quando
io avevo chiesto di evitare, nei tornanti della strada, il
ripetersi di quello scempio costituito dalla presenza dei tralicci
prefabbricati, vorrei sapere se, con la cifra di 100 milioni
indicata nella designazione delle opere, si continuano a fare quei
tornanti con del materiale prefabbricato, che costituisce uno
scempio per quella collina che è vista dal fondovalle e da quasi
tutte le zone periferiche ad ovest della città.
Vorrei chiedere inoltre se è possibile mimetizzare con del verde
i tornanti in costruzione e quelli già esistenti, realizzati con
muraglioni di 20 o di 30 metri di altezza, perché stanno veramente
male.
PRESIDENTE
: Ha chiesto la parola l'Assessore ai Lavori
Pubblici, Fosson; ne ha facoltà.
FOSSON (D.C.):
Avevo già avuto modo di dire al
Consigliere Berti che l'utilizzo dei muri cellulari prefabbricati
era dovuto a motivi strettamente tecnici, nel senso che un muro in
pietrame tradizionale avrebbe appesantito eccessivamente il pendio,
con dei conseguenti possibili pericoli per la propria stabilità e
per quella del pendio. L'utilizzo dei muri cellulari, che sono più
leggeri, e quindi incidono meno con la loro gravità sul pendio, è
dovuto a motivi strettamente tecnici.
Posso convenire sul fatto che il primo impatto sull'inserimento
dei muri cellulari non sia accettabile, però devo ricordare che è
previsto il loro inerbimento ed una sistemazione a verde del
paramento del muro.
Per la parte restante, posso dire che si tratta del tronco di
completamento della strada, che ne permetterà la totale
funzionalità. Ritengo che in quest'ultima parte saranno eseguiti
dei muri in pietrame, a meno che motivi strettamente geologici ne
esigano l'alleggerimento.
Voglio precisare, in ogni caso, che l'uso dei muri cellulari non
è affatto indiscriminato, perché ricorriamo ad essi solo là dove è
strettamente necessario da un punto di vista tecnico.
PRESIDENTE
: Se nessuno chiede la parola, pongo in
votazione la ratifica della deliberazione n. 4207:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Oggetto n. 4294 in data 15 maggio 1987:
Concessione di un contributo straordinario di lire 15.000.000
all'Azienda Autonoma di Soggiorno di Courmayeur nelle spese
sostenute per l'organizzazione
di alcune manifestazioni
turistiche - Approvazione e liquidazione di spese.
PRESIDENTE
: Se nessuno chiede la parola, pongo in
votazione la ratifica della deliberazione n. 4294:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Oggetto n. 4302 in data 15 maggio 1987:
Società
Honestamp s.r.l. - Concessione di immobili per attività produttiva
- Approvazione dello schema di convenzione.
PRESIDENTE
: Se nessuno chiede la parola, pongo in
votazione la ratifica della deliberazione n. 4302:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Oggetto n. 4311 in data 15 maggio 1987:
Concessione di un contributo alla società Lys Fusion S.p.A., di
Hône, per la partecipazione alla mostra: "Sitev '86" di Ginevra -
Approvazione e finanziamento di spesa.
PRESIDENTE
: Se nessuno chiede la parola, pongo in
votazione la ratifica della deliberazione n. 4311:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Oggetto n. 4351 in data 15 maggio 1987:
Concessione al Comune di Aosta di un contributo di lire
200.000.000 nelle spese previste per l'organizzazione di due tappe
del Giro d'Italia in Valle d'Aosta - Approvazione e liquidazione di
spesa.
PRESIDENTE
: Se nessuno chiede la parola, pongo in
votazione la ratifica della deliberazione n. 4351:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Oggetto n. 4353 in data 15 maggio 1987:
Esecuzione in economia diretta dei lavori di ristrutturazione di
parte del 4° piano (località ex cucina) da adibire ad uffici
direzione sanitaria, presso il Presidio Ospedaliero di Viale
Ginevra, 3, Aosta.
PRESIDENTE
: Se nessuno chiede a parola, pongo in
votazione la ratifica della deliberazione n. 4353:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Oggetto n. 4567 in data 22 maggio 1987:
Approvazione della spesa di lire 2.500.000 per primo intervento
assistenziale a favore del nucleo Romano di Aymavilles privo di
abitazione a seguito di incendio.
PRESIDENTE
: Ha chiesto la parola il Consigliere Pascale;
ne ha facoltà.
PASCALE (P.S.I.):
Vorrei sapere, dall'Assessore
competente o dal Presidente della Giunta, dove alloggia attualmente
questa famiglia e se la Giunta le ha già assegnato o intende
assegnarle un alloggio demaniale, visto e considerato che questa
famiglia si è vista distruggere dall'incendio la propria abitazione
oltre a tutti gli arredi in essa contenuti.
PRESIDENTE
: Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
A présent, nous avons trouvé une
solution d'urgence en accord avec la Commune: une roulotte. Nous
étudions la possibilité d'avoir un logement définitif.
Si dà atto che alle ore 10,36 assume la Presidenza il Vice
Presidente Dolchi.
PRESIDENTE:
Se nessuno chiede la parola, pongo in
votazione, per scrutinio segreto, la ratifica della deliberazione
n. 4567:
VOTAZIONE A SCRUTINIO SEGRETO
ESITO DELLA VOTAZIONE
Presenti: 26
Votanti: 26
Favorevoli: 24
Contrari: 2
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK