Consiglio Regionale della Valle d'Aosta - Oggetto del Consiglio n. 292 del 9 maggio 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 292 del 9 maggio 1983 - Resoconto
OGGETTO N. 292/VII - ANZIANITA' NELLA QUALIFICA DI PERSONALE
TRASFERITO NEL RUOLO REGIONALE DEL SERVIZIO SANITARIO NAZIONALE -
(Interpellanza)
PRESIDENTE:
Do lettura dell'interpellanza presentata dal
Consigliere Carlassare
INTERPELLANZA
Presa visione della situazione al 1° gennaio 1980 del Ruolo del
Personale dell'Istituto Nazionale per l'assicurazione contro le
malattie;
Confrontata detta situazione con il ruolo nominativo del
personale del Servizio Sanitario Nazionale, pubblicato dal
Bollettino Ufficiale della Regione del 25.2.1983;
Riscontrato che il dato relativo al conseguimento della
anzianità di qualifica del dr. Alberto Morelli è cambiato (11.2.80
per il ruolo INAM, 11.2.79 per il Bollettino Ufficiale della
Regione);
Ritenendo che questa modifica dell'anzianità di qualifica possa
ingenerare discriminazione e favoritismi di vario genere;
INTERPELLA
l'Assessore alla Sanità ed Assistenza Sociale per conoscere:
quale dei due dati è quello esatto;
se la differenza riscontrata è dovuta ad un errore di
stampa;
quali migliorie di carriera, normative economiche comporta;
se si intende correggere eventuali incongruità di trattamento
derivate da questo dato sbagliato.
PRESIDENTE:
La parola al Consigliere Carlassare.
CARLASSARE - (DEM.PROL.NUOVA SIN.):
Come tutti sanno
l'Ist. Nazionale Assistenza Malattie è stato liquidato e il
personale è stato assorbito dall'USL. Questa operazione, come per
molti altri Enti, è complessa poiché si scontrano numerosi
interessi e ci sono le situazioni più varie.
Uno dei fenomeni che si è verificato, questo in sede romana, è
stato quello del furto di moduli, di stampati, con i quali sono
state ricostruite intere carriere. Normalmente chi si ricostruisce
una carriere si aggiunge anni di anzianità o di servizio o di
specializzazione, e via discorrendo. Motivo evidente di questo
comportamento, è quello di ottenere delle migliorie sul piano
normativo e sul piano economico, migliorie di vario genere per fare
delle carriere più rapide, per scavalcare altri che hanno più
diritto sulla base dell'anzianità e cose di questo genere.
Ora, questo probabilmente non stupisce molto, visto l'andamento
delle cose. Mi è stato anche detto che molte volte queste aggiunte
di carriera delle varie anzianità, derivano anche da esigenze di
servizio, per riuscire a coprire delle sperequazioni, delle
ingiustizie, per riuscire a dare il dovuto a chi spetta: si
ricostruiscono d'ufficio queste carriere. Resta il fatto che,
avendo avuto modo di verificare due elenchi, uno relativo alla
situazione 1
0
gennaio '80 del ruolo del Personale
dell'Istituto Nazionale per l'Assicurazione contro le malattie, e
l'altro, il Bollettino Ufficiale della Regione, ho avuto la
possibilità di constatare che un certo signore; il dr. Alberto
Morelli, che svolge il ruolo, mi pare, di dirigente all'interno di
questo Ente, ha avuto un anno di anzianità di ruolo riconosciuto in
più.
Ora questo io non so se comporta possibili scavalcamenti o
possibili migliorie.
Resta il fatto che la cosa mi ha insospettito, nel senso che
questo è un caso, ma potrebbero essercene altri, per cui andrebbe
fatta una verifica attenta, confrontando questi elenchi. In questo
caso è stato aggiunto un anno, ma potrebbero esserne stati aggiunti
di più ed io non so a cosa è dovuto questo fatto, cos'è che ha
portato a dare un anno in più di anzianità a questo signore.
Resta il fatto che con la delibera del Commissario Liquidatore
dell'INAM abbiamo un'anzianità che parte dall'11.2 1980, mentre,
per quanto riguarda la posizione del soggetto in questione, fa
testo il Bollettino Ufficiale della Regione, che fa partire
quest'anzianità di qualifica dall'11.2.79.
Onde evitare l'insorgere di favoritismi o discriminazioni, onde
evitare che ci sia del malcontento all'interno delle strutture
sanitarie, che si traducono più tardi in una scarsa efficienza di
servizio, con disagi per l'utenza, io vorrei chiedere se ....
(interruzione)..
Poi può anche essere un errore di stampa quello che ho letto io,
tant'è che non lo do per scontato!
Vorrei chiedere all'Assessore alla Sanità qual'è il dato esatto;
se la differenza riscontrata tra un elenco e l'altro è dovuta ad un
errore di stampa. Vorrei chiedere, nel caso sia corretto e giusto
l'anzianità relativa alla documentazione INAM, quali migliorie
economiche, di carriera, ecc., comporta avere un anno di anzianità
in più, nel caso specifico. Se si intendono verificati ipotetici
errori. Se si intendono correggere eventuali incongruità di
trattamento derivate da questo dato sbagliato.
In aggiunta vorrei sapere se c'è la volontà, da parte
dell'Assessorato, di promuovere una precisa ed attenta verifica di
questi dati onde evitare che ci siano discriminazioni e
incongruenze di trattamento.
PRESIDENTE:
L'interpellato è l'Assessore alla Sanità ed
Assistenza Sociale, che ha la parola.
ROLLANDIN - (U.V.):
M. Carlassare a parlé pour treize
minutes des soupçons: il avait peur qu'on fasse du favoritisme et
tout ça! La réponse est très simple. Il ne s'agit ni de
favoritisme, ni de fautes, ni de rien de tout ça. Pour donner une
réponse claire, je lirai une lettre de l'ex-INAM où l'on explique
tout ça: "In esito ai quesiti posti alla Direzione Generale da
parte di dipendenti promossi alla qualifica dirigente, con delibera
del Commissario Liquidatore, si precisa che la decorrenza economica
della qualifica stessa è fissata 11.2.80, mentre la decorrenza
giuridica è anticipata 11.2.79".
Pour ce qui concerne les "ruoli", la Région naturellement doit
tenir compte de ce fait. Donc, la date est correcte.
PRESIDENTE:
Il Consigliere Carlassarre intende replicare?
Ne ha facoltà.
CARLASSARRE - (Dem. Prol. - Nuova Sin.):
Nel caso
specifico può anche essere vero quello che ha detto l'Assessore ...
Interruzione ... resta il fatto che tra gli altri quesiti io ho
posto un problema, cioè vorrei sapere perchè altri non hanno avuto
questo anno in più ... Interruzione ...
Io lo pongo a te, il quesito, ma mi pare che tu non stia
rispondendo con molta precisione! Oltretutto, ho avuto varie altre
segnalazioni in questo senso. Qui non c'entra alcuna responsabilità
regionale, ma a Roma pare ci siano stati furti anche clamorosi di
moduli e di documentazioni, per cui sono state ricostruite
carriere, così, a pallino.
Io ti chiedo se c'è una volontà di fare una verifica attenta di
queste carriere. Già fatta? Per cui tutti i dati relativi sono
estremamente precisi e corretti! Va bene! Comunque resta il fatto
che la tua mi pare una risposta lapidaria, come è nel costume
dell'Assessore regionale alla Sanità che intende essere sempre e in
ogni caso portatore di verità!
Mi pare, in questo modo, che si finisca col favorire quello che
magari l'anno di anzianità in più l'ha avuto in qualche modo; lui
comunque sarà magari anche contento, però ti assicuro che c'è una
serie di altre persone che sono scontente di questo fatto.
La cosa può anche interessarvi poco, però resta il fatto che
avere all'interno del Servizio Sanitario delle persone scontente
per problemi di carriera, il più delle volte si traduce in scarsa
efficienza del servizio stesso, il che lascia profondamente
insoddisfatta la popolazione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK