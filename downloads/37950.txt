Consiglio Regionale della Valle d'Aosta - Oggetto del Consiglio n. 1578 del 18 novembre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1578 del 18 novembre 2015 - Resoconto
OGGETTO N. 1578/XIV - Interrogazione: "Problematiche relative
al controllo dell'avvenuto pagamento di ticket sanitari".
Président
- La parole à l'Assesseur Fosson.
Fosson (UV)
- Grazie Presidente.
I ticket sanitari vengono pagati attraverso due modalità
diverse, quindi "
come avviene il controllo dell'avvenuto
pagamento
"? Diciamo che esistono i ticket ordinari per le
visite e per le prestazioni sanitarie per le quali il pagamento del
ticket sanitario avviene prima della prestazione, quindi c'è una
verifica diretta dell'operatore sanitario al momento
dell'effettuazione della prestazione o del ritiro del referto;
pertanto per questi ticket ordinari è raro che si manifestino le
problematiche segnalate. Altra cosa, invece, è la prenotazione
telefonica: penso che i disguidi siano avvenuti in questo campo,
perlomeno dalle notizie che ho io, poi a volte la minoranza ha
delle notizie più precise o diverse dalle nostre. In riferimento
alla prenotazione telefonica delle visite fisiatriche abbiamo
provveduto quasi subito; non lo sapevo, l'ho saputo solo dopo. I
ticket del Pronto Soccorso non vengono pagati prima, anche perché
il paziente si presenta per una prestazione che crede urgente,
effettua la prestazione e - come lei sa, perché l'abbiamo approvato
insieme - se alla fine gli viene assegnato il codice bianco deve
effettuare il pagamento del ticket in uscita. Diciamo anche che su
questo ticket c'è spesso una non accettazione del paziente,
nonostante vi sia l'informazione pubblicata: il paziente infatti, a
volte cerca di dire che l'ha mandato il medico. Comunque viene
certificata l'uscita in codice bianco, viene dato un modulo per
pagare i 25 euro e il paziente ha 5 giorni per effettuare il
pagamento: può farlo immediatamente al
triage
, attraverso
gli apparecchi dislocati nell'ospedale, tramite lo sportello
bancario del tesoriere, tramite bollettino postale oppure
on
line
. La ricevuta di questi pagamenti deve essere portata
all'amministrativo del triage, il quale ogni mese allega le
ricevute dei codici bianchi.
Se "
la mancanza delle pezze giustificative sia imputabile
agli eventuali disguidi amministrativi di cui si è avuta
notizia
": è difficile dire se è dipeso da questo. Purtroppo il
servizio di tesoreria che operava da 20 anni in ospedale non ha più
accettato di fare questo servizio, e adesso c'è un nuovo istituto
tesoriere; può essere che ci possano essere delle difficoltà
soprattutto per chi non paga subito, perché la procedura non è così
semplice. Qualora non siano pervenute le ricevute e ci siano ticket
non pagati, soprattutto quelli del Pronto Soccorso, l'Ufficio
spedalità ha 5 mesi di tempo per emettere un primo sollecito, ha
l'obbligo di farlo per la Corte dei Conti (fra l'altro queste
ricevute sono deducibili); dopodiché, se il paziente ha fatto il
pagamento e la ricevuta viene consegnata (ci sono diverse
possibilità di consegna della ricevuta), chiaramente il sollecito
viene strappato.
Quando "
il cittadino non possa provare l'avvenuto
pagamento
": sono veramente pochi questi casi, ma se per esempio
vi fosse una difficoltà di funzionamento del pagamento tramite la
macchina ticket emettitrice, l'ufficio preposto valuta caso per
caso. Chiaramente dopo il primo sollecito (dopo i 5 mesi, come
dicevo) se ne fa ancora un altro, per legge.
"
A quanto ammonta il totale dei ticket che non risultano
pagati
": diciamo che per i ticket ordinari, quelli più
importanti, praticamente non esistono situazioni di mancato
introito perché vengono effettuati prima della prestazione. I
pazienti con codice bianco che non hanno ancora provveduto al
pagamento - quelli di Pronto Soccorso, di questi primi 6 mesi -
sono 165; la mancanza di introito è di 25 euro per 165, però lo
verificheremo nel tempo, perché magari questi pagamenti verranno
effettuati dopo. L'inconveniente legato al cambio di tesoriere
dovrebbe essere superato. Per il resto, è chiaro, è sempre un
ticket di Pronto Soccorso, e qualche volta il paziente non vuole
contribuire.
Si dà atto che dalle ore 11,40 assume la presidenza il
Vicepresidente Follien.
Follien (Presidente)
- Per la replica, la parola alla
Consigliera Morelli.
Morelli (ALPE)
- Merci Président.
Abbiamo voluto sollevare questa questione dei ticket sui codici
bianchi del Pronto Soccorso perché sappiamo bene quanto il
pagamento dei ticket incide in questo momento per tanti cittadini.
Dalle notizie apparse sui quotidiani abbiamo appreso che alcuni di
questi sostenevano di aver pagato il ticket ma che all'USL non
risultasse, e questa ci è sembrata una cosa scorretta nei loro
confronti. Condividiamo naturalmente la necessità di fare dei
controlli che, come ci ha detto lei, Assessore, normalmente
avvengono in fase preventiva perché il ticket per le altre
prestazioni viene pagato prima, quindi automaticamente l'USL sa che
il ticket è stato pagato per la prestazione. Nel caso dei codici
bianchi al Pronto Soccorso il ticket viene però pagato in fase
successiva, quando viene appunto decretato che è un codice bianco,
e quindi un accesso inappropriato al Pronto Soccorso. Ci chiediamo
perché mantenere la modalità di pagamento tramite conto corrente
postale, perché non adottare lo stesso sistema che avviene per le
altre prestazioni sanitarie, e cioè al Pronto Soccorso al momento
della dimissione del paziente, perché non stabilire che il ticket
va pagato nel momento in cui è appurato che l'accesso è stato
inappropriato.
Per quanto è successo nello specifico, riteniamo non sia
corretto imputare ai cittadini eventuali disguidi dati dal cambio
di tesoriere; se l'amministrazione ha sbagliato si assuma le sue
responsabilità e quindi si traggano le conseguenze, in particolare
in un momento come questo. È vero che poi la legge prevede che i
cittadini debbano conservare l'attestazione di pagamento, però
sappiamo bene che non sempre questo avviene. Grazie.
Presidente
- Punto 9 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK