Consiglio Regionale della Valle d'Aosta - Oggetto del Consiglio n. 352 del 13 dicembre 1967 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 352 del 13 dicembre 1967 - Resoconto
OGGETTO N. 352/67 - Legge regionale recante: "Norme sulla
concessione di contributi regionali su mutui bancari assunti per la
costruzione, l'ampliamento, l'ammodernamento e l'arredamento di
alberghi, ristoranti, bar, nonché di case per ferie per lavoratori,
campeggi e ostelli per la gioventù".
Balestri (P.S.I.)
- Si è sentita l'opportunità di
apportare varie modificazioni alle norme vigenti di concessione di
contributi regionali su mutui bancari, per due ragioni, uno per
ragioni formali, l'altro per ragioni sostanziali.
Per ragioni sostanziali in quanto i costi della vita, delle
costruzioni alberghiere, dei terreni e gli interventi regionali più
efficaci a favore di coloro che intendono costruire, ammodernare
alberghi di dimensioni medie e medie superiori.
Con questa legge noi intendiamo anche dare un beneficio a quegli
alberghi che sono nati sotto certe prospettive che oggi si
intendono ammodernarsi. L'optimum degli alberghi prima era di una
capacità di 25-35 persone, oggi si è spostato sui 56-60. Sulle
ragioni formali si citano ad esempio i casi di domande successive
presentate da una stessa ditta alberghiera, sulla quale prima
rimanevano sempre in decisione se accettare o no, oggi sono
condizionate da delle norme. Questo è quello che ci ha portato a
proporre questa legge sugli alberghi.
Vi dirò subito che proporrò delle modifiche, cioè delle aggiunte
da fare in quanto per una delibera del Consiglio regionale era
stata demandata la parte dei ristoranti e dei bar non facendo parte
di esercizi alberghieri che la includiamo in questa legge, nella
stessa stesura che era stata accettata allora, cioè all'art. 3,
andrebbe al n. 2 per ristoranti o bar non facenti parte di
esercizio alberghiero, l'importo massimo dei mutui è limitato a 23
milioni. Il contributo regionale è commisurato all'importo totale
delle spese e per interessi e da accessori dovuti sul capitale
mutuato. Poi a un certo punto specifichiamo quelle cose che il
Consiglio aveva...
(voce in aula)
...3 milioni, art. 3 n.
2...
(voce di Manganoni)
...poi limitatamente all'esame
delle domande di cui al punto 2, il precedente articolo sempre su
bar e su ristoranti dell'art. 3 della presente legge, la priorità
sull'ammissibilità delle domande verrà determinata tenendo conto
dell'ultimo reddito annuo imponibile di ricchezza mobile accertata
e definita a carico della ditta della natura dell'esercizio, della
località di ubicazione e delle prospettive di sviluppo dell'azienda
con preferenza alle località depresse di montagna.
Sono escluse dalle concessioni e contributi regionali suddetti
le imprese commerciali avendo reddito annuo imponibile di ricchezza
mobile superiore a 2 milioni, cioè quelle cose che aveva deciso il
Consiglio per la legge sul commercio.
Da parte della programmazione ci sono state fatte altre
indicazioni, la prima noi ritenemmo di approvarla in quanto a un
certo momento non è di facile classificazione, cioè la Giunta...
comma da inserirsi dopo il primo comma dell'art. 9 dice "avranno
precedenza nell'assegnazione delle provvidenze di cui alla legge i
richiedenti che dimostreranno di possedere specifica competenza
tecnica nell'attività contemplate dalla presente legge". La cosa
può essere giusta però non è facile da parte degli uffici accertare
questo e poi c'è anche un'altra faccenda che a un certo momento gli
alberghi possono essere costruiti e dati in gestione ai competenti,
quindi questa è una cosa che esula dalla nostra. Ma siccome invece
che riteniamo di accogliere ed è così. La concessione di contributi
previsti per bar e ristoranti sarà limitata all'importo del 20%
delle somme previste dal fondo annuale di cui all'art. 13, cioè
limitare una parte dell'importo per i bar e per i ristoranti.
Poniamo questo al Consiglio e sentiamo.
Germano (P.C.I.)
- Anche qui un provvedimento che
potrebbe essere più completo soprattutto quando è presentato da un
socialista. Quali sono i concetti che sono comuni al movimento
democratico circa il turismo? Di cercare uno sviluppo verso il
turismo di massa per fare in modo che migliaia, centinaia di
migliaia di persone possono godere di questo campo libero. Avevamo
fatto a suo tempo una Commissione al turismo che aveva trattato
questi argomenti, in questa Commissione erano presenti Pedrini,
Balestri, Bordon e Chamonin e il sottoscritto e sono stati tutti
d'accordo di inserire tra gli elementi da aiutare per uno sviluppo
turistico le case di riposo e i campeggi, in questo non c'è. Noi
sappiamo che la grande massa dei lavoratori che si affaccia adesso
alla possibilità di usufruire del turismo non può andare nel grande
albergo. La maggior parte di questi in organizzazioni democratiche
diverse si aggiustano con campeggi, con case di riposo. Abbiamo
esempi in Valle d'Aosta di organizzazioni democratiche che
affittano dei villaggi interi, in Valle di Gressoney ad esempio,
affittano un villaggio intero dai contadini per poter praticare dei
prezzi 1250, 1300 lire a questi lavoratori che vengono a passare un
determinato periodo in Valle d'Aosta. Ora è evidente che la
richiesta che mi pare naturale fare anche perché era già stata
discussa ed era presente Balestri a questa Commissione, sia quella
di inserire, ed è facile inserire, quando dice all'art. 1, "assunti
per la costruzione, l'ampliamento, l'ammodernamento, l'arredamento
di alberghi, di bar, di ristoranti, di case di riposo o campeggi di
ogni tipo e categoria nel territorio della Valle". Mi pare che sia
giusto inserire questo.
Balestri (P.S.I.)
- ...nella legge dei villaggi
turistici, però...
Manganoni (P.C.I.)
- Innanzitutto una domanda, questa
legge avrà effetto retroattivo in questo senso, se vi sono
alberghi, ristoranti ecc. già in costruzione, cioè oggi che
approviamo questa legge vi sono già in costruzione no, già iniziati
i lavori, rientreranno in questa legge, cioè potranno beneficiare
dei vantaggi di questa legge?
Balestri (P.S.I.)
- ...parte dal 1° gennaio 1968...
Manganoni (P.C.I.) -
Ma, al primo gennaio 1968 cioè
avranno questi contributi? Quelli che non hanno ancora iniziato i
lavori dal 1° gennaio 1968? Una cosa.
Seconda questione qui io voglio chiedere...
Pedrini (P.L.I.) -
...d'accordo con te, però chi ha
ancora i lavori in corso dovrebbe poter...
Balestri (P.S.I.) -
...chi non ha presentato ancora
domanda e chi non ha chiesto ancora contributi, quelli che lo
chiedono dopo il 1° gennaio, se sono nelle condizioni, lo possono
ottenere.
Manganoni (P.C.I.) -
...anche se hanno già il lavoro in
corso? Questo che io volevo chiedere...
Pedrini (P.L.I.)
- ...se vogliono aiutarli senno è
inutile che li aiutiamo ti pare? O li aiutiamo o ...
Manganoni (P.C.I.) -
Questa è una domanda che io pongo,
cioè per chiarire bene, quindi questo ha un effetto
retroattivo...
Balestri (P.S.I.)
- ...come domande no ...
Manganoni (P.C.I.)
- Non come domande ma come
costruzione, la domanda io, in qualsiasi momento io la posso fare
la domanda. Ora, sulla questione della retroattività delle leggi,
qui io vorrei sentire un po' i legali, è una questione discutibile
sulla retroattività delle leggi no, perché normalmente le leggi non
sono retroattive, partono dal giorno in cui vengono promulgate,
quindi dal 1° gennaio dovrebbero partire ma se noi ammettiamo ai
benefici di questa legge anche quelli che hanno già i lavori in
corso...
Balestri (P.S.I.) -
Praticamente, guarda Manganoni, che
tutti quelli che hanno fatto domande e chi ha il lavoro in corso
l'hanno presentata, tutti, può essere solo un caso, due casi che
stanno in attesa di questa legge che possono non aver presentato ma
sennò sono già state tutte ammesse o vagliate dagli uffici quindi
non rientrano in questa...
Manganoni (P.C.I.) -
Va bene,
poi io volevo
chiedere se l'Assessore o l'Assessorato o la Giunta hanno fatto un
piccolo studio sui limiti dell'economicità, in questo senso,
conviene a noi continuare ad incoraggiare la costruzione di bar o
ristoranti? Questo è il punto interrogativo che io pongo perché noi
sappiamo che aumentandone continuamente il numero, noi arriveremo
al punto in cui devono suddividersi i clienti, più aumenta il
numero dei bar o dei ristoranti, più diminuirà il numero dei
clienti, perché il numero dei clienti è quello. Allora noi vedremo
di questi esercizi pubblici che scarseggiando di clienti o vanno in
malora o aumentano i prezzi. E questo va a detrimento della Regione
perché vedete, la stagione turistica ha un limite in Valle d'Aosta
e mi si potrà dire che nel mese di agosto anche se noi raddoppiamo
il numero dei bar avranno sempre dei clienti al che io rispondo di
sì per il mese di agosto, anche luglio. Ma gli altri dieci mesi
all'anno, se noi continuiamo ad incoraggiare l'aumento del numero
di questi esercizi, noi arriviamo al punto in cui i clienti
diminuiscono e quelli aumentano i prezzi. Io vi cito dei casi, non
so se ve l'ho già citati, in un ristorante non lontano da Aosta un
pranzo 2800 lire, un tale che aveva inviato quel cliente e quel
cliente poi era andato da quel tale a protestare, dice al
proprietario dell'albergo, io ti mando dei clienti e tu per pranzo
con la solita bistecca trasparente e per... 2800 lire.
Al che questo, risponde, la stagione è breve, i clienti sono
pochi se li devono suddividere, io devo pagare la gestione
dell'albergo alla fine dell'anno, o io tengo i prezzi alti per
rifarmi, ma se io pratico dei prezzi normali io vado in debito, non
riesco a pagare l'affitto. Ora, ora, facciamo attenzione, questo si
potrà dire, è una scusa, una giustificazione perché quello che ha
pelato il cliente, l'ha strozzato, però facciamo attenzione a
queste cose qui, perché è vero che bisogna sviluppare questo, ma
entro un limite, perché se noi oltrepassiamo quel limite poi
incorriamo in quell'inconveniente che io vi ho segnalato.
Badate e noi non abbiamo interesse ad obbligare questi esercizi
pubblici per rimanere a galla di alzare i prezzi, perché i prezzi
sono già abbastanza alti, i prezzi in Valle d'Aosta sono più alti
che in molte altre zone anche turistiche d'Italia. Quindi io vi
dico, avete fatto uno studio qui su questo perché sennò non è
serio, sennò noi invitiamo con questi contributi con questi
sussidi, invitiamo i cittadini ad aprire continuamente questi
esercizi poi alla fine ci troviamo in queste condizioni. In secondo
luogo, qui i liberali naturalmente non ci sono, l'altra volta,
tempo addietro in un Consiglio, Cusumano e Berthet, Berthet non ci
può essere perché è dimissionato, hanno detto che l'alcoolismo che
si sviluppa in Valle d'Aosta era dovuto alla distillazione della
grappa da parte dei nostri viticoltori e quindi per combattere
l'alcoolismo si doveva non più distillare la grappa. Ora io vorrei
sentire almeno il Dr. Cusumano che non ha ancora dimissionato, se
lo sviluppo illimitato dei bar favorisce o meno l'alcoolismo, e
vorrei, non c'è, non c'è... che esprimesse anche lui il suo parere
come dottore no? Per sapere se è solamente la distillazione della
grappa che favorisce l'alcoolismo, mentre invece sviluppando,
aumentando il numero dei bar quello combatte l'alcoolismo. Poi qui
al punto a) dice "contributo commisurato all'importo totale delle
spese per interessi ad accessorie", cos'è questo accessorie al
punto, al comma a) dell'art. 3? Cioè noi un momento fa chiedevamo
le 25 mila lire per le spese accessorie al punto, al comma a)
dell'art. 3, cioè noi un momento fa chiedevamo le 25 mila lire per
le spese accessorie per le case dei lavoratori e voi avete detto
no! Qui nelle spese accessorie vengono comprese, allora in questo
caso diamo a questa categoria le spese accessorie del mutuo? Io
vorrei che mi desse una spiegazione.
Poi qui un'altra domanda che io voglio porre, noi vediamo,
constatiamo giornalmente questo inconveniente che lungo la strada,
dove ci sono i bar e gli alberghi, si posteggia con notevole
intralcio al transito, prevede la Giunta, dando questi contributi
che in caso di costruzione di nuovi bar e di nuovi alberghi si
imponga la costruzione di un piazzale? Questa è la domanda che io
vi pongo e alla quale vi prego di rispondere; guardate che questa è
una cosa grave perché davanti agli alberghi, davanti ai bar ci sono
continuamente delle macchine posteggiate e perché? Perché se non
posteggiano lì dove vanno posteggiare? Perché buona parte degli
alberghi e dei bar i piazzali non se li costruiscono. Qui un altro
chiarimento perché io non ho capito bene, art. 7, comma 5,
"documentazione comprovante la proprietà del bene immobile
interessato oppure atto di assenso del proprietario qualora si
tratta di persona diversa dal richiedente la concessione del
contributo". Ma noi il contributo lo diamo a chi? Al proprietario o
al gestore del bar? Questa è la domanda che io vi pongo, perché se
lo diamo al proprietario allora che cosa ci sta a fare il comma 5
dell'art. 7? Io penso che noi non possiamo darlo e al proprietario
e al gestore. Ad ogni modo io aspetto questi chiarimenti.
Savioz (P.C.I.)
- Io vorrei fare alcune osservazioni di
carattere generale perché ritengo che queste osservazioni non
possono essere comunque incluse nelle disposizioni di legge che qui
sono presentate per alcune questioni di carattere anche nazionale,
e cioè questo, la prima è quella del turismo di massa, turismo di
massa che è stato esaminato a suo tempo in campo nazionale e che
sono state prese alcune deliberazioni da parte governativa, alcuni
finanziamenti sono stati fatti, ma purtroppo una legge molto
lacunosa, molto difficile da applicarsi e che non ha portato dei
benefici sostanziali per le classi lavoratrici, ma ha favorito in
un certo senso coloro che sulle classi lavoratrici fanno
speculazioni in modo che sono sorte delle case per ferie, per
soggiorni estivi, invernali e primaverili, però queste case hanno
un carattere strettamente industriale, quindi i lavoratori hanno un
beneficio molto relativo perciò non possiamo invocare la legge
nazionale per avere dei benefici in campo regionale. Ma a me però
mi sembra che qui l'Assessorato al Turismo avrebbe dovuto tenere
conto di quanto fatto precedentemente in questo campo, avrebbe
dovuto includere la possibilità dei mutui per le case per ferie
come da quegli studi che erano stati fatti e che ci sono certamente
in Assessorato, penso che non siano andati persi...
(voci in
aula)
...però non c'è, hai già detto che sei d'accordo, allora
chiuso, non parlarmi più di quella questione lì, questione che
interessa e che interessa in modo particolare il turismo, noi
avevamo anche tenuto conto della situazione delle zone, non è detto
che questo turismo di massa possa essere inserito in tutte le zone
della Valle d'Aosta perché dobbiamo tenere conto di valorizzare
quelle zone meno conosciute e che sono tra l'altro le più belle, le
più adatte per il turismo di massa, vedi per esempio...
Balestri (P.S.I.) -
L'articolo 5 ci permette poi
di organizzarle in questo senso, la Giunta regionale stabilirà i
requisiti di carattere tecnico e funzionale delle opere di
interesse turistico e alberghiere ammissibili alle agevolazioni
finanziarie previste dalla presente legge. Quindi con questo
potremmo poi disciplinarle come zone e come tutto.
Savioz (P.C.I.) -
Va bene, va bene, purché siate
d'accordo di farlo, l'articolo 5 va... senz'altro ma bisogna essere
d'accordo ma qui non c'è, qui non c'è per adesso. E volevo dire,
citavo questo, citavo ad esempio Oyace per esempio, facciamo un
esempio pratico, Oyace è una bellissima zona, turisticamente non si
è riusciti a sfondare per diverse ragioni e che potrebbe servire in
un modo meraviglioso per questo turismo di massa; ci sono anche le
condizioni per poterlo fare. L'altro problema che m'interessa e di
cui abbiamo già parlato a suo tempo, è la questione dei bar e dei
ristoranti. Se c'è una cosa nella Valle d'Aosta che è contro il
turismo e non per il turismo, nella maggioranza questi locali sono
privi quasi, privi anche dei servizi igienici. Entrate in un bar
qualsiasi, fuori c'è l'ampollosa scritta bar, quando entri dentro
una bettola qualsiasi, dove non c'è niente come requisito per il
turismo, non possiamo neanche lontanamente pensare di fare un
confronto con i vicini svizzeri e francesi. Non possiamo neanche
fare un confronto con quelli dove dobbiamo riconoscere che in fatto
di bar e di ristoranti hanno delle costruzioni che sono vecchie,
non è che abbiamo un grande patrimonio nuovo, hanno un patrimonio
vecchio, quindi non molto facilmente adattabile, però hanno dei
requisiti che sono veramente all'altezza della situazione, noi no!
E qual è la difficoltà che si incontra? D'accordo per dargli questi
contributi, perfettamente d'accordo, ma la difficoltà che ne viene
fuori è questa, mentre gli alberghi sono disciplinati da una legge
nazionale e ricadono sotto l'osservanza delle disposizioni emanate
dall'Assessorato del Turismo della Regione, i bar e i ristoranti
no, quelli fanno parte dell'industria e del commercio, sono
disciplinati dalla legge di PS anche loro, ma esclusivamente e
quindi l'Assessore al Turismo non può fare niente per i bar e per i
ristoranti qualora non siano classificati come alberghi, pensioni e
locande. E questo è molto importante perché per esempio quando a
questi Signori si fa l'obbligo di esposizione dei prezzi delle
consumazioni, che cosa avviene? L'esposizione viene fatta, la
tabella con su riportati i principali liquidi che si vendono in
quel locale e questa tabella è messa regolarmente dietro la
macchina del caffè espresso, ben distante da dove il cliente possa
vedere, e allora succede che quando entra il cliente del posto, non
so, paga il caffè 50 lire, quando viene uno straniero o giudicato
tale il caffè automaticamente passa a 60 a 70. E queste cose si
sanno, queste cose portano del grave danno alla Regione. Ora qual è
la questione che si possa fare, noi possiamo legiferare in questo
campo, si può qui, basta che l'Assessore all'Industria e Commercio
si metta d'accordo con l'Assessore al Turismo e anche lì c'è tutta
una documentazione, c'è un fascicolo dove degli accordi in questo
senso erano già stati presi nel tempo di Nicco, poi non siamo
riusciti ad andare fino in fondo per delle altre ragioni ma bisogna
arrivare al punto che questi locali siano regolamentati da un
qualche cosa di positivo per il turismo e che i prezzi vengano
messi sulla porta d'ingresso del locale in modo che si possa
vederli prima di andare dentro perché succede spesse volte che
l'individuo entra dentro, fa la sua consumazione, poi si trova una
stangata tale per cui se ne va via mugugnando e chi va via
mugugnando naturalmente non fa reclam per la Valle d'Aosta. Queste
sono delle cose a portata di mano, forse non sono di alto livello
ma sono quelle cose pratiche di cui a un certo punto bisogna tenere
conto. Quindi io direi è necessario che questi locali vengano prima
di tutto esaminati dal punto di vista sanitario e in secondo luogo
vengano esaminati dal punto di vista della correttezza turistica,
in modo che i prezzi siano quelli e non vengano modificati e non
vengano alterati o non vengano agli uni fatto pagare un prezzo,
agli altri fatto pagare un altro a seconda dell'intelligenza del
proprietario, del conduttore.
Un altro argomento di cui mi preoccupa è questo, io vorrei che
in questa legge fosse in qualche modo inserito il fatto
dell'ammobigliamento tipico valdostano. Questo è un problema che
soprattutto per i bar e per i ristoranti l'albergo è già diverso,
perché obbligare un albergatore a fare un tipico ammobigliamento a
carattere locale non è facile, me ne rendo conto, per i letti ecc.
i moderni, ma per quello che concerne le sedie, il bancone, il
tavolo, può essere benissimo fatto stile valdostano, non c'è mica
niente di trascendentale e in certo senso si viene ad avere in
beneficio dal punto di vista spesa e manutenzione. E il nostro
locale anche se non è dei più belli potrebbe anche acquisire un
certo cachet valdostano. Penso che chiedere questo a chi allestisce
il bar, non sia niente di troppo. Io faccio un esempio, quando
Jerusel ha fatto il nuovo, ha aggiustato il suo locale qui in Aosta
è venuto a chiederci un contributo, un contributo che non abbiamo
potuto dare perché in quel momento queste cose ancora non si
potevano fare, però io ho insistito nei suoi confronti e ho detto
fai il piacere mentre spendi in questo modo piuttosto che in
quello, andate a vedere, non è un grande locale però da prima
adesso è cambiato sostanzialmente, entrate lì dentro e avrete
l'impressione di essere in un locale tipico valdostano. Quindi
chiedere questo mi sembra di non chiedere la luna, ma di chiedere
qualche cosa di molto pratico.
Quindi, detto questo, io non avrei altro da aggiungere per il
momento, ma insisterei molto sul fatto della sorveglianza, la
sorveglianza è sempre stata deficitaria e soprattutto è stata
deficitaria per il fatto che ho prima accennato, mentre il turismo,
gli addetti al turismo hanno una certa possibilità di intervenire
nei confronti dell'albergatore di qualsiasi categoria egli
appartenga, non possono intervenire nei confronti dei conduttori
dei bar e dei ristoranti perché con il turismo non hanno niente da
fare e l'Assessorato dell'Industria e Commercio non ha
l'istituzione e le competenze pratiche perché al Turismo ci sono
degli ispettori mentre al commercio e l'industria non ci sono.
Quindi un ispettore che gira solo nell'ambito delle stagioni, ho
fatto questa prova, ne abbiamo assunto uno nel 1964 e abbiamo avuto
dei risultati ottimi perché basta che l'albergatore o chi conduce
l'azienda sa che c'è qualcuno che vigila e praticamente è come
quando noi corriamo con la macchina per la strada, pensiamo che c'è
la Polizia stradale dietro le costole, naturalmente facciamo più
attenzione. Con questo io non aggiungerei altro.
Barone (P.C.I.) -
Io esprimo un mio punto di vista
personale, io non sono per il numerus clausus, né per gli alberghi,
né per nessuna altra attività. Io in questo sono per la massima
liberizzazione. Ogni cittadino ha diritto di tentare con l'apporto
del suo capitale, con l'apporto delle sue risorse, di tentare di
farsi una strada, di tentare. E questo secondo me non va a
detrimento della popolazione, affatto, io non lo vedo, io vedo che
nei Comuni in genere c'è una commissione per il rilascio delle
licenze. Nei comuni in genere sono restii, c'è già un negozio o
due, ci sono due negozi di abbigliamento, non diamone in terzo
perché tutti e tre non camperebbero. Ma questa non è una cosa che
deve preoccupare un'Amministrazione comunale né un Amministrazione
regionale, questo interessa al privato, in questo fatto qui che poi
i prezzi dovrebbero aumentare se aumentano gli alberghi in vista,
non è affatto vero secondo me, secondo me non è affatto vero.
Ora Chabod che ha l'albergo dice "è meglio che non ne aprano un
altro", magari il suo punto di vista può essere quello, ma io, che
sono parte completamente disinteressata, io esprimo il mio punto di
vista che non è affatto un punto di vista, è concordato con un
altro, io esprimo il mio punto di vista. Intanto il fatto di
ottenere questi mutui non dipende affatto dalla Valle, dipende
dalla Cassa di Risparmio, dall'Istituto San Paolo o da qualsiasi
altro Istituto, perché le prove sono confortanti in questo
senso.
Non c'è nessuna Banca né Cassa di Risparmio che ha voluto dare
via dei milioni, se non sanno che una possa rispondere e non hanno
bisogno di avere istruzioni da parte della Valle per il conto di
lasciare dei mutui perché la Valle paga solo una percentuale dei
mutui. Si dice allora che le spese di gestione sono talmente grandi
che aumentano i prezzi, io sono di impressioni completamente
contrarie invece, perché il fatto della gestione è un fatto privato
e contrae il gerente contro il cliente, può anche diminuire il
prezzo della gestione, non è detto che debba aumentare, può anche
benissimo diminuire. Se il prezzo della gestione diminuisce per la
concorrenza diminuirà anche il prezzo del costo del cliente che va
a servirsi. Quindi per conto mio il fatto della liberizzazione
dovrebbe essere un fatto diciamo così ...La Valle fa bene secondo
me a fare questo aumento perché non è solo l'aumento che dà
all'albergatore in percentuale, il quale albergatore è anonimo,
oggi ce ne sono tre a Champoluc, domani ce ne saranno dieci, alla
Valle questo non interessa, darà a tutti, ognuno prima fa i conti
in tasca sua se può aprire un albergo o non può aprire l'albergo,
fallite alla Valle non interessa questo fatto, non interessa perché
interessa soltanto all'Istituto di credito, non interessa alla
Valle questo fatto e intanto si incentiva questa attività dove
siamo ancora molto scarsi tra parentesi, non è che si dica, i
clienti sono sempre quelli, non è vero che i clienti sono sempre
quelli. Se devo prestare fede alle statistiche che vengono
pubblicate i clienti aumentano tutti gli anni, non è che siano
rimasti quelli del tempo, non so, di Giosuè Carducci che andavano a
Champoluc o a Courmayeur, sono aumentati i clienti no, e aumentano
tutti gli anni. Il fatto che siano in più questo va a profitto del
cliente che va, perché la concorrenza che cosa crea? Una
diminuzione di prezzi, tutte le altre cose secondo me non erano
neanche pertinenti, ha fatto bene Savioz a dire che bisogna esporre
i prezzi, a Torino non entra in un solo albergo senza leggere di
fuori la tariffa, è fondamentale. Quando io vado, non so al Zebra,
non so in qualsiasi albergo di Torino, io so già prima quello che
spendo, ma questa è una cosa marginale, se ne parla perché adesso
si parla in fatto di alberghi e allora si può parlare anche di
questo perché si parla di un argomento generale, ma il fatto
sostanziale secondo me di incentivare questi alberghi, questi bar
ecc. crea un'attività che è superiore a quella alberghiera, non è
che l'attività alberghiera sia limitata al fatto del cliente che va
lì, lavora di più il barbiere, lavora di più il sarto, lavora di
più il minigolf, lavora di più il tennis, lavorano di più tutte le
altre attività. Quindi per conto mio, a parte il fatto delle cifre
che si possono discutere più o meno, ma come principio generale io
sono favorevole al fatto che venga aumentato l'apporto sul mutuo
sull'interesse che la Valle deve pagare sui mutui che vengono
contratti dagli albergatori.
Pedrini (P.L.I.) -
Signor Presidente io ho già espresso
il mio pensiero parecchio tempo fa facendo con l'amico Cusumano
anche una mozione su questo e dopo aver sentito parlare l'amico
Barone io debbo dire che seguo la sua impostazione sotto tutti i
profili. Io non vorrei che egli fosse a un dato punto richiamato
dai suoi dirigenti, ma le parole che egli ha detto fanno sì che io
pensi una tantum come il comunista Barone. Quando si parla di
liberizzazione e ha ragione questo non è che io lo voglia sfottere,
io ben mi guardo, io sono pienamente con lui sotto tutti i profili
perché egli ha parlato su questo problema come un liberale quindi
praticamente io meglio di lui non avrei potuto esprimermi e giunti
a questo punto non mi rimane che concordare in pieno e fare mie le
sue parole perché soltanto così io sono convinto si riuscirà a fare
qualche cosa di buono in questo campo nei confronti del turismo che
dovrà venire più numeroso in Valle d'Aosta.
Benzo (D.C.) -
Vorrei solo fare una precisazione che
ritengo per l'esattezza storica. Il Consigliere Pedrini ha detto
che ha presentato quella mozione, bisogna essere precisi: la legge
è stata portata al Consiglio regionale per risposta all'Assessorato
dell'Industria e Commercio e sottoposta dalla Giunta, reca la data
del 31 marzo 1967, mentre la mozione è del 21 aprile. Era stata
portata, la legge era stata portata al 7 aprile, al 7 aprile e
qui...
(voce di Germano:
...è stata portata prima, poi è
stata passata dopo) ...non dalla data della mozione e dalla data
della legge. È stata portata un Consiglio il 7 aprile, no per la
verità storica insomma, la data, è stata portata il 7 aprile solo
che il Consiglio regionale non ha potuto discutere l'oggetto
all'ordine del giorno della legge che prevedeva già l'estensione ai
bar e ai ristoranti perché sono delle aziende commerciali e poi il
21 aprile è arrivata la mozione.
Germano (P.C.I.) -
Solo per ristabilire una verità
storica. La legge per l'ampliamento dei mutui ecc. ecc. è stata
discussa due anni e mezzo fa in Commissione, no, dato che ci siamo
qui...
(Benzo:
...non per l'astensione alle categorie)
...alberghi, case di riposo, locali tipici...
(Benzo:
...se
lei stava attento io sto parlando di bar e di ristoranti, cioè
aziende commerciali) ...erano comprese, solo era un po' restrittiva
nel senso che noi volevamo locali tipici, cioè volevamo le cose che
qui sono state richieste da molti, che avessero la caratteristica
valdostana.
Benzo (D.C.) -
Se è così non so perché avete fatto tutta
quella battaglia per non volerla dopo.
Germano (P.C.I.) -
Ma come tutta quella battaglia
per non averla dopo?
Balestri (P.S.I.) -
Per quanto richiesto dal turismo di
massa, è giusto c'è un'omissione, quindi accettiamo di includere
case di riposo e campeggi, per la parte generale accennata da
Manganoni non sto a rispondergli perché non vorrei rifare il solito
discorso sennò sembra essere tutti d'accordo, insomma, ma Barone ha
già risposto, già sufficientemente, cioè abbastanza
eloquentemente.
Vorrei rispondere solo a Savioz che su quanto chiesto da lui,
che forse gli è sfuggito quello che avevo letto prima, a parte
l'importo dei 3 milioni c'è l'altra da aggiungere sulla legge che
dice "limitatamente all'esame delle domande di cui al punto 2 del
precedente art. 3", quindi bar e ristoranti, la presente legge "la
priorità sull'ammissibilità delle domande verrà determinata tenendo
conto dell'ultimo reddito annuo imponibile accertato e definito"
che "sono escluse dalla concessione di contributi suddetti imprese
commerciali avendo un reddito" che però c'è tutta una parte che era
incluso nella precedente legge presentata da Benzo e che il
Consiglio poi disse di trasportare su questa del Turismo, che
questi bar e questi ristoranti devono avere una data caratteristica
valdostana ecc., è già inclusa in questa, sì, sì, e fu proprio il
Presidente della Giunta, mi pare, a dettare quella definizione.
Quindi ora la troveremo e vedrai che è già incluso e già accertato
quella.
E a Manganoni devo rispondere che per le spese accessorie
s'intendono le attrezzature perché io vorrei dire questo, che se
c'è bisogno, se ci sarà bisogno, auguriamocelo tutti, di nuovi
alberghi e di una nuova espansione turistica, questa legge ha la
prospettiva per il riammodernamento degli attuali perché a un certo
momento, sia nei bar, nei ristoranti, negli alberghi, certuni non
corrispondono più alle esigenze moderne e quindi è augurabile che
troviamo dei proprietari che possono lavorare e che possono
permettersi attraverso questi mutui di ammodernare quello già
esistente. Questo è un po' lo spirito. Le spese accessorie o
che...
Manganoni (P.C.I.)
- No, al punto a) "contributo
commisurato all'importo totale delle spese per interessi ed
accessorie", cioè spese accessorie dovute sul capitale mutuato.
Quello è il problema, qui non c'entra con gli accessori del bar,
c'entrano le spese accessorie degli interessi, articolo 3, punto
a). L'ultima parola della seconda riga.
Balestri (P.S.I.) -
Nelle spese del capitale mutuato sono
comprese anche tutte le spese che fanno parte dei mutui.
Manganoni (P.C.I.) -
Sì, ma allora qui chiariamo le cose
perché, ad ogni modo, risponderò dopo, rispondi pure a tutto, io
risponderò dopo.
Balestri (P.S.I.) -
Il piazzale ecc. ti posso dire che
oggi non viene dato un permesso alberghiero, un permesso ecc. se
non c'è una certa consistenza del piazzale. Questo è il tenore che
è stato sempre tenuto e che si continua a tenere. Quindi anche per
i bar, i ristoranti è logico che ci devono essere determinati
parcheggi o determinate possibilità, almeno che non siano su strada
normali dove sono possibili dei posteggi.
Gestore, l'articolo 5, il numero 5 dell'articolo 7. Qui va
interpretato, documentazione comprovante la proprietà del bene per
mobile e interessato oppure atto di assenso del proprietario quando
il mutuo viene richiesto dal gestore, quando viene chiesto dal
gestore non è che si dia all'uno o all'altro, si può dare anche al
gestore, ma ci vuole l'atto di assenso del proprietario.
Lustrissy (D.C.) -
Mi stavo guardando adesso la nuova
legge nazionale 614, cioè la nuova legge per le aree economicamente
depresse, estesa poi a favore dei territori montani, quella del 22
luglio 1966. Parlando delle provvidenze a favore dei privati si
parla, oltre che della costruzione, ampliamento e adattamento di
mobili ad uso alberghi, pensioni, locande e ostelli, di case per
ferie di lavoratori, campeggi, gli ostelli per la gioventù, i
villaggi turistici a tipo alberghiero e per le relative
attrezzature. Io vorrei chiedere all'Assessore di voler includere
come dizione esatta dell'emendamento proposto dal Consigliere
Germano, dato che poi la Regione...
(Montesano:
Balestri
era, vuole ripetere...) ...cioè di voler indirizzare questa legge
su quel fac simile di quella legge regionale perché poi la Regione
avrà facoltà, cioè dovrà, non solo avrà facoltà, dovrà richiedere
allo Stato di fare un piano quinquennale per chiedere una parte dei
fondi messi a disposizione della legge 614 e se noi ci richiamiamo
con disposizioni analoghe alle stesse leggi è poi più facile
utilizzare i fondi.
Ora dato per scontato che l'Assessore ha accettato la richiesta
del Consigliere Germano, cioè di case per ferie e per lavoratori e
di campeggi, dato che dei villaggi turistici ne parliamo poi con
un'altra legge, lasciamo perdere i villaggi turistici, vorrei fare
aggiungere anche gli ostelli della gioventù. Noi sappiamo che qui
ad Aosta siamo assolutamente carenti di questo tipo di
attrezzatura, non chiamiamola alberghiera ma di ricettività. Ne
avevamo uno a Saint Nicolas ma ormai da quest'anno non sarà più in
funzione e scomparirà, pertanto sarebbe estremamente importante
inserire oltre a quelle due dizioni anche gli ostelli per la
gioventù.
Manganoni (P.C.I.) -
Vedi Balestri, io le domande non le
avevo poste al Consigliere Barone, io le avevo poste all'Assessore
ed io...
(voce)
...no, no perché io non ho parlato, io ho
detto, ho chiesto questo se l'Assessorato aveva fatto uno studio
sul limite della economicità, dello sviluppo di questi esercizi,
era quella la domanda che avevo posto. A parte che Barone a questa
domanda non aveva risposto, ma io la domanda l'ho posta a te, non a
Barone. Sulla questione dell'economicità penso che in tutto c'è un
limite, oltrepassando il quale non è più positivo. No, ma guarda
vediamo tutti gli altri, perché noi sappiamo che in tutte le
attività c'è un limite che non si deve oltrepassare, l'optimus? Non
si deve oltrepassare. Io vi avevo chiesto sì e allora non l'avete
fatto, mi rispondete che non l'avete fatto e chiuso. Solo quello.
In secondo luogo, io insisto su questo degli interessi spese
accessorie, ma cosa sono? Per esempio all'art. 3, punto a), perché
noi questa mattina le spese accessorie che cosa comprendono, tutte
le altre spese connesse nel senso di domande per le ipoteche, cioè
mi ricollego alla discussione per le case che abbiamo fatto per i
lavoratori, per gli operai e per i pensionati, tutte le spese
accessorie ricadono sulle loro spalle e noi avevamo chiesto di
stanziare almeno 25 mila lire per ognuno per venire incontro non a
tutte le spese accessorie, ad una piccola parte delle spese
accessorie. Ci si è detto che si creavano dei pericolosi
precedenti, che si sarebbero sollevate le proteste delle altre
categorie, qui vi si concede tutto, tutte le spese accessorie,
quindi qui io vi chiedo una spiegazione chiara su questo.
Terzo, ecco io prendo atto della risposta che mi si è dato, si
chiede ai bar e ristoranti di costruire dei piazzali salvo che non
si trovino sulla strada ecc. ma appunto, io sollevavo anche il
problema di quelli che si trovano anche sulla strada, perché la
strada serve per circolare, per transitarvi e non per fare i
posteggi degli alberghi e dei bar.
Ora io chiedo questo, a tutti quelli che costruiscono nuovi
alberghi e bar vi si imponga o vi si condizioni la concessione del
mutuo al fatto che si costruiscano il piazzale, ma non il piazzale
per tre motociclette, un piazzale che ci stiano un dato numero di
macchine perché non è giusto che poi si ingombri il suolo pubblico,
le strade pubbliche e tutti gli ingorghi e gli inconvenienti che si
verificano.
Sull'altro punto dice che si possono concedere anche ai gestori
del bar, non solo ai proprietari; io non è che mi ponga questo,
però sollevo una domanda, normalmente ogni volta che si cambia
gestione si cambia arredamento, per lo più, dico normalmente, non
dico sempre. Cosa succede se ogni tre o quattro anni cambiano
gestore, ogni tre o quattro anni cambiano arredamento, ogni tre o
quattro anni bisogna fare il mutuo. È una domanda che io vi pongo,
se avete esaminato questo, se non è il caso di limitare dicendo
quando a un bar si è dato un contributo per un numero x di anni, io
parlo non di costruzione ma di arredamento, per un numero x di anni
non glielo diamo più perché se a quelli gli salta lo sghiribizzo di
cambiare l'arredamento noi paghiamo, non è neanche giusto...
(voce)
...ah c'è solo dieci anni, allora se ci sono dieci
anni, va bene. Ad ogni modo io chiederei la risposta di quegli
altri punti.
Balestri (P.S.I.) -
Manganoni, per i bar e i ristoranti a
un certo momento come dico, noi sulle costruzioni nuove, dove
vengono fatte e non parliamo degli alberghi, sugli alberghi è già
una cosa scontata, per i piazzali, mi sembra anche che non possiamo
proibire che un ristorante o un bar non venga su una strada o che,
se in quella strada lì non c'è possibilità di posteggio o che si
debba impedire e allora chiediamo a tutte quelle che sono al centro
praticamente di...
(Manganoni:
...non impedire) ...non la
trovo giusta perché possono anche avere benissimo un posteggio a 20
metri di distanza da una piazza o essere in via Porta Pretoria e
possono anche avere il contributo anche loro...
(voce di
Manganoni)
...ma in Valle dove c'è la possibilità richiediamo
sempre il posteggio, dove c'è la possibilità richiediamo sempre il
posteggio. Per l'altra questione sì, si tratta che qui siccome si
parla fino ai dieci milioni no, ma dai 25 ai 50 milioni si parla di
dare i mutui su un importo che al 50%, cioè per avere un mutuo di
50 milioni devono avere un capitale di 100 milioni, a un certo
momento si erano messi anche gli interessi per le spese accessorie.
Se vogliamo le togliamo, non sono quelle che poi...
(voci in
aula)
...sì, sì, stracciamole pure tanto non è su un progetto
di 100 milioni non sono le spese accessorie, che sarà un milione o
due, quello che incide su...
(voce di Manganoni)
....d'accordo, sarà un principio...
Manganoni (P.C.I.) -
...tu, ma Bordon, il Bordon viene,
spara e poi scappa così non sente cosa gli si risponde, dice "ma è
pericoloso, creiamo un precedente, le proteste di tutte le altre
categorie", che altre categorie? Alle altre categorie paghiamo
tutto.
Balestri (P.S.I.) -
No, guarda è rimasto perché c'era già
sulla vecchia legge, era tale e quale.
Manganoni (P.C.I.) -
Però questo io vorrei farlo
osservare al tuo collega lì, di destra, che non c'è, che lui
racconta sempre un sacco di balle in Giunta perché questa mattina
diceva che avevano protestato le altre categorie, ma se le altre
categorie lì hanno questi vantaggi!
(Bionaz:
...non ha detto
questo) ...Bionaz io ho preso nota, solleverebbe ingiustizia nei
confronti dei coltivatori quello laggiù, poi Bordon ingiustizia, ma
ho detto che non conveniva rispondere altrimenti lo sfottevo...
(voce)
...guarda stattene bravo, perché tu ogni volta che
apri bocca, io una volta ti rispondevo poi i miei colleghi mi hanno
detto "ma tu sei fesso, ma tu ti perdi con quella... ma lascia
perdere" e i miei colleghi hanno ragione, io riconosco che ho fatto
male a polemizzare con te perché non ne vale la pena. Allora Bordon
ha detto, solleveremmo il malcontento delle altre categorie, è vero
che ha detto questo Bordon questa mattina no? Ci sono tutti i
testimoni. Ora Bordon affermava come al solito il falso perché le
altre categorie, questa categoria già beneficiava...
(voci)
...e allora...
(Bionaz:
...quante sono quelle non ce
l'hanno?) ...sì, ma Bionaz, Presidente guardi, a questi qui, cioè
agli albergatori, quelli che fanno i ristoranti e i bar che sono
gente che economicamente stanno meglio degli operai e dei
pensionati, questo nessuno potrà negarlo, a questi noi paghiamo
anche le spese accessorie agli operai e ai pensionati che sappiamo
che sono la categoria la meno abbiente, la più bisognosa in Valle,
quella che fruisce meno dei vantaggi dall'autonomia, no, quando noi
diciamo, includiamo le 25 mila lire che sono delle inezie, non
chiedevamo di includere tutte le spese accessorie, solo una delle
quattro, cinque spese accessorie, una piccolissima parte, si è
fatto tutto quel can can che ha fatto Bordon. Qui invece si
includono, non sono delle categorie, Bionaz, quelli che
costruiscono dei ristoranti, dei bar, non è che abbiano bisogno,
che abbiano necessità come un operaio, un pensionato, e allora a
quei poveretti negate tutto, a questi concedete tutto. Allora per
una questione di equità...
(voce)
...o a tutti o anche agli
operai.
Montesano (P.S.D.I.) -
Io desidererei però da parte mia
fare una brevissima precisazione, sento parlare di liberalizzazione
di bar, ristoranti ecc. Io vorrei dire e ricordare a tutti che la
disciplina sui bar e sui ristoranti è imperniata sulla legge delle
pubbliche assicurazioni, dico questo perché ho fatto parte per
dieci anni della Commissione così detta antialcoolica. La quale
Commissione, sapete tutti, è una Commissione consultiva per
concedere le licenze ai bar e ai ristoranti, le quali licenze
vengono concesse dal Questore. Ora è avvenuto molte volte nel corso
degli anni in cui io ho fatto parte di questa Commissione e alcuni
anni con l'Assessore Colombo perché mi pare il Presidente è
l'Assessore all'Industria, è avvenuto che cosa? È avvenuto che dei
cittadini avevano costruito dei bar, li avevano arredati e non si
erano resi conto che, delle disposizioni di legge sull'ottenimento
delle licenze, che sono quelle rapportate, cioè esistenti con un
rapporto limite fra esercizi di bar e ristorante e popolazione.
Quindi ci siamo trovati di fronte al fatto compiuto, di
cittadini che avevano costruito il bar, avevano arredato, speso
parecchi, parecchi milioni e che non potevano ottenere la licenza
perché erano già fuori paese, erano già fuori dal cosiddetto
rapporto limite. Quindi io proporrei qui all'art. 7 che ci fosse
un'aggiunta, quindi sono 6 i punti, ci fosse un settimo punto in
cui venisse richiesta anche la licenza di esercizio per i bar e i
ristoranti, cioè l'ottenimento...
(voce)
...e già perché
altrimenti noi incoraggiamo questo fenomeno di costruire dei bar,
di arredare dei bar senza preoccuparsi se la licenza può essere
ottenuta o no e che ci siamo trovati davanti a situazioni anche
tragiche, tragiche di gente che ha dato fondo ai propri risparmi
per fare dei ristoranti e poi si è trovato da non poter esercitare.
Noi abbiamo avuto un caso qui a Saint Christophe, quel caso fu
benevolmente esaminato dalla Commissione e la Commissione, visto e
considerato che era un locale ben messo, aveva una quantità e
qualità di ottime, diciamo, presentazioni sul piano di arredamento,
le dette la licenza, cioè dette il parere favorevole per la
licenza, il Questore dette la licenza. Un suo concorrente a
distanza da duecento metri, a Saint Christophe, fece il ricorso a
norma di legge al Ministero. Il Ministero impose il ritiro della
licenza e quindi ci fu questo doloroso episodio, il quale, ripeto,
ogni anno si è ripetuto e si ripete, quindi io credo che per
ragioni di prudenza non sarebbe inopportuno che l'Assessorato
ravvisasse la possibilità o la necessità di garantire, oltre che la
Regione, in questo campo, ma di garantire chi domanda questa
licenza.
(voci in aula)
Balestri (P.S.I.) -
Ci sono il Ministero del Turismo e
tutti gli organi turistici che hanno presentato proprio delle leggi
per abolire le licenze.
Montesano (P.S.D.I.)
- Un momento, io volevo
aggiungere questo, caro Balestri, caro Balestri esiste oggi questa
legge qui, so benissimo che c'è la legge che liberalizza tutto, ora
nessuno vieta al momento della liberizzazione di modificare questo
punto qui, ma oggi come oggi c'è un rapporto limite fra popolazione
e il numero degli esercizi. Quindi io l'ho voluto fare presente
perché diciamo così è la mia conoscenza, per esperienza decennale
anche Colombo...
(voci)
...e già...
(voci)
...allora
ci sono tre interventi...
Balestri (P.S.I.) -
Forse tu vuoi dire che la licenza
viene rilasciata quando è stata vista l'idoneità dei locali ecc.
ecc.
Savioz (P.C.I.) -
...ma la legge che il Presidente cita
in questo momento, vi sono da aggiungere altre disposizioni: è
notorio che per le frazioni isolate c'è una disposizione
transitoria, non solo, ma c'è una possibilità di rilasciare la
licenza da parte del Questore senza tenere conto del rapporto
popolazione primo; secondo le zone dichiarate e riconosciute
d'interesse turistico dipendono dall'Assessorato del Turismo, se
l'Assessore al Turismo ritiene che lì si apra un nuovo esercizio,
il Questore non è che sia tenuto a darlo, però tiene conto di
questa richiesta e la licenza viene concessa. Ma è sulla sua
richiesta Presidente mi sembra che ci sia un qualcosa che non
ingrana molto, perché non ingrana? Per il semplice motivo che la
Commissione antialcoolica è vero che si riunisce e determina con
voto consultativo il parere negativo o favorevole; ed è vero che il
Questore ne tiene conto o non ne tiene conto perché è lui che ha
potere deliberativo in campo. Però in Questura non si riesce ad
avere il parere se lei non presenta la domanda completata da tutti
gli allegati, ivi compreso progetto, sistemazione, e non rilascia
la licenza se non dopo sopralluogo dei membri stessi della
Commissione quando questa la chiedono oppure quando il Questore
ritiene opportuno di farlo, quindi il chiedere una licenza
preventiva a mio modesto avviso mi sembra che non sia
possibile.
Montesano (P.S.D.I.)
- Allora Consigliere Savioz, c'è,
permane sempre quel grosso punto interrogativo che... esempio.
Savioz (P.C.I.) -
Allora se lei mi permette io ritorno a
dire quello che ho detto prima e che forse non ho chiarito
abbastanza che il concetto è questo. Bisogna arrivare nella nostra
Regione e prendo lo spunto adatto da Balestri, nella Commissione
centrale del turismo di cui facevo parte, di cui fa parte
l'Assessore adesso, questo problema è stato ampiamente dibattuto
nelle riunioni, siamo intervenuti con una certa energia non solo
noi ma quasi tutti i responsabili del turismo d'Italia, per
chiedere queste modifiche di P.S. La legge di pubblica sicurezza
dovrebbe limitarsi nei casi specifici a quello che è la P.S. nel
vero senso della parola e non entrare nel merito se lì deve essere
data o non deve essere data una licenza di esercizio tenuto conto
del numero della popolazione. Quando poi bisogna tenere conto che
in Italia non c'è una frazione, non c'è un Comune, non c'è un
semplice esempio che sia in base alla legge sul numero degli
abitanti. Tutti indistintamente le città italiane, i paesi
italiani, tutti indistintamente hanno il numero dieci volte
superiore a quello che la legge prescrive. Quindi stiamo proprio
pestando l'acqua nel mulinello che non serve proprio a niente. Io
insisto che la Commissione al turismo della Valle d'Aosta esamini
attentamente questo problema e tenuto conto che possiamo
legiferare, prepariamo un disegno di legge che ci dia la potestà di
finalmente mettere a onore del giorno questa situazione che è
pesantissima, con delle leggi antiquate, con dei provvedimenti che
andavano bene al tempo di Napoleone ma che adesso non servono più,
ma che comunque sono lì a impedire il buon andamento del turismo in
genere. Quindi io sono di questo avviso qui e ripeto sono d'accordo
tra Assessore all'Industria e Commercio e Assessore al Turismo, dei
fascicoli ci sono già, delle sedute sono state fatte, la
Commissione ha già discusso in merito e ci sono anche delle
relazioni, ma arrivare al dunque di questo problema sarebbe
veramente un passo avanti e si potrebbe arrivare a sistemare
definitivamente i nostri locali, che ripeto, lasciano molto a
desiderare. Questo ognuno di noi lo può vedere e sarebbe meglio,
Signor Presidente, questa soluzione radicale che non la proposta
che lei fa, che in linea di chiamiamola di buon senso sarebbe
giustissimo, ma che in pratica non può essere realizzata, almeno
penso così.
Benzo (D.C.) -
Pare che di concerto con l'Assessore al
Turismo e dirigenti e i funzionari è stato messo proprio allo
studio per le preoccupazioni sollevate da vari Consiglieri, questo
fatto cioè del numero dei locali che esistono nei vari paesi, nei
vari Comuni della Valle. E abbiamo constatato in tutte le sedute
della Commissione antialcoolica, che ci trovavamo di fronte,
diciamo così, ad una volontà quasi determinata se non determinante
della Questura che in attesa, ma per loro la davano quasi per
scontata questa liberizzazione delle licenze per i bar e i
ristoranti, c'era una continua diciamo invasione di nuove
richieste, di domande e se venivano sottoposte, tanto è  vero
che ci sono state anche delle discussioni in quanto, è sì ben vero
che la legge su cui è formata la Commissione antialcoolica la
definisce Commissione consultiva, ma uno degli articoli ha una
possibilità d'interpretazione che è inutile a un certo momento che
la Questura, insomma i rappresentanti vengano in Commissione
consultiva, tanto è il Questore che decide, fa tutto, allora è
inutile che si riunisca una Commissione. Questo parere non è del
tutto solamente consultivo ed abbiamo approfondito bene, è un
parere di cui effettivamente deve tener conto in base alla legge il
Questore, non solo, ma noi ci troviamo di fronte e lei che è
stato...me ne potrà dare atto che di un Presidente collega,
Assessore Colombo, se n'era accorto anche lui che a un certo
momento tutti i pareri sono favorevoli. Tutti dicono che ci sono
troppe licenze, che c'è un'invasione di bar però noi lodiamo sempre
i quattro pareri, parere del turismo favorevole, parere dei Comuni
favorevolissimi e quindi ci sono anche determinate situazioni in
cui non è mai in esame quello che è l'aspetto economico anche,
perché va nell'interesse delle stesse categorie quello di vedere.
Quindi abbiamo fatto fare uno studio per vedere un po' qual era
ormai la possibilità ancora di continuare a sfornare decine di
richieste. Questo studio sarà preso poi in esame dai due Assessori
in modo da poter veramente, in quelle sedute, in quelle
discussioni, aver un quadro molto preciso e non trovarsi di fronte
a delle situazioni in cui, da un lato, la categoria rappresentata
giustamente difende una piena liberizzazione, ma dall'altro bisogna
vedere tutto quello che è l'ordinamento economico generale della
collettività, va tenuto in considerazione che si può superare, come
diceva prima e Manganoni e lei stesso, questo rapporto limite, e
arriviamo sul punto che è esagerato.
Balestri (P.S.I.) -
...che dobbiamo ritornare indietro.
Le spese accessorie per i mutui alberghieri non si riferiscono a
spese di progettazione, sopralluoghi, spese notarili od altre ma
unicamente alle provvigioni e allo scarto delle cartelle, cioè
all'1,90% della somma mutuata e agli interessi del 5% richiesti
dalla Banca sulle operazioni di Banca. Quindi non si può eliminare
in quanto questo è stato concordato con le Banche, non riguarda
tutto il resto, le spese accessorie, non solo spese di Banca, non
progettazioni, niente...solo unicamente quelle.
Cusumano (P.L.I.)
- Siccome sono stato tirato in ballo in
mia assenza dal Consigliere Manganoni sulla questione dei bar e
della grappa, desidererei finalmente fare una chiara precisazione.
Prima di tutto, il contributo che noi abbiamo voluto dare ai bar
non è tanto quello di istituire dei bar nuovi o dei locali nuovi,
quanto di migliorare quelli che ci sono. Poi quell'indegna
propaganda che adesso si fa da parte di quelli che si riempiono
continuamente la bocca con la parola popolo, i difensori del
popolo, io voglio dire ben chiaramente che per me ognuno può
distillare tutto quello che vuole però è un dato di fatto che nella
distillazione, fatta con metodi non perfezionati, passa nell'alcool
etilico una quantità di alcool metilico, se siete capaci di
dimostrarmi che questo non è vero allora io ho tolto i baffi e
finito perché questa è una vera indegna cosa che si approfitti
della gente per andare a travisare le cose che io non voglio che
bevano, che io difendo le distillerie, che io difendo qui, che io
difendo là. Io non ho proprietà di distillerie, non ho vigne da
distillare, non distillo niente, per me possono distillare tutto
quello che vogliono. Però è un dato di fatto, come dico, i fatti
siano capaci di dimostrare con fatti che questo non è vero ecco.
Che è molto più pratico che andare a dire "ma qui prendono
dell'alcool da un Comune", lo facciano analizzare poi mi dicano se
quando non è rettificato ce lo consegnano alcool metilico, poi dite
quello che volete e sia finita una volta per tutta questa musica
che è diventata la barzelletta di tutta la Valle...
(voci)
...contro la salute pubblica, io ho creduto parlare come medico,
poi come dico, ognuno può suicidarsi come vuole...
(voci)
Montesano (P.S.D.I.)
- Io preciso che l'articolo 1, alla
penultima riga, dopo le parole "di ogni tipo e categoria, nonché"
bisogna aggiungere "nonché di case per ferie, campeggi e ostelli
per la gioventù", come?
(Lustrissy:
case per ferie per
lavoratori) ...tutti lavorano, ferie per lavoratori allora "nonché
di case per ferie per lavoratori, campeggi e ostelli per la
gioventù", d'accordo. Allora osservazioni? Nel testo globale così
integrato da questa aggiunta nessuna osservazione?
Vallino (U.V.) -
Bisognerebbe aggiungere "essere di
preferenza quella di tipico valdostano come architettura".
Savioz (P.C.I.)
- Vorrei avere un chiarimento da
Balestri: un momento fa ha sollevato la questione della
sistemazione a carattere locale valdostano dei locali, tu mi hai
detto che c'è un... dove questo è inserito...
Montesano (P.S.D.I.)
-  Che cosa deve essere
inserito?
Benzo (D.C.)
-  Viene messo sull'altra legge, per
quella legge del fabbricato di Piazza Narbonne, forse ha fatto
confusione, in questa non c'è, parla della località ... non su
questa legge ma lui si riferisce alla Giunta che ha letto...
Balestri (P.S.I.) -
...la Giunta regionale stabilirà i
requisiti di carattere tecnico e funzionale o che possiamo
aggiungerlo qui...
Savioz (P.C.I.)
-  ...allora bisogna aggiungere,
come ho chiesto io allora, allora non è che ci sia già.
Balestri (P.S.I.)
- ...non è stato sintetizzato...
Savioz (P.C.I.)
- ...e no, perché allora si aggiunge
sull'articolo...
Montesano (P.S.D.I.)
- Consigliere Savioz quando
arriviamo a quell'articolo mi fate il favore di dire precisamente
che cosa volete aggiungere. Allora Consigliere Vallino ritira
quello che ha detto perché comprensivo di quello che ha detto il
Consigliere Savioz. Allora nessuna osservazione su questo articolo
1? Il Consiglio approva.
Art. 2 - Osservazioni? Il Consiglio approva.
Art. 3 - qui c'è da fare delle modifiche, come rimane così? C'è
un'aggiunta dopo il paragrafo c), c'è un secondo punto.
Art. 3, resta fermo il 1° comma, dopo il 1° comma c'è il n. 1
"per esercizi alberghieri con o senza ristorante o bar annessi" da
aggiungere, art. 3 neh! Poi si inserisce ancora nel testo originale
A, B e C, e dopo c'è...
(voce)
...dopo il 1° comma
dell'articolo 3 bisogna aggiungere il n. 1 con questa dizione
"esercizi alberghieri con o senza ristorante o bar annessi".
Dopo si riprende il vecchio testo, a, b, c e poi c'è un altro
emendamento aggiuntivo con n. 2...
(voce)
...ha scritto il
primo emendamento...
(voce)
...no, con o senza ristorante o
bar annessi. Ecco vi passa una copia l'Assessore così...
(voce)
...Dopo il punto c'è da aggiungere il n. 2 "per
ristoranti o bar non facenti parte di un esercizio alberghiero,
l'importo massimo dei mutui è limitato a lire 3 milioni, il
contributo regionale è commisurato all'importo delle spese per
interessi ed accessorie dovute sul capitale mutuato".
Osservazioni, in più c'è una correzione di carattere marginale
da fare al primo rigo dell'art. 3: "L'intervento finanziario
regionale nelle spese per interessi e spese accessorie", aggiungere
spese, e spese accessorie relative ai mutui ecc. Allora
osservazioni?
Savioz (P.C.I.)
- Mi sembra che, forse io non ho ancora
afferrato bene e scusi se ho un po' la testa dura. Mi sembra che
questa aggiunta qui al 1° comma dell'art. 3 voglia essere un
chiarimento sì per quello che concerne gli alberghi, ma siccome
questa disposizione di legge vale anche per i bar e i ristoranti
senza albergo, è inutile che mettiamo qui questa aggiunta, ha una
ragione di funzionalità questa aggiunta?
Benzo (D.C.) -
...è molto più preciso mettere
l'uno che l'altro...
Lustrissy (D.C.)
- Probabilmente questa modifica all'art.
3 era stata stesa prima di questa Giunta che abbiamo proposto noi
delle case per ferie, dei campeggi, allora bisognerebbe includere
nella prima parte dell'emendamento, cioè prima del comma a) "per
esercizi alberghieri" con quella dizione, "campeggi, case per ferie
per lavoratori, ostelli per gioventù", altrimenti verrebbero
esclusi.
Montesano (P.S.D.I.)
- Allora l'aggiunta passa all'art. 1
viene riportata qui integralmente. Altre osservazioni, Consigliere
Savioz è chiaro.
Savioz (P.C.I.)
- Passiamo poi all'esame del comma 2,
perché il comma 2 parla di ristoranti o bar facenti parte di
esercizio alberghiero per l'importo massimo dei mutui limitato a
lire 3 milioni. Quindi allora questo serve per chiarire l'aggiunta
che facciamo al 1° comma, ma certo che rimane una stesura un po'
fatta, non molto chiara, comunque andiamo avanti.
Montesano (P.S.D.I.)
- Allora nessun intervento sull'art.
3 ancora...
Savioz (P.C.I.)
- Quanto da lei proposto prima,
viene aggiunto.
Montesano (P.S.D.I.)
- La dizione all'art. 1 va aggiunta
anche qui nel 1° comma al n.1, d'accordo? Il Consiglio approva.
Art. 4 - Osservazioni? Il Consiglio approva
Art. 5.
Savioz (P.C.I.)
- Se permette Presidente, io vorrei
inserire proprio qui, all'art. 5, "di preferenza all'ambientazione
regionale", insomma qualche cosa del genere, dei bar e dei
ristoranti, perché ho già precisato prima che per gli alberghi
chiedere questo non è possibile per ragioni di tecnica
alberghiera.
Montesano (P.S.D.I.)
- Bisogna formularlo per bene.
Savioz (P.C.I.) -
Io guardi pensavo di mettere, dunque,
qui finisce l'art. 5 dicendo "alle generazioni finanziarie previste
dalla presente legge". Io direi "con preferenza alle ambientazioni
regionali di carattere regionali" per i bar e i ristoranti,
certo.
Benzo (D.C.)
- Io penso che facciamo punto, e poi
giustamente unisce "per i bar e i ristoranti saranno di preferenza
considerati quelli a carattere tipico valdostano".
Savioz (P.C.I.)
- D'accordo, va bene.
Montesano (P.S.D.I.)
- Per i bar e i ristoranti sarà data
preferenza a quelli aventi caratteristiche di ambientazione
valdostana.
Savioz (P.C.I.)
- Di ambientazione tipica, bisognerebbe
chiarire, forse è bene mettere la parola "tipica".
Montesano (P.S.D.I.)
- Ambientazione tipica valdostana.
Altre osservazioni?
Germano (P.C.I.) -
Questo art. 5,
anche con
l'aggiunta
,
manifesta sempre una determinata tendenza
accentratrice, la Giunta regionale stabilirà i requisiti di
carattere tecnico e funzionale delle opere, dico ma sì, ma dico
quali sono? E se uno fa la domanda e la Giunta la respinge, cosa fa
questo qui? È tutto a discrezione della Giunta, il problema è che
in ogni legge c'è un regolamento e se uno non ritiene di essere
soddisfatto ha qualcuno a cui ricorrere per farsi fare giustizia,
qui non c'è nessuno che si fa giustizia, la Giunta regionale
stabilirà, ma su che base? Su che cosa? Su quali questioni? Ne
abbiamo aggiunta una.
Benzo (D.C.) -
...mettere "sentito l'Assessorato al
Turismo".
Montesano (P.S.D.I.) -
Un momento, ordiniamo un pochino,
facciamo gli interventi ordinati perché...
Savioz (P.C.I.)
- Farei una proposta in merito, intanto
vi è una disposizione già stabilita dalla Commissione che resa
attiva dalla Giunta con deliberazione per quanto concerne tutto
quanto l'ammobigliamento, i metri cubi, i servizi ecc. ecc. per gli
alberghi, è molto restrittiva perché concerne anche l'obbligo di
determinati posti per i garage, l'obbligo di determinati posti per
il posteggio interni all'albergo, l'obbligo di aree verdi, quindi
se applichiamo, se si continua a applicare quella regola lì, siamo
sicuri che le cose vanno bene...
(voce)
...aspetta, aspetta,
quindi io penso che si possa aggiungere e richiamare quella
disposizione, se noi aggiungiamo quella disposizione la legge
diventa operativa, primo, poi nell'altro caso invece dove ci dice,
qui interessa l'art. 8, dove si parla della domanda, no, l'art. 9
sull'ammissibilità delle domande. Anch'io rilevo che sarebbe
opportuno che la domanda eventualmente respinta dalla Giunta possa
avere una possibilità di fronte al Consiglio e dare al cittadino la
possibilità di dire al Consiglio regionale qual era che
ritenesse...nella sua richiesta. Questo modestamente mi sembrerebbe
di includere, ma su quell'altra sezione penso che mettendo le norme
che sono state decise dall'Amministrazione regionale precedente per
quanto concerne alberghi ecc., una volta che siano applicate con
quella rigidità di cui si applicavano prima.
Balestri (P.S.I.)
- Germano, posso chiarire una cosa,
quella che diceva Savioz. Sui mutui alberghieri c'è il permesso
dell'urbanista che dà la validità del progetto, c'è l'approvazione
del progetto, poi c'è la dicitura e l'assenso, tutti i rilievi del
tecnico dell'Assessorato al Turismo che la sottopongono e con
questo poi si sottopongono alla Giunta, c'è tutta una trafila degli
uffici che richiede l'attività dell'Assessorato del Turismo e
dell'ufficio della Sovraintendente dell'urbanistica.
Lustrissy (D.C.) -
Penso che la questione posta dal
Consigliere Germano sia in questi termini, in sostanza quando un
richiedente vede negata la domanda, viene respinta la sua richiesta
a chi ricorre? C'è la vertenza, ad un certo punto il richiedente si
trova la domanda respinta per una motivazione che non è valida.
Montesano (P.S.D.I.)
- Sì, ma Lustrissy non è un problema
soltanto specifico di questo caso.
Lustrissy (D.C.)
- ...tutte le leggi prevedono però un
certo provvedimento amministrativo che decide in via
definitiva.
Balestri (P.S.I.) -
Praticamente le domande vengono
respinte per due ragioni, o per mancanza di fondi, se si arrivasse
a questo punto qui, o per motivi tecnici, mica per altro.
Germano (P.C.I.)
- Con la legge sulle case i lavoratori
hanno la possibilità di fare tutti i ricorsi che ritengono, per non
essere stati posti nella classifica giusta, ma si capisce, i
punteggi sono quelli che determinano la possibilità o no del mutuo.
Qui voi, in base a questa legge, potete fare le cose giustissime,
le più giuste di questo mondo, ma se alla Giunta saltasse in mente
di non dare il permesso a Barone perché Barone non gli piace,
Barone il permesso non lo piglia anche se è in regola con tutto,
non può e come è possibile questo? Possibile che Barone non possa
dire "io corrispondo a tutti questi requisiti quindi ho il
diritto", come si fa non prevedere questo?
Montesano (P.S.D.I.)
- Un attimo, tutti chiedono la
parola.
Balestri (P.S.I.)
- Volevo precisare che la trafila è
sempre stata così...
Germano (P.C.I.)
- Sì, ma come è detto qui non c'è
nessuna...
Benzo (D.C.) -
Consigliere Germano, innanzitutto
l'articolo recita "la Giunta stabilirà i requisiti di carattere
tecnico", questa è una norma che interessa i requisiti tecnici di
progetti presentati, non l'ammissibilità delle domande. A tutte le
leggi fatte precedentemente dall'Amministrazione e anche da alcune
nostre leggi che abbiamo modificato, tutte danno facoltà, la
Regione può concedere, fa delle leggi per gli artigiani, le leggi
per la piccola e media industria, tutte sono configurate così,
questa invece è una norma, ripeto, che riguarda i requisiti di
carattere tecnico e se non è la Giunta regionale che li determina
mi dica lei l'iter, è quello che l'Assessore Balestri le ha detto
che è sempre stato fatto in 20 anni, l'Assessore Savioz tant'è vero
che l'ha confermato, in più qui l'articolo dice la Giunta stabilirà
i requisiti, è importante che ci sia l'organo politico
amministrativo della Regione che dica "Signori miei, a un certo
momento non presentate dalle topaie,  non fate delle cose
abnormi", è la stessa considerazione che abbiamo fatto anche per
altre discussioni che abbiamo fatto precedentemente su altre
leggi.
Balestri (P.S.I.) -
Germano,
scusami, a un certo
momento questa è stata sempre la prassi, non è vero che tutto si
derma alla Giunta perché se fossero altre ragioni che impediscano
di dargli non logiche a un certo momento ogni cittadino ha diritto
al ricorso di ogni atto amministrativo si può ricorrere alla Giunta
giurisdizionale.
Benzo (D.C.) -
L'art. 9, quello che dice lei però, l'art.
9 di cui parla lei...
Germano (P.C.I.) -
Chiederei che almeno qui venissero
richiamati invece "la Giunta regionale stabilirà", venisse
richiamato com'è la procedura, "la Giunta regionale fa istituire le
pratiche..."
(voce)
...sì, su proposta, in modo che la gente
sappia quali sono i requisiti, quello è stabilito, se c'è una
procedura in corso, se è dieci anni che danno i mutui agli
alberghi, adesso aumentiamo il quantitativo ma non cambiamo mica...
(voci)
Balestri (P.S.I.) -
...requisiti di carattere tecnico,
quindi i requisiti di carattere tecnico praticamente...
Montesano (P.S.D.I.)
- Allora dobbiamo arrivare a una
conclusione per questo articolo, allora c'è l'aggiunta per i bar e
i ristoranti, sarà data precedenza a quelli aventi caratteristiche
della tradizione tipica valdostana. Tutto il resto rimane nel testo
originario. Osservazioni?  Il Consiglio approva.
Art. 6 - Osservazioni? Il Consiglio approva.
Art. 7 - Il Consiglio approva.
Art. 8 - Il Consiglio approva.
Art. 9 - C'è una modifica, Consigliere Savioz lei ha la copia,
ecco e allora mi pare che sia segnato sulla pagina 2, dopo il primo
capoverso, bisogna aggiungere "limitatamente all'esame delle
domande di cui al punto 2° del precedente articolo 3 della presente
legge la priorità sull'ammissibilità delle domande verrà
determinata tendendo conto dell'ultimo reddito annuo imponibile di
ricchezza mobile accertato e definito a carico della Ditta della
natura dell'esercizio, della località di ubicazione, delle
prospettive di sviluppo dell'azienda con preferenza località
depresse di montagna, sono escluse dalla concessione dei contributi
regionale tutte le imprese commerciali aventi un reddito annuo
imponibile di ricchezza mobile superiore a lire 2 milioni, ad
avvenuto rilascio del parere favorevole della Giunta regionale"
ecco c'è soltanto sino ai 2 milioni - 2° comma - bisogna aggiungere
questo comma che io ho letto. Osservazioni?
Vallino (U.V.) -
Art. 9? Non ho capito quale aggiunta
voleva mettere.
Montesano (P.S.D.I.) -
Dopo il 1° comma dell'art. 9,
bisogna che si faccia dare, Consigliere Vallino si vuole avvicinare
al Consigliere Savioz che ha la copia così mi evita di rileggerlo?
D'accordo?
(voci in aula)
Benzo (D.C.) -
Era quello già approvato dal Consiglio...
(voci:
bar e ristoranti) ...avevamo visto che erano
pochissime, erano solo 37 le aziende che superavano, erano
tutte...
Montesano (P.S.D.I.) -
D'accordo, il Consiglio
approva.
Art.10 - Osservazioni? Il Consiglio approva.
Guardi che qualcuno è uscito e entrato, ne tiene conto?
Art. 11 - Consigliere Germano.
Germano (P.C.I.) -
Anche qui continua il metodo, le
domande di concessione di contributo non accolte dalla Giunta
regionale possono essere ripresentate una sola volta, non prima di
un anno dalla data del non avvenuto accoglimento. Se la domanda non
è a posto, gli si dice di cambiare questo, modificare quello,
preparare quell'altro, ma perché una sola volta e non prima di un
anno perché?
(voci)
Savioz (P.C.I.) -
Ecco, qui io mi sono messo un appunto,
confesso che è una questione un po' delicata, è vero, però è
altrettanto vero che una legge dove non si dia la possibilità a
colui che fa una domanda di aver un Ente a cui rivolgersi per
ottenere giustizia qualora ritenga di non averla avuta, non c'è, va
bene, ma devono ricorrere alla Giunta Giurisdizionale
amministrativa...
(voce)
...in questo caso qui, Avv. Bionaz,
lei mi insegna che ricorrere alla Giunta Giurisdizionale
Amministrativa significa avere la risposta se tutto va bene dopo 9
mesi, 8 mesi...
(voce)
...ma non lo so, in questo caso
potremmo benissimo mettere al Consiglio...
Montesano (P.S.D.I.) -
Ma no, non è competente il
Consiglio, mai successa una cosa del genere.
Savioz (P.C.I.) -
Lo so che non è mai successo, motivo
per cui le dicevo prima che è una questione perplessa, però si è
verificato il caso.
Montesano (P.S.D.I.) -
No, dico non competente in materia
di ricorso...
(voci)
Balestri (P.S.I.) -
La domanda che si respinge è per
mancanza di requisiti...
Bionaz (D.C.) -
Scusate, potete anche togliere "una sola
volta".
Balestri (P.S.I.) -
Si può togliere "una sola volta".
Montesano (P.S.D.I.) -
"Le domande di concessione del
contributo non accolte dalla Giunta regionale possono essere
presentate non prima della data di non avvenuto accoglimento".
Germano (P.C.I.) -
Non prima di aver fatto le modifiche
necessarie per il suo accoglimento, a un anno, se mancassero due o
tre cose che questo in un mese me la può ripresentare, perché devo
dirgli stai lì fermo un anno e poi scaduto l'anno vieni, no, se lui
accoglie le modifiche.
Montesano (P.S.D.I.)
- Si può trovare la forma per
distinguere se la domanda non è accolta per ragioni sostanziali o
la domanda non è accolta per ragioni...
(Germano:
...mettiamo non prima di sei mesi) ...Allora togliere "una sola
volta" e modificare "non prima di un anno" in "non prima di sei
mesi", sei mesi può mettere a posto.
Art. 11 - Altre osservazioni? Il Consiglio approva.
Art. 12 - Osservazioni? Il Consiglio approva.
Art. 13.
Balestri (P.S.I.) -
Art. 13, alla fine bisognerebbe
mettere "la concessione di contributi previsti per bar e ristoranti
sarà limitata all'importo del 20% delle somme previste dal fondo
annuale di cui all'art. 13", per dare un'aliquota su tutto.
Savioz (P.C.I.)
- Io mi permetto di non essere molto
d'accordo su questa limitazione per una semplice ragione, che se in
Valle d'Aosta c'è bisogno di un intervento per rimettere a posto,
sono proprio questi gli esercizi che devono essere messi a posto
più degli alberghi, alberghi di carattere vecchio in Valle d'Aosta
ce ne sono pochissimi per fortuna e sono stati tutti costruiti in
questo ventennio con dei criteri di costruzione che sono, non dico
di primo piano, ma che almeno da 6-7 sette anni a questa parte i
nostri alberghi sono stati costruiti con dei criteri veramente
aggiornati, quindi non c'è bisogno di rimodernare un bel niente, ma
dove c'è bisogno di intervenire con un coltello abbastanza affilato
è proprio là in quei bar, in quei ristoranti vecchi, ubicati
malamente, privi di servizio e quindi se incominciamo a mettere un
limite che solo il 20% può essere giudicato, a questi mi sembra che
non sia molto producente, io lascerei libero, questo dovrebbe
essere a discrezione dell'Assessorato del Turismo, perché a un
certo punto non possiamo limitare tutto, perché allora prendiamo
quattro funzionari, mettiamoli al posto degli amministratori e
buona notte. Io lascerei libero questo, non metterei dei
vincoli.
Balestri (P.S.I.) -
È una raccomandazione della
programmazione.
Savioz (P.C.I.) -
D'accordo, io ho tutto il rispetto per
la programmazione, per la carità, però in questo caso francamente
la mia esperienza in materia mi dice che sarebbe meglio che non ci
fosse.
Lustrissy (D.C.) -
Parto da questo fatto che tutti hanno
riconosciuto oggi che di bar e ristoranti in Valle d'Aosta ne
abbiamo a sufficienza, si tratta di ammodernare quelli che ci sono.
Ora abbiamo un'altra grave insufficienza in Valle d'Aosta che è
quella dell'attrezzatura ricettiva, abbiamo bisogno di alberghi e
di buoni alberghi in prevalenza, pertanto limitiamo l'intervento a
favore dei bar e dei ristoranti a una certa percentuale e favoriamo
piuttosto questa altra attività di cui siamo largamente carenti.
Questo è il concetto che ha informato il suggerimento del Comitati
di Programmazione.
Montesano (P.S.D.I.) -
Allora qual è l'aggiunta Balestri?
Me la vuoi passare per favore? Bisogna che io l'alleghi qui per
ragioni. "La concessione per contributi per bar e ristoranti sarà
limitata all'importo del 20% ragion prevista al fondo annuale di
cui all'art. 13". Pramotton per favore lo ricopia e poi restituisce
all'Assessore.
Altre osservazioni? O scusi un chiarimento dall'Assessore
Balestri, è un'aggiunta dell'art. 13 o art. 13 bis, quindi art.
13?
Il Consiglio approva.
Art.14 - Questo è stato discusso, osservazioni ancora? Il
Consiglio approva.
Art. 15 - Osservazioni? Il Consiglio approva.
Si passa alla votazione a scrutinio segreto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK