Consiglio Regionale della Valle d'Aosta - Oggetto del Consiglio n. 3139 del 2 aprile 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula
Oggetto del Consiglio n. 3139 del 2 aprile 2003 - Resoconto
OGGETTO N. 3139/XI Stipula di un nuovo contratto di servizio tra
la Regione e Trenitalia S.p.A. (Interpellanza)
Interpellanza Vista la D.G. n. 2054/2002 con cui viene prorogato
fino al 31/12/2002 il contratto di servizio tra Regione Valle
d'Aosta e Trenitalia S.p.A, finalizzato a definire le modalità del
trasporto ferroviario in Valle d'Aosta;
Considerato che, in questo momento particolarmente delicato,
dopo il riavvio dell'intera tratta ferroviaria Aosta - Chivasso,
sarebbe utile conoscere con chiarezza quali sono le condizioni che
regolamentano i rapporti tra Regione e Trenitalia;
Ritenuto importante che la Regione:
- operi perché sia garantito un servizio ferroviario
efficiente;
- contratti con i responsabili di Trenitalia le condizioni che
consentano di rendere il servizio ferroviario appetibile e
competitivo rispetto all'uso di mezzi privati;
i sottoscritti Consiglieri regionali
Interpellano
l'Assessore competente per sapere:
1) quali sono i motivi per cui non si è ancora provveduto ad un
nuovo contratto di servizio;
2) se, e come, intende attivarsi per definire le condizioni,
regole e risorse, del nuovo contratto di servizio.
F.to: Squarzino Secondina - Curtaz
Président
La parole à la Conseillère Squarzino
Secondina.
Squarzino (Arc-VA)
Credo che continuiamo il discorso
iniziato: il collega Curtaz ha concluso chiedendo un impegno
diretto della Regione, e in alcuni settori c'è già questo impegno
che si concretizza con un contratto di servizio, e, proprio in
riferimento a tale contratto, vorremmo capire meglio a cosa sono
finalizzati questi impegni e quali risultati danno. Ricordo solo,
per chi in questo momento non l'ha presente, che il contratto di
servizio fra la Regione Valle d'Aosta e la società "Trenitalia"
risale all'ottobre 1993, quando si è tentato di individuare una
serie di interventi che potessero facilitare il trasporto
ferroviario in Valle d'Aosta. Questo contratto di servizio è stato
rinnovato nel 1996 per altri due anni, poi nel 1998 si è rinnovato
per cinque mesi, poi dal 1999 al 2001 si è rinnovato di sei mesi in
sei mesi, in attesa della delega alla Regione dell'amministrazione
dei servizi di interesse regionale e locale. Con l'alluvione e in
seguito alla necessità di prevedere un servizio prima sostitutivo e
poi integrativo dell'autobus rispetto alla ferrovia, c'è stato un
contratto di servizio nel 2001, che è stato rinnovato ulteriormente
il 10 giugno 2002 fino al 31 dicembre 2002. Questo contratto di
servizio quindi è scaduto ormai da quattro mesi e, a nostro avviso,
sarebbe utile capire se lo si rinnova, per quali motivi non lo si
rinnova e via dicendo.
Teniamo conto che questo contratto di servizio prevede che la
Regione sborsi ogni anno una cifra che si aggira su 5 miliardi di
vecchie lire ed è chiaro che, di fronte a questo impegno notevole,
vengono anche definite con molta chiarezza quali sono le
responsabilità dell'una e dell'altra parte, soprattutto quali sono
le prestazioni che "Trenitalia" si impegna a fornire. Innanzitutto
vengono pagati tutti quei servizi di trasporto aggiuntivi rispetto
ai servizi che erano effettuati nel 1992-1993; sono aumentate le
corse e quindi queste corse vanno pagate, come pure sono previsti
anche i servizi sostitutivi su gomma. Non solo, ma vengono anche
individuati una serie di standard qualitativi di servizio, dalla
puntualità all'affidabilità, all'informazione all'utente e via
dicendo, che "Trenitalia" si impegna a garantire e sono anche
individuate tutta una serie di procedure di controllo reciproco e
anche di penalizzazione, eventualmente, nel senso che, di fronte
alla riduzione di servizi, c'è anche una riduzione delle risorse
finanziarie che la Regione versa a "Trenitalia".
Noi riteniamo che in questo momento di passaggio - cioè il
contratto di servizio valeva fino al 31 dicembre 2002 - sia
avvenuto un fatto nuovo rispetto al vecchio contratto; il 21
dicembre 2002 è stata riattivata la linea ferroviaria, pur con
tutti i disagi e le difficoltà che abbiamo visto. Noi pensavamo che
in questo momento di passaggio andavano rimodulati gli impegni del
contratto di servizio: se non lo si fa, si mantengono condizioni
che non sono più utili, non hanno più senso, non corrispondono alla
realtà. Sono passati ormai quattro mesi e ci si chiede per quali
motivi non si è ancora provveduto a rinnovare questo contratto di
servizio, per quale motivo non si è ancora ricontrattato con i
responsabili di "Trenitalia" le condizioni che consentono di
rendere il servizio ferroviario appetibile, competitivo rispetto
all'uso dei mezzi privati. Siamo a un punto morto, nel senso che
sono quattro mesi di assenza di regole, per cui o si dà per
scontato che valgono ancora le regole precedenti, però la
situazione è cambiata, oppure si riformulano regole nuove e si
ricontrattano i servizi. Per questo, vorremmo sapere i motivi per
cui non si è ancora provveduto al nuovo contratto di servizio e se
è volontà politica dell'Assessore e della Giunta attivarsi perché
sia ridefinito un nuovo contratto di servizio, sperando che sia un
contratto di servizio efficace e non rimanga solo carta
straccia.
Président
La parole à l'Assesseur au tourisme,
aux sports, au commerce et aux transports, Cerise.
Cerise (UV)
Le Ministère des infrastructures et des
transports et "Trenitalia" sont en train de conclure un nouveau
contrat de fourniture des services pour le transport ferroviaire
dans les Régions à statut spécial. Aux termes dudit accord, dont
l'ébauche a déjà été transmise aux régions concernées, le Ministère
donne mandat à "Trenitalia", quant à la fourniture du service des
transports ferroviaires, d'établir les caractéristiques
principales, par exemple, le nombre annuel des trains, le prix, la
qualité du service ainsi que les sanctions. Ce document a une
portée générale et présente différents aspects qu'il faudra
considérer lors de la rédaction d'éventuels contrats
complémentaires de la part de chaque région.
Le nouveau contrat de fourniture de services complémentaires n'a
pas encore été formé définitivement, étant donné que son dispositif
devra tenir compte des décisions prises par le Ministère et par
"Trenitalia". La société "Trenitalia" s'est engagée, dans l'attente
de l'issue de la procédure y afférente, à assurer les mêmes
fournitures prévues par le contrat de fourniture de services 2002
et ce afin d'éviter les inconvénients liés à cette période de
transition. Considérant que l'ébauche du contrat entre le Ministère
et "Trenitalia" a déjà été soumise à la Conférence des Présidents
des régions, nous supposons que le document définitif sera bientôt
adopté.
Pour ce qui est des mesures, sur la base de l'ébauche présentée
par le Ministère, les bureaux compétents ont organisé, au cours de
ces derniers mois, une série de rencontres avec "Trenitalia", afin
de définir le texte du contrat de fourniture des services
complémentaires, qui complétera ou, mieux, réglementera certains
aspects spécifiques, comme par exemple la présence des personnels
dans les gares, les renseignements fournis aux usagers, aussi bien
pour ce qui est des panneaux que pour les écrans montrant en temps
réel les données sur la circulation, les retards, les arrivées, les
conforts des convois, la redéfinition radicale des horaires. Les
ressources financières estimées sont déjà disponibles pour conclure
l'accord. Nous tenons également à souligner que cette période a
permis de mieux redéfinir certaines parties du vieux contrat,
surtout eu égard aux problèmes liés à la réouverture de la ligne
suite aux travaux qui ont été réalisés.
Président
La parole à la Conseillère Squarzino
Secondina.
Squarzino (Arc-VA)
Prendo atto delle informazioni che
l'Assessore ci ha fornito, però non sono poi così soddisfatta della
risposta che ha dato e spiego perché non sono soddisfatta.
Al di là delle informazioni che ci ha dato, cioè che ci sarà un
contratto che prevederà la presenza di personale nelle stazioni,
maggiori informazioni, che ci sono già le risorse, prendo atto
purtroppo che il contratto attuale, così com'è, non è stato
rispettato da nessuno, né dalla Regione, né da "Trenitalia", per
cui mi chiedo su cosa si basa la sicurezza che questo nuovo
contratto risolverà i problemi. Faccio alcuni esempi. La Regione
nel contratto di programma, non solo nell'ultimo, ma anche nei
contratti precedenti, precisa le linee guida da perseguire, tutti
gli obiettivi da raggiungere, ma non abbiamo visto ultimamente
nessun passo avanti, nessuna attenzione. Per esempio
"trasferimento di quote crescenti di mobilità dal mezzo privato
al mezzo pubblico con progressivo miglioramento della ripartizione
modale"
: ma dove, quali progetti sono stati fatti che
consentissero questo rapporto fra trasporto pubblico e privato?
"Potenziamento della rete dei servizi ferroviari tramite
un'adeguata politica di recupero delle linee esistenti e di nuovi
investimenti"
, è la Regione che dice che vuole fare queste
cose, ma non ha fatto niente rispetto ad esse!
Ancora: uno degli obiettivi principali è quello di integrazione
modale e tariffaria, quindi tutto il problema dell'integrazione
delle tariffe: di tutto questo niente è stato fatto dalla Regione,
non un passo avanti. Siamo di fronte non solo ad un contratto che è
scaduto da quattro mesi, ma è un contratto che in questi anni non è
mai stato attuato.
"L'adozione di una tariffa regionale unica
integrata per tutti i mezzi di trasporto pubblico ferroviario e
autolinee"
, ripeto: di tutto questo non c'è niente, la Regione
non ha realizzato i suoi impegni. D'altra parte, anche "Trenitalia"
non ha realizzato i suoi impegni, perché, per quanto concerne la
puntualità, l'affidabilità, l'informazione agli utenti, c'è da dire
che già nel programma attuale è previsto che ci sia un'informazione
puntuale degli utenti, anzi che ci sia un miglioramento della
stessa.
"Saranno installate nelle piccole stazioni monitor
informativi bilingue, italiano e francese per informare sugli orari
dei treni e dare informazioni commerciali con possibilità di
aggiornamento in tempo reale, per comunicare eventuali anormalità
del servizio"
.
Questo non è mai stato fatto. Ora, mi sembra che, in tutta
questa procedura di rapporto, nel contesto che accompagna il
contratto di servizio, ci sia il vuoto assoluto, cioè qui siamo di
fronte a un pezzo di carta che prevede certe cose e nessuno si
preoccupa di verificare che questi impegni siano realizzati da
parte di "Trenitalia"! La Regione stessa non verifica i propri
impegni! È chiaro che "Trenitalia", poi, può anche non rispondere
adeguatamente agli impegni assunti, se anche la Regione non ha un
uguale impegno serio nei confronti degli utenti e di "Trenitalia",
con cui ha affermato fortemente di voler raggiungere certi
obiettivi!
Non sono affatto soddisfatta della sua risposta, quindi, ma
soprattutto vogliamo far notare come tutta la questione del
contratto di servizio, una volta che è partita come sperimentazione
interessante, si sia poi trascinata, dal 1999, di sei mesi in sei
mesi, ma senza innovare in nulla. Questo è molto grave! Tra
l'altro, spero che la Regione si impegnerà ad utilizzare
ulteriormente delle risorse in questo trasporto, altrimenti gli
obiettivi, che con tanta prosopopea continua a riportare nei vari
contratti di servizio, rimangono lettera morta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK