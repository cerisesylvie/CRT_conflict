Consiglio Regionale della Valle d'Aosta - Oggetto del Consiglio n. 1609 del 19 novembre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENTI LOCALI
Comuni
STATUTO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1609 del 19 novembre 2015 - Resoconto
OGGETTO N. 1609/XIV - Approvazione di risoluzione: "Richiesta
al Consiglio comunale di Aosta di fare fronte comune nella difesa
dell'autonomia".
Président
- La parole au collègue Laurent Viérin.
Viérin L. (UVP)
- Merci Monsieur le Président.
Vorremmo ringraziare intanto la maggioranza per aver accettato
l'iscrizione di questa risoluzione, che abbiamo presentato, come
prevede il Regolamento, per un fatto di profonda attualità, nel
senso che è una lettera di cui noi abbiamo avuto notizia alle ore
18 del Sindaco di Aosta indirizzata al suo predecessore: l'ex
Sindaco appunto di Aosta, Bruno Giordano, in merito ad alcune
considerazioni, che sono, tra l'altro, al di là delle
considerazioni politiche, più una diatriba personale e politica tra
un Sindaco e un ex Sindaco. Questa lettera fa seguito ad una
lettera che l'ex Sindaco di Aosta ha indirizzato nei giorni scorsi
all'attuale Sindaco con altrettante considerazioni che abbiamo
letto sugli organi di informazione. Alcune considerazioni dell'ex
Sindaco Giordano, tra l'altro, le condividiamo e in quest'aula
avevamo anche esternato senza polemica, ma con una sorta di
preoccupazione per la gestione dei primi mesi del Comune di Aosta.
Speriamo che altri ex Sindaci in questi giorni non prendano
ulteriori posizioni, visto che sono oggetto di altre scelte
politiche, che, insomma, hanno fatto oggetto di aspetti mediatici e
di considerazioni giornalistiche.
Al di là delle legittime considerazioni politiche che sono
contenute in questa missiva del Sindaco di Aosta verso il suo
predecessore, ciò che ci ha spinti, assieme ai colleghi dell'ALPE e
del Movimento Cinque Stelle, a codificare attraverso un documento
alcune considerazioni politiche non sono le considerazioni e le
diatribe personali tra un Amministratore e un ex Amministratore, ma
una lettera di una carica istituzionale della nostra Regione, cioè
il Sindaco di Aosta, che ogni anno, lo ricordiamo, è nelle
manifestazioni autonomiste e di difesa dell'autonomia, al di là del
Presidente degli Enti locali, è una delle massime autorità che
viene invitata e che, attraverso iniziative del Consiglio
regionale, fa parte di iniziative di difesa dell'autonomia, al di
là del colore politico e al di là di chi in quel momento ricopre
questa carica di Sindaco di Aosta; allora, è una figura
istituzionale, che, al di là del Presidente del Consiglio e del
Presidente della Regione, è una massima espressione delle
istituzioni valdostane. Il Comune di Aosta è grande protagonista
nella storia valdostana dell'autonomia, il Palazzo in Piazza
Chanoux è stato grande protagonista di momenti della nostra
autonomia, anche di tensioni molto importanti sulla piazza
principale, che è la Piazza Emile Chanoux.
Allora, questa lettera, al di là appunto di tutte le altre
considerazioni, ad un certo punto - ed è il passaggio che ci ha
personalmente, politicamente un po' stupito - si allarga su una
considerazione e una disapprovazione nei confronti di certi
cosiddetti "autonomisti" a cui piace "
sparare a zero contro i
Governi nazionali
", poi noi questo non l'abbiamo ripreso nella
risoluzione, perché riguarda semplicemente certe forze politiche
autonomiste, salvo poi votarne i provvedimenti e le finanziarie
senza troppi problemi. Intendiamo questo nel dire che noi, per
quanto ci riguarda, siamo stati toccati dalla prima parte, cioè
"
gli autonomisti che sparano a zero contro i Governi
nazionali
". Diciamo questo perché proprio nell'ultimo Consiglio
tutti assieme abbiamo approvato due mozioni: una principalmente è
quella di solidarietà alla Catalogna, ma che nella solidarietà alla
Catalogna abbinava anche l'invito: "
à manifester les fortes
préoccupations et la totale contrariété des institutions et de la
communauté valdôtaine auprès du Gouvernement national et du
Parlement, face à ces attaques toujours plus manifestes et
pressantes contre notre autonomie, contre les autonomies spéciales
et les Régions
". È chiaro che questo è stato interpretato dal
Sindaco, figura istituzionale di primo piano della nostra Regione,
come "
questi autonomisti a cui piace sparare a zero contro i
Governi
". Alle forze autonomiste di maggioranza - perché noi i
Parlamentari non ce li abbiamo e quindi non possiamo essere noi a
votare le finanziarie a livello nazionale - invece è rivolta la
seconda parte e se noi abbiamo proposto anche alle forze di
maggioranza di sottoscrivere o comunque di aprire un dibattito
sulla possibilità di sottoscrivere, è chiaro che questa seconda
parte riguarda solo loro e quindi noi non ci siamo permessi di
andare ad intervenire su questa cosa. Allora, quest'attacco alle
forze autonomiste o comunque questo "vezzeggiare" questa nostra
presa di posizione che nello scorso Consiglio andava a chiedere un
fronte comune, che, tra l'altro, poi è arrivato, perché questo
documento è stato votato all'unanimità, è stato un dibattito molto
ricco, ecco, questa mozione che viene oggi "vezzeggiata"...è
qualcosa che ci ha preoccupato. È vero che molto probabilmente - lo
dico ai colleghi e
in primis
a noi stessi - ci siamo
dimenticati di inserire tra le figure istituzionali anche il
Sindaco di Aosta e il Consiglio comunale di Aosta, perché
effettivamente abbiamo citato le istituzioni intese come il
Presidente del Consiglio, il Presidente della Regione e i
Parlamentari, potevamo benissimo inserirlo, ma forse profeticamente
avevamo intuito che lì la sensibilità fosse un po' diversa e quindi
sono quei refusi che alla fine ci hanno in qualche modo dato la
possibilità oggi di stanare ciò che era invece un atteggiamento
infastidito: infastidito probabilmente nel fatto che assolutamente
i Governi nazionali non si devono toccare quando hanno certi
colori. Per quanto ci riguarda invece, da autonomisti convinti - e
in quest'aula c'è stato un dibattito interessante anche nelle forze
che "sono rappresentate" a Roma -, c'è stato un fronte comune al di
là dei colori politici, perché qui ci siamo detti che il fronte
comune dell'autonomia non ha colori. Abbiamo sentito interventi, al
di là della lingua utilizzata, molto autonomisti in quel Consiglio
per difendere e per accettare di fare fronte comune su certi temi,
in primis
sull'autonomia. Oggi quindi ciò che ci preoccupa è
la figura istituzionale che indebolisce il fronte che noi avevamo
creato all'interno di questo Consiglio, perché se noi con
difficoltà o meno riusciamo a creare una sinergia di 35 Consiglieri
di tante sensibilità politiche e poi il fronte viene indebolito da
dichiarazioni del Sindaco, che dovrebbe invece fare fronte comune
come istituzione, non come persona e neanche come Sindaco dal punto
di vista politico, libero di criticare il suo predecessore e tutto
il resto... Noi oggi siamo preoccupati dall'aver preso atto di
essere stati indeboliti o di rischiare di essere indeboliti, perché
se il Palazzo regionale dice una cosa - e questo l'abbiamo sentito
tanto in questi mesi - e invece Piazza Chanoux subito cerca di
attaccare chi oggi cerca invece di difendere l'autonomia, di due
cose l'una: o si è autonomisti tutti...ma certamente se andiamo già
divisi a Roma, divisi intesi come un fronte che non è comune, non è
lo spirito dell'iniziativa che noi avevamo messo in campo; capiamo
quindi che forse abbiamo infastidito qualcuno.
Noi chiediamo - e veniamo all'impegnativa - due cose: al
Presidente del Consiglio regionale di testimoniare al Sindaco di
Aosta la disapprovazione per queste considerazioni, che appunto
indeboliscono il fronte istituzionale, che è il fronte di questa
mozione. Un Sindaco, tra l'altro, che se andasse avanti la riforma
del Senato, potrebbe addirittura andarsi a sedere in quel Senato
delle Regioni che dovrebbe difendere le Regioni, questo poi è un
paradosso incredibile. Allora, noi vorremmo semplicemente capire se
uno quando va a ricoprire un ruolo, è poi vincolato da cariche
politiche che indeboliscono la sua idea di fronte comune
dell'autonomia di noi tutti, perché questo sarebbe grave, perché,
nel momento in cui si va in Senato, come lo diciamo sempre ai
nostri Parlamentari, si rappresenta tutta la Valle d'Aosta, in quel
caso nello spirito della riforma costituzionale un Sindaco non
rappresenta sé stesso, in questo caso, secondo noi, mischiando
capra e cavoli e la diatriba di Giordano con l'attacco
all'autonomia, che noi abbiamo cercato di difendere e che invece dà
fastidio a qualcuno, semplicemente per motivi politici, a noi non
sta bene.
La seconda cosa è di chiedere - questo anche perché non
l'abbiamo fatto - in modo riparatorio al Consiglio comunale di fare
fronte comune con noi in questa battaglia di fronte e di lotta
appunto a difesa della nostra autonomia, mettendo anche alla prova
il Consiglio comunale: "alla prova" inteso come misurando anche nel
Consiglio comunale le sensibilità che qui sono state comuni e che
noi speriamo possano essere comuni anche in quella assise.
Grazie.
Presidente -
Grazie. La parola al collega La Torre.
La Torre (UV)
- Grazie Presidente.
Intanto io non vorrei essere scambiato per un fannullone della
maggioranza, come qualcuno ci definisce, ma mi riferisco al
giornalista e ci tenevo da stamattina a dirlo.
Intervengo sulle dichiarazioni del Sindaco Centoz, tra l'altro,
onestamente stimo la persona e ho anche simpatia per i suoi modi e
le sue azioni, ma questa volta non posso fare a meno di rilevare
come le sue dichiarazioni non siano opportune e non lo sono perché
ci sono cose che un ex bravo Sindaco può dire e ci sono cose che un
Sindaco in carica non deve dire o sarebbe meglio che non dicesse.
Come prima cosa voglio prendere le parti di Giordano, non
certamente le difese, perché Giordano si difende da solo, io ne
voglio solo prendere le parti e riconoscergli i meriti, secondo me
indiscussi, come Sindaco e quindi credo che si possa affermare che
la sua capacità amministrativa è indiscutibilmente riconosciuta da
tutti; penso che lo possano testimoniare all'interno di quest'aula
i Consiglieri che hanno lavorato con lui: da Baccega a Follien, a
Borrello e ad altri e credo che della sua capacità amministrativa
si siano avute ampie prove anche all'interno della Presidenza del
CELVA, che lui ha ricoperto con grande competenza, dove tutti i
Sindaci hanno avuto sempre modo di esprimere la massima solidarietà
e fiducia nelle sue capacità. Voglio poi riconoscergli anche i
meriti come politico, perché noi non ci possiamo dimenticare - e,
secondo me, non se lo deve dimenticare neanche Centoz - che se lui
è lì a fare il Sindaco, lo deve anche grazie al senso politico di
Giordano, che ha saputo sacrificare la sua posizione di buon
Sindaco e di bravo Sindaco facendo un passo indietro, accettando un
percorso politico che privilegiava un accordo politico, cioè
mettendo da parte sé stesso per favorire un accordo politico e
quest'accordo politico ha portato Centoz a fare il Sindaco. Io
credo che questo gli vada riconosciuto, quindi bisognerebbe avere
anche la capacità proprio per riconoscere questi meriti sia
amministrativi che politici e saper anche ascoltare qualche volta e
anche quando un ex Sindaco si permette - io credo anche con merito
e competenza e quindi anche con libertà di poterlo fare - di dare
qualche consiglio o qualche osservazione bisognerebbe avere la
capacità di prenderli, accettarli e di farne tesoro, anche perché
io credo che Giordano abbia già dimostrato, come ho detto, forse
qualcun altro dovrebbe ancora dimostrarlo.
Bien faire et laisser
dire
quindi vuol dire anche che però prima bisogna farlo e
Giordano l'ha fatto e evidentemente, quando uno ha fatto, può anche
permettersi poi di fare delle osservazioni.
Vi è poi un altro passaggio che onestamente...io non volevo fare
l'intervento su questo, perché non ho la statura dell'autonomista
tale da poter fare un intervento, però da valdostano, eh insomma, è
un po' imbarazzante, veramente: i "cosiddetti"! Ma chi sarebbero i
"cosiddetti"! Allora, siccome è al plurale, non stiamo parlando di
Giordano. Allora, se si parla degli autonomisti, si parla
dell'Union Valdôtaine...non lo so, di chi si parla? Si parla dei
Sindaci dell'Union Valdôtaine? Mi permetto di dire che questo è un
passaggio veramente infelice e poi non c'entra assolutamente con la
discussione che era stata...come dire? inanellata io continuo a
dire con ragione, quindi poteva anche essere sopportata da un certo
punto di vista, non c'entra assolutamente nulla. Ha detto: "
Agli
autonomisti piace sparare a zero contro i Governi nazionali, salvo
poi votarne i provvedimenti, le finanziarie senza troppi
problemi
".
"
Un'ultima amara considerazione
- conclude poi dicendo
un'altra cosa che veramente lascia perplessi - ...
trovo assai
triste e gretto il tentativo di scaricare sul sottoscritto e sul
PD
- ma Giordano non ha mai parlato del PD -
i problemi del
Comune
". Io dico questo, però mi rivolgo veramente con stima e
simpatia al Sindaco Centoz: ma bisogna anche essere in grado,
quando si fa politica, di reggere il confronto e la dialettica,
perché se le reazioni ad una legittima lettera di un ex bravo
Sindaco sono queste, io mi chiedo in questo momento al Comune di
Aosta con tutti i problemi che ci sono...e ci sono dei problemi eh!
Non è che vogliamo venirci a dire che non ci sono problemi, sono
quattro mesi che ci sono problemi, qualche problema c'è, non è che
li abbiamo generati noi! Non è che tutte le questioni che sono
citate nascono poi da interventi esterni, ognuno si crea i problemi
anche con le sue mani. Allora, il mio invito è che non dobbiamo
farci del male tra di noi, perché non serve buttare benzina sul
fuoco, quindi il mio invito è anche alla prudenza, alla cautela, al
rispetto di alcuni valori che sono stati ben enunciati e credo che
possano anche essere sostenuti molto meglio di me i valori
dell'autonomia, che poi penso siano anche i valori di Centoz,
quindi anche qui sono un po' stupito da quello che dice, perché
dovrebbero essere anche i suoi valori, a meno che...non so...
In questo senso mi dolgo per le dichiarazioni di Centoz, ma
quello che mi premeva era veramente prendere le parti di Giordano,
perché credo che Giordano da Centoz dovrebbe avere un tappeto rosso
ogni volta che passa e solo ringraziamenti e non certamente accuse
né di incompetenza, né dichiarazioni false, né quanto meno di
osservazioni non competenti, che gli competono, eccome se gli
competono in quanto ex bravo Sindaco della città di Aosta!
Presidente
- La parola al collega Chatrian.
Chatrian (ALPE)
- Grazie Presidente.
È con un po' di imbarazzo che prendo la parola su questa
risoluzione che abbiamo presentato e l'imbarazzo aumenta poi
quando, leggendo sui
social
, c'è qualche collega qua
all'interno che condivide completamente quello che il Sindaco
Centoz ha scritto e quindi l'imbarazzo aumenta in maniera
esponenziale: "
bravo Sindaco, grazie Segretario
". Devo dire
quindi la verità che l'imbarazzo aumenta e non so bene come
spiegare quest'imbarazzo, colleghi, anche perché due settimane fa
abbiamo suddiviso, come ALPE, Presidente Rollandin, molto bene
quello che è il fronte comune nei confronti dello Stato e le scelte
politiche che si fanno in quest'aula. Abbiamo proprio condiviso con
i colleghi dell'UVP, dicendo: no, "
fermiamo
la müla
"
un momento (traduzione letterale dal dialetto piemontese: "fermiamo
un momento tutto"), perché qui la situazione è drammatica. Allora,
ci scanniamo sulle scelte politiche all'interno della nostra
Amministrazione regionale, ma il fronte comune lo vogliamo fare nei
confronti dello Stato e abbiamo riscritto molto bene - io dico
molto bene, perché l'abbiamo sostenuta - la risoluzione che abbiamo
approvato con i quattro punti scritti bene e dove c'è un invito di
natura politica ai nostri Parlamentari.
Adesso devo prendere la parola su una lettera che il Signor
Centoz ha scritto e poi l'imbarazzo è aumentato nel momento in cui
ho letto che un nostro collega ha scritto -legittimamente, ci
mancherebbe, fa parte della dialettica politica, come diceva bene
il collega La Torre -: "
bravo Sindaco e grazie Segretario
" e
a noi indubbiamente fa male. Non ci sentiamo indubbiamente toccati
dal sarcasmo di Centoz quando fa riferimento ai "cosiddetti -
soi-disant
- autonomisti che sparano a zero sui Governi
nazionali e poi votano i provvedimenti di quegli stessi Governi",
perché è chiaro indubbiamente, lo sapete tutti, che non si
riferisce a noi di ALPE, ma all'Union Valdôtaine e alla Stella
Alpina. Tuttavia, il tono è sprezzante, il tono che si evince da
quei cosiddetti (
soi-disant
) davanti al sostantivo
"autonomisti" non ci lascia indubbiamente indifferenti. Non
vogliamo dare un'interpretazione autentica delle parole del
Sindaco, ma mi sembra di cogliere un leggero...come dire? come
tradurlo? astio, un'eco di insofferenza che francamente ci
stupisce, mi stupisce da parte di chi ricopre in questo momento il
più alto scranno della
Cité d'Aoste
grazie ad un'alleanza
con i
soi-disant
, i cosiddetti "autonomisti" e vedo dei
colleghi del Comune di Aosta pesanti, Assessori nel Comune con cui
governa...solo e soletto in Giunta, no? Tutto questo è
veramente...non so, ripeto: in matematica è esponenziale
quest'imbarazzo, questa pochezza...dopo la discussione fatta in
quest'aula due settimane fa, io dico politicamente di un certo
livello, ma soprattutto anche dal punto di vista generazionale, di
un certo livello, l'abbiamo detto: ci sono delle generazioni
diverse qua dentro, ma, dal punto di vista politico, ma anche dal
punto di vista anagrafico, ce lo siamo detti tranquillamente e
abbiamo tolto completamente quelli che sono i dibattiti forti, le
partite ardite che abbiamo affrontato in quest'aula, ma abbiamo
detto: no, fermiamoci un attimo sulla questione locale, facciamo
fronte comune nei confronti dello Stato. Ebbene, noi abbiamo,
insieme ai colleghi, sottoscritto questa risoluzione e auspichiamo
veramente che i colleghi di maggioranza la votino, ma proprio per
prendere le distanze da quest'imbarazzo, "solo, soletto", ma con
qualcuno governerà ben questa città,
cité d'Aoste
? E nel
disprezzo più totale, quasi come...noi abbiamo appena fatto un
dibattito di natura politica,
d'envergure
due settimane fa
proprio su questi temi, dove abbiamo detto che qui non è una
questione Rollandin, Perron, no, questa è una questione della Valle
d'Aosta tutta, dei valdostani nei confronti dello Stato. Ci siamo
seduti di là e abbiamo preso carta e penna insieme al Presidente
Rollandin e abbiamo scritto delle cose che noi di ALPE crediamo
importanti. Grazie.
Presidente
- La parola al collega Ferrero.
Ferrero (M5S)
- Grazie Presidente.
Io preciso subito che ovviamente noi del Movimento Cinque Stelle
non abbiamo la patente autonomista, stiamo ancora col foglio rosa,
quindi non ci sentiamo toccati da queste considerazioni. Prima di
tutto, pur avendo sottoscritto la risoluzione che chiede
semplicemente il rispetto di qualcosa che avevamo deciso qui - e
che quindi si pensava fosse una cosa acquisita da tutti -, voglio
però spezzare una lancia a favore del Sindaco, perché il Sindaco,
seppur con otto-nove mesi di ritardo, si è accorto che abbiamo due
Parlamentari che sostanzialmente hanno continuato a votare tutti i
provvedimenti che erano delle mazzate sulle "palle" della Valle
d'Aosta. Allora, ha ragione il Sindaco, non gli si può dar torto,
perché questi due - potremmo dire: "attenti a quei due" - hanno
fatto tutto fuorché gli interessi della Valle d'Aosta. Non sono
intervenuti quando era il momento, hanno sempre fatto delle scelte
al ribasso e hanno contenuto i danni, anche quando li abbiamo
sentiti sembravano come dei cani bastonati: il cocker con le
orecchie sotto le zampe che passa e dice: "ci è andata bene, ne
abbiamo prese solo poche". Da questo punto di vista, il Sindaco ha
ragione, però, accidenti, questa cosa va avanti da otto-nove mesi e
allora qui noi non facciamo considerazioni su è più bravo Giordano
o è più bravo Centoz, per noi è come fare una gara su un circuito
di Formula 1 con due lumache, quindi diventa difficile anche dire
chi è il più bravo, chi è il meno bravo.
Quello che ci interesserebbe capire, ma questo per non la solita
battuta: "per il bene della Valle d'Aosta", ma per quello che
stiamo facendo qui come politica, è se il Comune di Aosta si parla
con la Regione Valle d'Aosta, perché adesso il PD è in maggioranza
in Comune con voi ed è in maggioranza qui. Si presume quindi che,
nel momento in cui si sottoscrive anche una risoluzione o comunque
si prende un impegno, vi siate parlati comunque prima, perché sennò
c'è uno scoordinamento che è totale. Teniamo conto che parliamo - e
questo lo dico con rispetto - del partito che attualmente è al
Governo e il Sindaco di Aosta è comunque, mi pare, ancora
Segretario del PD, se non è cambiato qualcosa, e capite bene che se
noi facciamo o se voi fate un discorso di squadra, ma che squadra
è? Uno tira da una parte, l'altro tira dall'altra. Al di là del
bravo e meno bravo, quindi c'è semplicemente da ribadire una linea
che era stata assunta, poi il Sindaco ha ragione, però siete voi
che dovete mettervi d'accordo, siete voi che avete i Parlamentari e
quindi dovete parlarvi.
Noi pretendiamo semplicemente che ci sia un dialogo e
sinceramente queste "lettere d'amore" alla vigilia di Natale
lasciano il tempo che trovano, ma danno un'immagine che è
un'immagine di scollamento della vostra maggioranza, ma noi
potremmo dire: "ma chi se ne frega", però, attenzione, quando noi
andiamo a Roma, quando il Presidente Rollandin va a Roma a
chiedere, beh, da chi è supportato? Alla fine il grande
interrogativo per noi che non ne capiamo niente di politica è
questo: ma che cosa avete preso il PD in maggioranza? Se il PD non
sostiene e se voi non avete una linea comune col PD e se i vostri
Parlamentari col PD non hanno una linea comune. Veramente questo è
un interrogativo a cui probabilmente non avremo mai risposta.
Presidente
- Altri che chiedono la parola? Se non ci sono
altre richieste, la parola al collega Guichardaz.
Guichardaz (PD-SIN.VDA)
- I colleghi dell'opposizione non
potevano lasciarsi scappare questa succosa occasione di fare un
legittimo teatrino, ho fatto opposizione anch'io quindi...e con
tempismo direi davvero superlativo hanno prodotto una risoluzione
che però decontestualizza una frase del Sindaco di Aosta e la fa
diventare l'attacco contro tutti gli autonomisti. Non voglio di
sicuro difendere Centoz, non mi appassiona la polemica politica,
soprattutto quando è originata da un ex, come si è definito in
questa lettera, perché è la risposta ad una lettera in cui l'ex
Sindaco Giordano si giustifica dicendo: "
non ho più potuto star
zitto e da ex capisco che non è, diciamo, politicamente o
deontologicamente magari corretto intervenire, ma lo devo
fare
". Io avevo letto con una certa superficialità la lettera
di Giordano proprio in quanto lettera di un ex che ad un certo
punto ritiene di doversi sfogare. Oggi l'ho riletta con un po' più
di attenzione e devo dire che, al di là della violazione di quei
codici politici elementari per cui generalmente si evita di evita
di intervenire, a meno che non si sia interpellati direttamente,
nei confronti del proprio successore - di persona sulla quale e per
la quale, diciamo, si è fatto il passo indietro -, rilevo in quella
lettera una rabbia repressa che straborda nella polemica politica
contro l'attuale Sindaco, contro l'attuale gestione - la quale
ricalca, tra l'altro, in parte anche la gestione precedente -,
contro il Governo nazionale, definisce Renzi "
onnipresente e
onnipotente
", poi fa una serie di altre considerazioni, che
ripeto personalmente mi appassionano relativamente.
Ora, io non voglio difendere il Sindaco Centoz, né tanto meno
Renzi, non credo che nessuno dei due abbia bisogno della nostra
difesa o di avvocati difensori, anche perché per me questa rimane,
se vogliamo, una polemica abbastanza ridotta alle due persone: una
che anticipa e l'altra che poi ad un certo momento risponde. Mi
permetto però di dire che quest'aula, così come anche l'aula del
Comune, è diventata un ring in cui si mescolano i livelli
amministrativi, in cui ognuno fa l'esegesi delle cose dette dagli
assenti, ma sempre - e non mi riferisco solo a questa situazione
particolare, ma anche a ciò che è avvenuto nel Comune di Aosta -
con una certa malizia, come se ogni cosa che viene detta venisse
poi rivolta alle persone, a tutte le persone che si sentono in
qualche modo coinvolte all'interno di una categoria. Io non penso
che il Sindaco Centoz...insomma, ripeto, poi spero che questo
dibattito avrà poi un seguito nei giornalini di partito, nei siti,
nei
social
, tanto oramai quello è il luogo in cui tutti
vanno a cercare delle informazioni e delle indiscrezioni...non so a
chi si riferisca il Sindaco Centoz, non l'ho sentito, non mi
interessa sentirlo, non credo però che si riferisse ai veri
autonomisti, altrimenti non avrebbe scritto - e qua faccio
un'interpretazione, un'esegesi anch'io, ma siccome siamo stati
spinti da questo... -: "
i cosiddetti autonomisti
", avrebbe
messo dentro tutti gli autonomisti valdostani, in questo caso
avrebbe messo dentro anche noi credo, perché noi abbiamo votato
recentemente, tra l'altro, delle mozioni e delle risoluzioni anche
fortemente critiche verso certe politiche nazionali. Noi non
abbiamo problemi a dire che, quando si colpisce l'autonomia e
quando in alcuni casi si esagera anche, il nostro gruppo è in prima
linea a difendere l'autonomia. Quando si parla di "
cosiddetti
autonomisti
", quindi personalmente non mi sento colpito più di
tanto, perché, pur appartenendo ad un gruppo che è dichiaratamente
di sinistra, mi ritengo comunque un autonomista valdostano.
Ho letto di coloro che hanno votato le finanziarie nazionali,
beh, quand'eravamo all'opposizione, abbiamo criticato certi voti a
volte anche non proprio critici, anche molto acritici in alcuni
casi, fatti nel passato, fatti magari da persone che oggi sono
ancora sedute lì, ma noi abbiamo criticato anche dei "livelli
precedenti", abbiamo criticato anche coloro che erano seduti prima
in Parlamento, perché l'abitudine di votare le finanziarie
nazionali non è l'abitudine solo dell'attuale Senatore e
dell'attuale Deputato, nei quali, peraltro, mi pare di cogliere
soprattutto in quest'ultima fase una certa volontà anche di
alimentare e di creare un dibattito. Nella storia si è sostenuta
una politica di collateralismo, se vogliamo, di sinergia con i
Governi nazionali di destra o di sinistra e non mi pare che ci
siano stati mai dei clamorosi voti negativi alle finanziarie,
quindi, quando il Sindaco Centoz presumo parli di voti di questo
genere, credo legittimamente possa anche pensare ad una storia
rispetto a queste cose, peraltro cita anche...come si può dire? un
adagio finale che mi pare sia stato concepito da due ex
Parlamentari, non so se erano Nicco e Perrin, forse riguarda
questo...facendo riferimento a quest'adagio, tra l'altro, dice
delle cose che possono essere anche considerate delle cose di buon
senso e degli auspici.
Se i nostri autonomisti oggi hanno l'intenzione di portare un
dibattito, che, secondo me, invece dovrebbe essere ricondotto al
giusto livello, io invito tutti, compresi noi, probabilmente ad
approfondire tanto le critiche rivolte da Giordano - il collega La
Torre ha fatto una sua obiettiva analisi dell'azione amministrativa
di Giordano - ma anche le risposte di Centoz rispetto alle critiche
di Giordano, perché, ripeto, la risposta di Centoz, che oggi
addirittura è stata al centro del dibattito all'interno del
Consiglio regionale, origina da una lettera nella quale venivano
fatte alcune considerazioni addirittura di capacità amministrativa,
perché l'ex Sindaco Giordano ad un certo punto fa anche degli
apprezzamenti: definisce il Presidente del Consiglio "
il buon
Michele che sta facendo un pensierino ad altra poltrona, diciamo
molto più politica
". In conclusione il giornalista parlando a
Giordano dice:
"caro Sindaco
grazie per il contributo,
che getta nuova luce su un'Amministrazione, quella del tuo
successore, che offende l'Aosta capitale dell'autonomia
"
dopodiché gli dà praticamente del mediocre e dello stupidotto.
Allora, chiunque di noi, credo, si sarebbe sentito in dovere di
rispondere ad una lettera del genere, che non è che contenga dei
toni propriamente riguardosi o dei toni propriamente concilianti.
È, se vogliamo, una dialettica che intercorre tra l'attuale
Amministratore del Comune di Aosta e l'ex Amministratore del Comune
di Aosta, una dialettica che a me incuriosisce personalmente,
perché vorrei capire come andrà a finire, sinceramente mi
incuriosiscono di più i temi che sono stati evidenziati all'interno
di questa lettera, mi incuriosisce di più capire effettivamente chi
ha ragione, chi ha torto, se ragione e torto in questo momento
devono essere trovati. Non mi appassiona sinceramente l'idea che il
Consiglio regionale debba intervenire - tra l'altro, siamo tutti
federalisti e tutti rispettosi dei livelli amministrativi, che sono
forse la base proprio del pensiero autonomista - rimproverando il
Sindaco del Comune di Aosta come fosse un bambino scemo. Allora, i
due probabilmente si sono già scornati, nei prossimi - e qua
concludo, Presidente - giorni mi aspetto di vedere un dibattito e
il dibattito, anche quando è acceso, secondo me, è il sale della
democrazia. Intervenire in questi dibattiti vuol dire bloccare un
processo democratico anche di discussione e di dialogo e, secondo
me, è inopportuno.
Presidente
- Grazie. Non vedo altre richieste, chiudiamo
la discussione generale? La parola al collega Marquis.
Marquis (SA)
- Grazie Presidente. Chiederei una breve
sospensione per una riunione di maggioranza.
Presidente
- La sospensione è accordata per cinque
minuti.
Si dà atto che la seduta è sospesa dalle ore 20,50 alle ore
21,11.
Viérin M. (Presidente)
- Colleghi, prego, riprendiamo i
lavori. Chi chiede la parola? La parola al collega Laurent
Viérin.
Viérin L. (UVP) -
Merci Monsieur le Président.
Ringraziamo intanto la maggioranza o parte di essa perché nella
sospensione ci è stato proposto, intanto, di accettare il testo
modificato...cercherò di spiegare come intendiamo recepire queste
modifiche perché alla fine il fronte comune, se ci deve essere, ci
deve essere su tutto. Al di là delle sfumature e delle sensibilità
su una certa interpretazione, che peraltro ci sono state anche in
maggioranza, vista la nostra mozione che è stata votata
all'unanimità e che andava a chiedere un fronte comune di contrasto
agli attacchi all'autonomia, nella risoluzione si dice: "
impegna
il Presidente del Consiglio a richiedere al Consiglio comunale di
Aosta di fare fronte comune nella difesa dell'autonomia, unendosi
alle istituzioni regionali e ai Parlamentari nel manifestare al
Governo nazionale e al Parlamento la contrarietà di fronte ai
recenti e costanti attacchi all'autonomia
", che era quello che
ci interessava. Si è preso atto appunto che c'è una volontà in
quest'aula e non era neanche nostra intenzione commentare fatti
privati o politici fra un Sindaco e un ex Sindaco, lo avevamo detto
in premessa: il nostro obiettivo era la preoccupazione di una
figura istituzionale, che dovrebbe fare fronte comune con noi
Consiglieri regionali e istituzioni regionali per una battaglia nei
confronti della difesa di una prerogativa che è di tutti, che è
patrimonio comune al di là delle differenze e dei distinguo
politici.
È chiaro che, per quanto ci riguarda, rimane un ammonimento,
rimane anche uno smarrimento per queste prese di posizione, perché
non è che il Consiglio regionale in questo momento voleva andare ad
interpretare le lettere fra due Amministratori, ma non ci sentiamo
oggi di prendere lezioni di autonomia da una figura istituzionale
che proprio nei giorni di adunanza del Consiglio comunale di Aosta
va a scrivere una lettera dove tira per la giacca i
soi-disant
, tra l'altro, autonomisti. Qui non abbiamo voluto
fare né polemica, né il teatrino, ma abbiamo semplicemente voluto
reagire, da un punto di vista istituzionale, ad una lettera e
quindi, come la lettera di Centoz è in reazione alla lettera di
Giordano, la nostra presa di posizione è in reazione ad una lettera
che va ad attaccare gli autonomisti. Tra l'altro, noi non ci
sentiamo neanche toccati personalmente e politicamente, perché lo
abbiamo detto: noi non siamo gli autonomisti che hanno...intanto
non siamo
soi-disant
autonomisti, perché noi siamo
autonomisti veri; seconda cosa: noi non siamo gli autonomisti che
poi votano le fiducie, perché questi sono gli autonomisti della
Stella Alpina e dell'Union, scusi eh, non è che voglio fare
l'esegesi neanch'io di nessuno, non è che ci vuole tanto per capire
a chi è diretto l'attacco, tanto per semplificare e per non
difendere l'indifendibile, e non era neanche mia intenzione entrare
nell'interpretazione, però noi ci sentiamo toccati da un punto di
vista istituzionale, da una figura istituzionale che condanna gli
autonomisti che contrastano il Governo: questo è un ragionamento
politico, non ha nulla a che vedere con...ci mancherebbe, ognuno è
libero di prendere le posizioni che vuole!
Noi crediamo
en bref
che non abbiamo in questo momento
bisogno di queste polemiche, questo lo diciamo veramente, al di là
di tutto ciò che riguarda il Comune di Aosta, che ha i suoi
problemi - e noi non vogliamo entrare neanche nel merito, e su
questo ha ragione il collega Guichardaz, che tante volte rischiamo
di farci dire da loro quello che dobbiamo fare noi -, noi abbiamo
cercato di metterla - e vorrei ribadirlo - su un piano
istituzionale, perché proprio in questo momento in cui abbiamo con
fatica chiuso un cerchio di una battaglia... di fronte comune,
perché non è neanche una battaglia, per difesa di un ideale che noi
crediamo e siamo sicuri essere patrimonio di tutti, vediamo che una
lettera che nulla ha a che vedere con questo, impolpata di una
frase infelice, che però si sapeva, almeno noi immaginiamo che,
quando uno scrive una frase del genere, sa benissimo che poi ha
delle ripercussioni politiche...in pieno Consiglio regionale,
durante un Consiglio comunale non è che siamo stati...è chiaro che
anche vedere l'Assessore Donzel che scrive: "
mi piace, bravo
Sindaco e grazie Segretario
" ci dispiace, è vero che è una
considerazione politica e la rimettiamo sul piano istituzionale: ci
dispiace perché ogni momento di messa in discussione del fronte
comune della lotta per difendere l'autonomia indebolisce il fronte
dell'autonomia, poi magari sono gli stessi che in giro dicono:
"
fa reustì tcheutte uneui seui seutte bague
", bisogna fare
fronte comune, almeno sul tema dell'autonomia bisogna rimanere
uniti. E noi abbiamo un Sindaco che ci dà lezioni di autonomia e
che definisce addirittura le persone che hanno votato una mozione
all'unanimità
soi-disant
, cosiddetti "autonomisti", ma che
ognuno pensi per sé stesso, perché noi non prendiamo e non diamo
lezioni di autonomia a nessuno!
Ci dispiace - ripetiamo - che si sia persa un'occasione per star
zitti su un tema in un momento di costruzione e non pensiamo che ci
sia del dolo, ma attraverso quest'invito, Presidente Viérin, che
lei trasmetterà a nome dei Consiglieri che lo voteranno,
immaginiamo tutti, al Sindaco di Aosta, questa richiesta di fronte
comune anche al Consiglio comunale di Aosta, finalmente, senza
volerlo, o, meglio, volendolo in buona fede, trasferiremo anche nel
Consiglio comunale di Aosta questo Consiglio e forse il Sindaco si
renderà conto che rappresenta il Consiglio al di là della Giunta,
perché il Consiglio è sovrano. Il Consiglio comunale di Aosta sarà
sovrano nell'approvare o non approvare un fronte comune di difesa
dell'autonomia con il nostro Presidente del Governo, con il
Presidente del Consiglio e con i Parlamentari: quelli che loro
contestano approvare le fiducie a Roma.
Oggi quindi pensiamo di aver fatto un buon lavoro politico, non
il teatrino e neanche la polemica, perché abbiamo cercato di usare
termini moderati e di porre la questione in termini di sensibilità.
Vorrei anche dire che le sensibilità autonomiste in quest'aula sono
molto diffuse, quindi speriamo che siano diffuse, ma ne siamo
certi, anche all'interno del Consiglio comunale, perché l'agone
politico è più o meno lo stesso, ci sono certe forze in più
rappresentate, alcune sono più definite autonomiste, quindi noi ci
auspichiamo che veramente sia l'ultimo tassello, assieme alle
comunità locali, quindi al CELVA, dove effettivamente è stato
distribuito anche il nostro documento, con tutti i Sindaci, proprio
per fare questo fronte comune, che speriamo possa avvenire.
Ringraziamo e non ce ne voglia il Sindaco Centoz per questa tirata
d'orecchio, che arriva dal Consiglio regionale alla figura
istituzionale, ma ci voleva e forse cascava anche un po' a fagiolo,
come si suol dire, dopo tutte le leggere sbavature o quelle che
lambivano quest'aula, cercando di solleticare le nostre
iniziative.
En conclusion nous voulons exprimer, au-delà de la banalisation
du concept de l'autonomie, l'idée qu'on refuse la course à celui
qui est plus autonomiste des autres et ça nous sommes les premiers
à le dire. Chacun de nous a une idée, un esprit, des idéaux qu'il a
mûris dans son parcours politique et humain, mais il n'y a pas
besoin de l'étaler, mais au contraire - et de l'autre côté c'est le
revers de la médaille - nous ne voulons non plus qu'il y ait la
banalisation, en définissant des soi-disant autonomistes des
personnes qui ne sont pas d'ici ou qui n'ont pas une sensibilité
politique forcément autonomiste, peut-être même nationale, mais qui
adhèrent à une idée autonomiste, car notre envie est celle d'avoir
le plus possible des citoyens, des valdôtains, des élus qui
s'unissent dans cette bataille. Alors, si nous voulons unir, nous
devons être très prudents dans l'utilisation de certains termes,
surtout sur des idéaux et des principes, si nous voulons diviser,
ah, c'est simple, les divisions arrivent tout de suite et surtout
on devrait se rendre compte que, quand on recouvre une charge
institutionnelle et une des charges institutionnelles les plus
importantes, parce que c'est la capitale de la Vallée d'Aoste que
le Syndic d'Aoste représente, il faudrait utiliser un peu de
prudence, la même prudence qu'on a conseillée dans ces semaines
dans la mesure où nous avons essayé de faire percevoir l'enjeu de
l'autonomie, sans la banaliser.
Aujourd'hui nous croyons que le Syndic d'Aoste ait écrit une
lettre sans trop penser aux conséquences politiques qu'elle aurait
eues, surtout envers d'autres sensibilités autonomistes et surtout
envers les élus au Conseil de la Vallée. Nous remercions encore une
fois, car nous sommes sûrs que ce parcours aujourd'hui s'enrichit
d'une sensibilité en plus et nous mesurerons l'esprit autonomiste
qu'il n'est pas seulement à paroles, mais qui est quelque chose
qu'on doit démontrer dans les faits et surtout dans les
institutions. Merci.
Président
- Merci collègue Viérin. Qui demande la parole?
La parole au Président de la Région.
Rollandin (UV) -
Oui, merci Président.
Je crois que le moment où on a analysé cette résolution on a
démarré en considérant qu'il y avait de la bonne fois, qu'il y
avait l'intérêt commun de souligner un aspect que je crois nous
avons partagé pendant la dernière séance, c'est-à-dire une attitude
constructive et chorale vis-à-vis d'un point qui nous intéresse
tous: de défendre l'autonomie dans les faits et non pas dans les
mots. Là, comme il le rappelait le collègue Chatrian, on a écrit
ensemble une résolution qui résume l'intérêt à ce moment de la
collectivité par rapport à l'aspect financier vis-à-vis de l'État,
je crois qu'il a été un point important pour nous tous, pour la
collectivité, non pas pour la force A ou la force B et en effet on
l'a votée à l'unanimité. C'était la raison pour laquelle je dois
dire que l'intérêt vis-à-vis des lettres de l'un et de l'autre de
ma part est très mince. Je voudrais même dire que je ne m'intéresse
pas de tout ce qui se passe entre les ex, les actuels, les amants,
les différentes propositions qui se passent, je ne suis pas
intéressé à ça: ce qui m'intéresse c'est qu'il n'y ait pas des
doutes sur le fait qu'il n'y ait pas quelqu'un qui est hors de
cette salle qui a la possibilité de dire qui est autonomiste et qui
n'est pas autonomiste. Je crois que ce qui se passe dans cette
salle devra être jugé pour les effets qui a dans le domaine qui
consiste dans les lois qu'on fait, dans les délibérations qu'on
adopte dans cette salle.
Io credo che questo sia il significato per cui noi riteniamo che
sia giusto intervenire e intervenire tutte le volte che qualcuno
vuole dare lezioni o che qualcuno vuole intervenire fuori da quello
che è il discorso legittimo di questa sala, intervenire per
sostenere insieme la parte riferita alla difesa dell'autonomia in
senso reale, cioè difendere la capacità legislativa, difendere la
capacità economico-finanziaria, che è poi quella che ci porterà al
dibattito del prossimo bilancio che andremo ad analizzare insieme.
In questo senso quindi ringrazio per aver accettato queste
proposte, che insieme possono dirci di aver fatto un passo avanti e
non un passo indietro nella polemica. Grazie.
Président
- Merci Président. On peut passer à la
votation. Alors, je rappelle à tous, pour ce qui concerne le texte
qu'on va voter, qu'on enlève le point 1. On passe à la votation. La
votation est ouverte. La votation est close.
Présents: 34
Votants: 34
Favorables: 34
Le Conseil approuve à l'unanimité.
Président -
Bonne soirée, la séance est levée.
---
L'adunanza termina alle ore 21,25.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK