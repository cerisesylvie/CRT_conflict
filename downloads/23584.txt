Consiglio Regionale della Valle d'Aosta - Oggetto del Consiglio n. 2662 del 18 aprile 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2662 del 18 aprile 2007 - Resoconto
OGGETTO N. 2662/XII - Disegno di legge: "Istituzione
dell'Agenzia regionale per le erogazioni in agricoltura della
Regione autonoma Valle d'Aosta/Vallée d'Aoste (Area VDA)".
Articolo 1
(Istituzione dell'Agenzia)
1. Ai sensi dell'articolo 3, comma 3, del decreto legislativo
27 maggio 1999, n. 165 (Soppressione dell'AIMA e istituzione
dell'Agenzia per le erogazioni in agricoltura (AGEA), a norma
dell'articolo 11 della legge 15 marzo 1997, n. 59), è istituita
l'Agenzia regionale per le erogazioni in agricoltura della Regione
autonoma Valle d'Aosta/Vallée d'Aoste (AREA VdA), di seguito
denominata Agenzia.
2. L'Agenzia ha personalità giuridica di diritto pubblico ed
è dotata di autonomia organizzativa, amministrativa, contabile e
patrimoniale. L'Agenzia, riconosciuta secondo le modalità di cui
all'articolo 3, comma 2, del d.lgs. 165/1999, è sottoposta alla
vigilanza della Regione, da attuarsi per il tramite
dell'assessorato competente in materia di agricoltura.
3. L'Agenzia è ente facente parte del comparto unico
regionale ed il rapporto di lavoro del personale è regolato dai
contratti collettivi regionali, stipulati ai sensi degli articoli
37 e seguenti della legge regionale 23 ottobre 1995, n. 45 (Riforma
dell'organizzazione dell'Amministrazione regionale della Valle
d'Aosta e revisione della disciplina del personale), con esclusione
del personale di cui all'articolo 7, il cui rapporto di lavoro
continua ad essere regolato dai contratti collettivi nazionali di
categoria.
Articolo 2
(Funzioni)
1. L'Agenzia svolge le funzioni di organismo pagatore per la
Regione, ai sensi del regolamento (CE) n. 885/2006, della
Commissione, del 21 giugno 2006, recante modalità di applicazione
del regolamento (CE) n. 1290/2005, del Consiglio, del 21 giugno
2005, per quanto riguarda il riconoscimento degli organismi
pagatori e di altri organismi e la liquidazione dei conti del FEAGA
e del FEASR.
2. L'Agenzia, in relazione alle misure finanziate o
cofinanziate dal FEAGA e dal FEASR, svolge le funzioni di seguito
elencate:
a) autorizzazione e controllo dei pagamenti per fissare
l'importo da erogare ai beneficiari conformemente alla normativa
comunitaria, compresi i controlli amministrativi e in loco,
recupero delle somme irregolarmente percepite ed irrogazione delle
sanzioni previste dalla normativa vigente;
b) esecuzione dei pagamenti;
c) contabilizzazione dei pagamenti.
3. L'Agenzia fornisce all'AGEA, ai sensi dell'articolo 3,
comma 5, del d.lgs. 165/1999, tutte le informazioni occorrenti per
le comunicazioni alla Commissione europea e trasmette le prescritte
rendicontazioni periodiche, ai sensi dell'articolo 5, comma 5, del
d.lgs. 165/1999. L'Agenzia trasmette, inoltre, con cadenza annuale,
alla Regione, per il tramite dell'assessorato competente in materia
di agricoltura, una relazione sull'attività svolta.
4. All'Agenzia possono essere inoltre affidate le funzioni di
esecuzione dei pagamenti, di contabilizzazione e controllo per ogni
altro aiuto regionale destinato all'agricoltura e allo sviluppo
rurale e, più in generale, al sostegno delle attività economiche,
secondo la normativa vigente. I rapporti reciproci derivanti
dall'attribuzione delle predette funzioni, ivi compresi i compensi
dovuti per la gestione, sono disciplinati da apposita
convenzione.
5. Per l'esercizio delle funzioni attribuitele, l'Agenzia si
avvale, secondo quanto stabilito dall'articolo 5, comma 4, del
d.lgs. 165/1999, dei dati e dei servizi dell'AGEA, del Sistema
informativo agricolo nazionale (SIAN), del Sistema informativo
agricolo regionale (SIAR) e di ogni altro servizio che possa essere
di ausilio o di supporto.
6. L'Agenzia può stipulare apposite convenzioni con i centri
autorizzati di assistenza agricola per l'espletamento delle
attività di cui all'articolo 3bis del d.lgs. 165/1999.
Articolo 3
(Organi. Direttore)
1. Sono organi dell'Agenzia il direttore e il collegio dei
revisori.
2. Il direttore è nominato con deliberazione della Giunta
regionale tra soggetti dotati di comprovata esperienza e competenza
in materia di organizzazione ed amministrazione appartenenti alla
qualifica unica dirigenziale dell'Amministrazione regionale o di
altri enti del comparto unico regionale o, se esterni, in possesso
dei requisiti di cui all'articolo 16, comma 2, della l.r.
45/1995.
3. Il rapporto di lavoro è a tempo pieno ed esclusivo ed è
regolato da un contratto di diritto privato, nel quale sono
disciplinati la durata, non superiore a cinque anni, i casi di
risoluzione anticipata e il trattamento economico, definito dalla
Giunta regionale nella deliberazione di nomina. L'incarico di
direttore è incompatibile con la titolarità di cariche pubbliche
elettive.
4. Il conferimento dell'incarico di direttore a dipendenti
dell'Amministrazione regionale o di altri enti del comparto unico
regionale determina il collocamento in aspettativa non retribuita
per l'intera durata dell'incarico.
5. Il direttore è il legale rappresentante dell'Agenzia e ne
assicura il funzionamento, adottando ogni atto inerente alla
gestione tecnica, amministrativa e contabile della quale è
responsabile. In particolare, il direttore:
a) adotta i regolamenti interni di organizzazione e di
contabilità, nel rispetto della normativa vigente ed in conformità
a quanto stabilito dalla presente legge;
b) propone la dotazione organica dell'Agenzia
all'approvazione della Giunta regionale, per il tramite
dell'assessorato competente in materia di agricoltura;
c) adotta il bilancio preventivo annuale e il conto
consuntivo, trasmettendoli per l'approvazione alla Giunta
regionale, per il tramite dell'assessorato competente in materia di
agricoltura;
d) adotta i provvedimenti di spesa afferenti alla gestione
delle risorse destinate all'Agenzia.
Articolo 4
(Collegio dei revisori)
1. Il collegio dei revisori è composto da tre membri,
nominati tra gli iscritti al registro dei revisori contabili con
deliberazione della Giunta regionale.
2. Il collegio dei revisori dura in carica quattro anni. I
compensi spettanti ai revisori sono stabiliti nella deliberazione
di nomina.
3. Al collegio dei revisori spetta il controllo sulla
regolarità della gestione amministrativa e contabile
dell'Agenzia.
Articolo 5
(Bilancio e contabilità)
1. Il bilancio di funzionamento dell'Agenzia ha durata
annuale; esso inizia il 1° gennaio e termina il 31 dicembre di ogni
anno.
2. L'esercizio finanziario, riferito alla gestione delle
risorse di cui all'articolo 6, comma 2, lettera a), inizia il 16
ottobre di ogni anno e termina il 15 ottobre dell'anno
successivo.
3. I conti annuali riferiti all'attività dell'Agenzia in
qualità di organismo pagatore sono certificati con le modalità di
cui all'articolo 13 del d.lgs. 165/1999.
Articolo 6
(Risorse finanziarie)
1. Costituiscono entrate proprie dell'Agenzia:
a) le somme destinate all'Agenzia dall'Unione europea e dallo
Stato per il finanziamento o il cofinanziamento della struttura
dell'organismo pagatore, nonché i rimborsi forfetari da parte del
FEAGA destinati al funzionamento della struttura dell'organismo
pagatore;
b) il contributo ordinario regionale per il funzionamento
dell'Agenzia;
c) le somme assegnate dalla Regione a titolo di compenso in
relazione alle ulteriori funzioni eventualmente affidate
all'Agenzia ai sensi dell'articolo 2, comma 4.
2. Non costituiscono entrate proprie dell'Agenzia e sono
gestite separatamente e nel rispetto dei vincoli di destinazione
derivanti dalla legislazione comunitaria, statale e
regionale:
a) le somme assegnate all'Agenzia dall'Unione europea, dallo
Stato e dalla Regione da erogare a terzi a titolo di aiuto, premio
o contributo, anche cofinanziati, ai sensi della normativa
comunitaria vigente;
b) le somme assegnate all'Agenzia dalla Regione per le
finalità di cui all'articolo 2, comma 4;
c) gli importi derivanti dai recuperi e dalle sanzioni
direttamente applicati ai sensi della normativa vigente.
3. Le somme di cui al comma 2 sono gestite su distinti conti
infruttiferi intestati all'Agenzia rispettivamente con la dicitura
aiuti comunitari e aiuti di Stato, da tenersi in contabilità
speciali presso l'istituto di credito, individuato mediante
procedura ad evidenza pubblica, al quale sono assegnate le funzioni
di tesoreria.
Articolo 7
(Dotazione organica e strumentale)
1. In sede di prima applicazione e per non oltre due anni
dall'istituzione dell'Agenzia, la Giunta regionale assicura la
dotazione di beni necessari all'avvio dell'attività dell'Agenzia;
provvede, inoltre, con le modalità da essa stabilite, alla
copertura della dotazione organica, anche mediante inquadramento
del personale impiegato presso l'assessorato competente in materia
di agricoltura per lo svolgimento di compiti inerenti al
funzionamento dell'Agenzia, il cui rapporto di lavoro resta
regolato dai contratti collettivi nazionali di categoria.
Articolo 8
(Disposizioni transitorie)
1. Nelle more del riconoscimento di cui all'articolo 1, comma
2, la Regione individua l'Agenzia quale organismo di cui l'AGEA può
avvalersi per lo svolgimento delle funzioni di cui all'articolo 5,
comma 3, del d.lgs. 165/1999.
Articolo 9
(Disposizioni finanziarie)
1. L'onere derivante dall'applicazione della presente legge è
determinato, per l'anno 2007, in euro 500.000 e in euro 1.100.000
annui, a decorrere dall'anno 2008.
2. L'onere di cui al comma 1 trova copertura nello stato di
previsione della spesa del bilancio della Regione per l'anno
finanziario 2007 e di quello pluriennale per il triennio 2007/2009
nell'obiettivo programmatico 2.1.2. (Istituzioni diverse).
3. Al finanziamento dell'onere di cui al comma 1, si provvede
mediante l'utilizzo delle risorse iscritte nello stato di
previsione della spesa dei bilanci di previsione per l'anno 2007 e
per il triennio 2007/2009:
a) nell'obiettivo programmatico 1.2.3. (Personale per
interventi di settore), al capitolo 42365 (Spese per il personale
assunto con contratto aziendale degli impiegati ed operai forestali
dipendenti della Regione Autonoma Vallee d'Aosta occupati nel
settore agricolo), per euro 500.000, per l'anno 2007 e, per euro
800.000 annui, per gli anni 2008 e 2009;
b) nell'obiettivo programmatico 2.2.2.03. (Interventi per
l'incremento delle colture) al capitolo 42085 (Contributi per
interventi di promozione e pubblicità dei prodotti agro-alimentari
- piano di sviluppo rurale 2000/2006) per euro 300.000 annui per
gli anni 2008 e 2009.
4. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di bilancio
e finanze, le occorrenti variazioni al bilancio.
Articolo 10
(Dichiarazione d'urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Presidente
- Sono stati presentati 2 emendamenti del
gruppo "Arcobaleno", un emendamento dell'Assessore Isabellon, 2
emendamenti del gruppo "La Casa delle Libertà".
La parola al relatore, la Consigliera Charles Teresa.
Charles (UV)
- Le règlement (CE) n° 1290/2005 du Conseil
a institué le Fonds Européen Agricole de Garantie (FEAGA), destiné
à financer les mesures de marché ainsi que d'autres mesures, et le
Fonds Européen Agricole pour le Développement Rural destiné à
financer les programmes de développement rural. En relation avec
ces mesures, le règlement susdit prévoit de nouvelles dispositions
pour l'agrément et le retrait d'agrément - de la part des Etats
membres - des organismes payeurs, responsables de l'attribution des
indemnités et des aides communautaires octroyées par les fonds. A
son tour, le règlement n° 885/2006 de la Commission portant
modalités d'application du règlement n° 1290/2005 susmentionné,
pour ce qui est de l'agrément des organismes payeurs et d'autres
organismes et de la liquidation des comptes du "FEAGA" et du
"FEADER", établit que les organismes payeurs ne doivent être agréés
par les Etats membres que s'ils respectent certains critères
minimums fixés à l'échelon communautaire et relatifs aux quatre
secteurs fondamentaux suivants: le milieu interne, l'activité de
contrôle, l'information et la communication et le suivi.
Les organismes payeurs sont désignés par les Etats membres et
doivent fournir toutes les garanties de conformité à la
réglementation communautaire relative au contrôle des dépenses des
fonds. Le texte communautaire réglemente les modalités
d'organisation et de fonctionnement des organismes payeurs et
confie aux Etats membres le soin de décider du nombre de ces
derniers et de désigner l'autorité chargée d'agréer les organismes
payeurs ou de retirer l'agrément de ceux-ci. En particulier, les
organismes payeurs pourront être agréés après un examen préalable
qui comprend, pour les opérations financées par le "FEAGA" et par
le "FEADER", les modalités concernant l'autorisation à effectuer
des paiements, la protection du budget communautaire, la garantie
de la sécurité des systèmes informatiques, la tenue des registres
comptables, le partage des tâches et la réalisation des contrôles
nécessaires, internes et externes.
Le règlement communautaire attribue aux organismes payeurs les
fonctions relatives à l'autorisation, à l'exécution et à la
comptabilité. Si, dans les Etats membres, plusieurs organismes
payeurs sont agréés, un organisme de coordination doit aussi être
désigné; ce dernier est l'unique responsable vis-à-vis de la
Commission européenne pour les questions relatives aux fonds. En
Italie, le décret législatif n° 165/1999 - suppression de l'"AIMA"
et institution de l'"AGEA" (Agenzia per le Erogazioni in
Agricoltura), agence nationale responsable des financements
agricoles européens - attribue les fonctions d'organisme de
coordination à l'"AGEA" et prévoit que les Régions puissent
instituer des services spéciaux et des organismes payeurs. Le
ministre des politiques agricoles a pris un décret déterminant le
nombre des organismes payeurs institués par les Régions et les
procédures relatives à leur agrément.
A la lumière de la législation communautaire et nationale
susmentionnée, le présent projet de loi institue l'"AREA VdA"
(Agenzia Regionale per le Erogazioni in Agricoltura), agence
régionale responsable des financements agricoles européens - qui
exerce, pour la Région autonome Vallée d'Aoste, les fonctions
d'organisme payeur. En effet, la possibilité de disposer d'un
organisme payeur à l'échelon local, dont la création est partagée
par les organisations de catégorie, devrait permettre une meilleure
efficacité du système et apporter différents avantages aux
agriculteurs, notamment du point de vue de l'accélération des
procédures de paiement, et devrait également limiter les risques de
fraude et les coûts de gestion.
L'Agence est dotée de la personnalité juridique de droit public
et de l'autonomie administrative, organisationnelle, comptable et
financière (cela pour l'article 1). L'article 2 réglemente les
fonctions de l'Agence. Cet organisme devra exercer
substantiellement trois fonctions séparées et confiées à des unités
administratives distinctes: il s'agit de l'autorisation de
paiement, de l'exécution des paiements et de la comptabilisation
des paiements relatifs aux aides financées ou cofinancées. Dans
l'exercice de ces fonctions, et conformément aux dispositions
visées au décret législatif n° 165/1999, l'Agence transmet à
l'"AGEA", organisme national de coordination, toutes les
informations et les comptes rendus des dépenses à transmettre à la
Commission européenne. L'article 2 prévoit également que, après
signature d'une convention ad hoc, les fonctions relatives à la
comptabilisation et à l'exécution des paiements concernant tout
autre type d'aide régional selon la législation en vigueur puissent
être confiées à l'Agence.
Les articles 3 et 4 régissent les organes de l'Agence: le
directeur et le Conseil des commissaires aux comptes. Le directeur
est le représentant légal de l'Agence et en assure le
fonctionnement, notamment à travers l'adoption de tout acte
inhérent à la gestion technique, administrative et comptable. Il
est nommé par le Gouvernement régional parmi les sujets possédant
une expérience reconnue en matière d'administration et appartenant
à la catégorie unique de direction, ou bien, s'il n'appartient pas
à l'Administration régionale, il doit remplir les conditions visées
à la loi régionale n° 45/1995 pour accéder à la catégorie de
direction. Le mandat de directeur est incompatible avec les
fonctions électives publiques. Le rapport de travail est régi par
un contrat de travail de droit privé et est exclusif; le contrat
réglemente la durée du rapport, les cas de résolution anticipée et
le traitement économique. Le Conseil des commissaires aux comptes,
auquel il revient de contrôler la régularité de la gestion
administrative et comptable de l'Agence, est composé de trois
membres pour quatre ans parmi les inscrits au registre des
commissaires aux comptes par délibération du Gouvernement
régional.
L'article 5 réglemente le budget de l'Agence, alors que
l'article 6 définit les ressources financières de celle-ci. En
particulier, les ressources transférées par l'Union européenne, par
l'Etat ou par la Région pour le fonctionnement de l'Agence, font
partie des recettes propres de cette dernière, tout comme la somme
versée par la Région en vue de l'exercice des fonctions
supplémentaires confiées à l'Agence, les sommes recouvrées et le
montant des sanctions infligées aux requérants. En revanche, les
sommes attribuées à l'Agence par l'Union européenne, par l'Etat ou
par la Région et destinées à être octroyées aux requérants à titre
d'aide et d'indemnité ne font pas partie des recettes propres de
l'Agence et doivent être gérées séparément.
L'article 7 réglemente la dotation en personnel de l'Agence qui
provient notamment des mutations de personnels sous contrat de
droit privé actuellement employés par l'assessorat compétent en
matière d'agriculture. Le même article établit que le Gouvernement
régional, lors de la première application, détermine et garantit la
dotation en biens mobiliers et immobiliers nécessaire au
fonctionnement de l'Agence. L'article 8 dispose qu'en attendant
l'agrément de l'Agence conformément à la réglementation nationale
en vigueur, la Région reconnaît cette dernière comme organisme sur
lequel l'"AGEA" peut s'appuyer pour l'exercice des fonctions
relatives à la gestion des aides et des actions afférentes à la
Politique Agricole Commune. L'article 9 fixe les dispositions
financières nécessaires et l'article 10, enfin, concerne la
déclaration d'urgence.
Il ne me reste qu'à exprimer mon souhait pour que l'Agence
régionale pour les aides en agriculture devienne un point de repère
sûr pour les plus de 3.000 bénéficiaires des politiques agricoles
communautaires et régionales. Et avec cela je vous remercie de
votre attention en considération de l'heure et de la journée très
dure.
Presidente
- È aperta la discussione generale.
La parola al Consigliere Tibaldi.
Tibaldi (CdL)
- Vorremmo anche noi fare alcune
considerazioni su questo disegno di legge, di cui riconosciamo
l'importanza e l'esigenza di approvarlo affinché anche la Valle
d'Aosta si doti di un ente come quello di cui già dispongono altre
Regioni italiane.
Perché è importante questo organismo valdostano che rappresenta
l'"AGEA" nella nostra Regione? È importante perché avrà una
funzione fondamentale nell'istruzione e nel pagamento di tutte
quelle risorse che fonti diverse, e mi riferisco all'UE, allo Stato
italiano e alla stessa Regione, mettono a disposizione per i
programmi di sviluppo rurale e quindi di sostegno a
quell'importante settore valdostano che, anche se non è importante
dal punto di vista del PIL poiché rappresenta l'1,2%, è importante
per quanto riguarda la cura della montagna e il mantenimento della
popolazione in montagna: mi riferisco all'agricoltura e alla
zootecnia.
Più volte abbiamo sollecitato anche nella scorsa legislatura
l'attivazione di questo ente, più volte qualcuno ha fatto "orecchie
da mercante" quando sedeva sulla poltrona oggi occupata
dall'Assessore Isabellon. Purtroppo questa disattenzione politica
ha portato gli agricoltori a vivere un'odissea, di cui abbiamo
vissuto alcuni frammenti ultimamente. Siamo testimoni per quello
che è apparso sui giornali e discusso in quest'aula dei ritardi nei
pagamenti perché i "plafond" delle Regioni sono stati superati,
perché il Ministero del tesoro non ha dato via libera all'utilizzo
di certe risorse, perché le Regioni più virtuose hanno dovuto
anticipare con propri fondi le spettanze che dovevano essere
trasferite ai sensi del piano di sviluppo rurale agli agricoltori e
agli allevatori.
Questo disegno di legge va a colmare una lacuna che la Regione
ancora possedeva. Riteniamo tuttavia che alcuni perfezionamenti
possano essere apportati all'articolato, e li abbiamo sintetizzati
in un paio di emendamenti che sono a vostra conoscenza, e che si
riferiscono alle funzioni che svolge l'"AGEA", funzioni di
informazione, di istruttoria e di esecuzione dei pagamenti oltre
che di contabilizzazione e controllo. Funzioni che sono esplicitate
nell'articolo 2 e che vengono affidate attraverso questo disegno di
legge, e che rappresentano il ruolo ampio e importante che svolgerà
questo organismo. A fronte di queste funzioni e di risorse che
vengono trasferite per il funzionamento dell'ente, e che sono
quantificate in euro 1.100.000 annui a decorrere dal 2008, è
necessario che ci siano dei contrappesi. Innanzitutto dovrà esserci
una trasmissione periodica, qui indicata con cadenza annuale,
all'Assessorato regionale dell'agricoltura di una relazione
sull'attività svolta. Chiediamo che questa relazione che viene
trasferita all'Assessore sia estesa per conoscenza alla compente
commissione consiliare in modo che anch'essa possa essere informata
sulle procedure adottate, sulle erogazioni effettuate e sulle
situazioni di abuso o le sanzioni che vengono comminate, perché
all'area sono state conferite delle funzioni di controllo
precise.
Il nostro primo emendamento va in questa direzione, ovvero
estendiamo alla competente commissione consiliare il diritto di
avere una relazione annuale sull'attività che Area Valle d'Aosta
svolge. Il secondo emendamento riguarda l'organo di vertice, che è
la figura del direttore. Come spesso accade nella nostra Regione,
questa figura è sempre e solo una nomina di designazione politica;
ci chiediamo come mai, esistendo una legge del 1995 che stabilisce
delle procedure precise, come quella dell'accesso alla qualifica
dirigenziale stabilita in maniera puntuale dall'articolo 16 di
questa legge, perché l'accesso alla qualifica di dirigente non può
avvenire tramite un naturale, normale e ordinario concorso per
esame. Un concorso al quale accedono tutti coloro che hanno i
requisiti necessari per poter ricoprire l'incarico in
questione.
Chiederemo quindi con un emendamento che il reclutamento del
direttore avvenga con le modalità della legge n. 45/1995; gli altri
commi possono coesistere con quanto proponiamo ma ci sembra che il
comma 2, la nomina con deliberazione della Giunta fra soggetti
dotati di comprovata esperienza e competenza in materia di
organizzazione e amministrazione appartenenti alla qualifica unica
dirigenziale dell'Amministrazione regionale, possa essere
sostituita con l'applicazione integrale dell'articolo 16. Questo
anche perché come si legge all'articolo 1, comma 2, che istituisce
l'Agenzia, l'"Area Valle d'Aosta" è sottoposta alla vigilanza della
Regione: se già la Regione esercita questa funzione di vigilanza,
se già la Regione tramite l'Assessore competente e della III
Commissione, effettua un controllo annuale sulla relazione che
viene periodicamente presentata, ci sembra una situazione di
conflitto di interessi che sia la Regione non solo ad effettuare la
vigilanza, ma anche a designare l'esecutore le funzioni di "Area
Valle d'Aosta".
Con questi 2 emendamenti chiediamo di perfezionare una normativa
di cui condividiamo l'essenza, di cui riteniamo che sia urgente
l'approvazione e di cui l'esigenza è sentita non solo a livello
politico, ma regionale, in particolare a livello della categoria
degli allevatori e degli agricoltori che in questi anni si sono
sempre più assottigliati numericamente, perché le difficoltà del
mercato e i limiti imposti dalla normativa comunitaria rendono
sempre più improba la capacità di resistenza sul mercato di questa
categoria che si deve misurare con situazioni sempre più complesse.
Noi sottoponiamo all'Assessore un'attenzione sugli emendamenti che
presentiamo al disegno di legge in discussione.
Presidente
- La parola al Consigliere Venturella.
Venturella (Arc-VA)
- Anche noi approfittiamo del tempo
concessoci per la discussione generale per illustrare gli
emendamenti che abbiamo presentato.
Volevo sottolineare un fatto: l'A.R.E.A. è un organismo
pagatore, allora reputiamo questo disegno di legge importante e
necessario, anche noi - qui facciamo la dichiarazione di voto -
approveremo il disegno di legge, ma abbiamo la necessità di
proporre 2 emendamenti, che secondo la nostra opinione sono
migliorativi, soprattutto nel senso della trasparenza, della
condivisione e dell'informazione a chi eventualmente fosse
interessato a ricoprire questa carica sia di direttore, con un
procedimento di nomina del Consiglio regionale, che di revisore dei
conti.
Proprio per le funzioni di organismo pagatore, possiamo anche
essere d'accordo in ultima "ratio" con il fatto che il direttore
sia nominato dalla Giunta regionale, ma abbiamo inserito, con
l'emendamento n. 1, il concetto che questa nomina debba essere
preceduta da una procedura di avviso pubblico, per il fatto che
tutti devono essere a conoscenza che esiste la possibilità di
essere nominati come direttori dell'agenzia. In più, proprio perché
la caratteristica dell'"Area" è che un organismo pagatore - come
dice la stessa relazione allegata al disegno di legge -, con questo
organismo ci riserviamo la possibilità di disporre di un valido
ente pagatore a livello locale. Quindi il suo direttore deve essere
nominato previa procedura di avviso pubblico, poi deve avere dei
requisiti particolari, non può essere un qualsiasi signore che ha
qualche requisito - fra questi intanto quelli per l'accesso alla
qualifica dirigenziale dell'articolo 16 della legge n. 45 -, ma che
debba almeno essere in possesso del diploma di laurea specialistica
o conseguito in un corso di durata almeno quadriennale in
discipline economiche e solo economiche. La "ratio" deriva dal
fatto che l'agenzia è un organismo pagatore. Il secondo emendamento
riguarda il Collegio dei revisori. Crediamo che la nomina del
Collegio dei revisori, composto sempre da 3 membri, non sia
competenza della Giunta regionale, ma che debba essere nominato dal
Consiglio regionale nel senso della trasparenza, perché anche se
con voto limitato la minoranza possa avere la possibilità di
scegliere uno dei revisori. Sono 2 gli emendamenti che abbiamo
presentato e su cui aspettiamo la risposta dell'Assessore.
Presidente
- Se nessun altro chiede la parola, dichiaro
chiusa la discussione generale.
La parola all'Assessore all'agricoltura e risorse naturali,
Isabellon.
Isabellon (UV)
- Innanzitutto vista l'importanza - come è
stato riconosciuto dagli interventi precedenti - di questo
provvedimento, vorrei ringraziare i componenti della II e III
Commissione che hanno avuto la sensibilità di esaminare questo
disegno di legge in tempi ristretti. Infatti la procedura
successiva prevede dei passaggi che riguardano anche un percorso
che non ci compete direttamente - è previsto un passaggio a livello
di organismi ministeriali e di controllo da parte della CE, quindi
un percorso che richiede dei tempi da rispettare - di conseguenza
per avere un'approvazione definitiva in tempi brevi era importante
questa rapidità.
Volevo ringraziare i relatori, in particolare per la II
Commissione il collega Fey e la collega Charles, che ha illustrato
anche a nome del Consigliere Fey la relazione; relazione che è
stata molto esaustiva e ha ripreso quelle che sono le finalità, le
procedure e le normative di riferimento che permettono
l'istituzione dell'organismo pagatore e anche gli obiettivi che ci
si pone. Credo di non aver molto da aggiungere, anche per il
rispetto dei tempi di intervento, dato che non farei che ripetere
delle cose già dette.
Credo che passeremo poi ad esaminare anche gli emendamenti
presentati, compreso quello che presentato a nome del Governo. Per
quel che riguarda la nostra posizione in merito agli emendamenti
presentati, questa sarà espressa nel prosieguo dell'esame
dell'articolato.
Presidente
- Passiamo ad esaminare il disegno di
legge.
All'articolo 1 abbiamo l'emendamento n. 1 dell'Assessore
Isabellon.
La parola all'Assessore all'agricoltura e risorse naturali,
Isabellon.
Isabellon (UV)
- Non credo che l'emendamento richieda
delle illustrazioni particolari, ripeto solo il testo proposto:
Emendamento
Al primo periodo del comma 2 dell'articolo 1, dopo la parola
"Agenzia" sono inserite le seguenti: ", ente strumentale della
Regione".
Presidente
- Pongo in votazione l'emendamento
dell'Assessore Isabellon:
Consiglieri presenti, votanti e favorevoli: 33
Il Consiglio approva all'unanimità.
Presidente
- Pongo in votazione l'articolo 1 nel testo
così emendato:
Articolo 1
(Istituzione dell'Agenzia)
1. Ai sensi dell'articolo 3, comma 3, del decreto legislativo
27 maggio 1999, n. 165 (Soppressione dell'AIMA e istituzione
dell'Agenzia per le erogazioni in agricoltura (AGEA), a norma
dell'articolo 11 della legge 15 marzo 1997, n. 59), è istituita
l'Agenzia regionale per le erogazioni in agricoltura della Regione
autonoma Valle d'Aosta/Vallée d'Aoste (AREA VdA), di seguito
denominata Agenzia.
2. L'Agenzia, ente strumentale della Regione, ha personalità
giuridica di diritto pubblico ed è dotata di autonomia
organizzativa, amministrativa, contabile e patrimoniale. L'Agenzia,
riconosciuta secondo le modalità di cui all'articolo 3, comma 2,
del d.lgs. 165/1999, è sottoposta alla vigilanza della Regione, da
attuarsi per il tramite dell'assessorato competente in materia di
agricoltura.
3. L'Agenzia è ente facente parte del comparto unico
regionale ed il rapporto di lavoro del personale è regolato dai
contratti collettivi regionali, stipulati ai sensi degli articoli
37 e seguenti della legge regionale 23 ottobre 1995, n. 45 (Riforma
dell'organizzazione dell'Amministrazione regionale della Valle
d'Aosta e revisione della disciplina del personale), con esclusione
del personale di cui all'articolo 7, il cui rapporto di lavoro
continua ad essere regolato dai contratti collettivi nazionali di
categoria.
Consiglieri presenti, votanti e favorevoli: 33
Il Consiglio approva all'unanimità.
Presidente
- All'articolo 2 abbiamo l'emendamento n. 1
del gruppo "La Casa delle Libertà".
La parola all'Assessore all'agricoltura e risorse naturali,
Isabellon.
Isabellon (UV)
- L'emendamento n. 1 che recita:
Emendamento
Al comma 3 dell'articolo 2 dopo le parole "in materia di
agricoltura" sono aggiunte le seguenti "e alla competente
Commissione consiliare"
... è accoglibile, perché visto i compiti dell'organismo
pagatore, un coinvolgimento annuale della commissione consiliare
sia doveroso, per il ruolo che la commissione svolge per il
controllo degli atti che l'organismo deve effettuare.
Presidente
- Pongo in votazione l'emendamento n. 1 del
gruppo "La Casa delle Libertà":
Consiglieri presenti, votanti e favorevoli: 34
Il Consiglio approva all'unanimità.
Presidente
- Pongo in votazione l'articolo 2 nel testo
così emendato:
Articolo 2
(Funzioni)
1. L'Agenzia svolge le funzioni di organismo pagatore per la
Regione, ai sensi del regolamento (CE) n. 885/2006, della
Commissione, del 21 giugno 2006, recante modalità di applicazione
del regolamento (CE) n. 1290/2005, del Consiglio, del 21 giugno
2005, per quanto riguarda il riconoscimento degli organismi
pagatori e di altri organismi e la liquidazione dei conti del FEAGA
e del FEASR.
2. L'Agenzia, in relazione alle misure finanziate o
cofinanziate dal FEAGA e dal FEASR, svolge le funzioni di seguito
elencate:
a) autorizzazione e controllo dei pagamenti per fissare
l'importo da erogare ai beneficiari conformemente alla normativa
comunitaria, compresi i controlli amministrativi e in loco,
recupero delle somme irregolarmente percepite ed irrogazione delle
sanzioni previste dalla normativa vigente;
b) esecuzione dei pagamenti;
c) contabilizzazione dei pagamenti.
3. L'Agenzia fornisce all'AGEA, ai sensi dell'articolo 3,
comma 5, del d.lgs. 165/1999, tutte le informazioni occorrenti per
le comunicazioni alla Commissione europea e trasmette le prescritte
rendicontazioni periodiche, ai sensi dell'articolo 5, comma 5, del
d.lgs. 165/1999. L'Agenzia trasmette, inoltre, con cadenza annuale,
alla Presidenza della Regione e alla competente Commissione
consiliare, per il tramite dell'assessorato competente in materia
di agricoltura, una relazione sull'attività svolta.
4. All'Agenzia possono essere inoltre affidate le funzioni di
esecuzione dei pagamenti, di contabilizzazione e controllo per ogni
altro aiuto regionale destinato all'agricoltura e allo sviluppo
rurale e, più in generale, al sostegno delle attività economiche,
secondo la normativa vigente. I rapporti reciproci derivanti
dall'attribuzione delle predette funzioni, ivi compresi i compensi
dovuti per la gestione, sono disciplinati da apposita
convenzione.
5. Per l'esercizio delle funzioni attribuitele, l'Agenzia si
avvale, secondo quanto stabilito dall'articolo 5, comma 4, del
d.lgs. 165/1999, dei dati e dei servizi dell'AGEA, del Sistema
informativo agricolo nazionale (SIAN), del Sistema informativo
agricolo regionale (SIAR) e di ogni altro servizio che possa essere
di ausilio o di supporto.
6. L'Agenzia può stipulare apposite convenzioni con i centri
autorizzati di assistenza agricola per l'espletamento delle
attività di cui all'articolo 3bis del d.lgs. 165/1999.
Consiglieri presenti, votanti e favorevoli: 34
Il Consiglio approva all'unanimità.
Presidente
- All'articolo 3 abbiamo l'emendamento n. 2
del gruppo "La Casa delle Libertà" e l'emendamento n. 1 del gruppo
"Arcobaleno".
La parola all'Assessore all'agricoltura e risorse naturali,
Isabellon.
Isabellon (UV)
- Essendo questo argomento già stato
dibattuto in sede di commissione, non essendo stato accolto in sede
di commissione nelle varie formulazioni, propongo di respingere gli
emendamenti presentati.
Presidente
- Pongo in votazione l'emendamento n. 2 del
gruppo "La Casa delle Libertà", che recita:
Emendamento
Il comma 2 dell'articolo 3 è sostituito dal seguente:
"2. Il reclutamento del direttore avviene con le modalità di
cui all'articolo 16 della l.r. 45/1995.".
Consiglieri presenti: 34
Votanti: 19
Favorevoli: 6
Contrari: 13
Astenuti: 15 (Borre, Charles Teresa, Comé, Ferraris, Fiou,
Fontana Carmela, Fosson, Lanièce, Maquignaz, Ottoz, Salzone,
Stacchetti, Vicquéry, Viérin Adriana e Viérin Marco).
Il Consiglio non approva.
Presidente
- Pongo in votazione l'emendamento n. 1 del
gruppo "Arcobaleno", che recita:
Emendamento
Il comma 2 dell'articolo 3 è sostituito dal seguente:
"2. Il direttore è nominato con deliberazione della Giunta
regionale, previa procedura di avviso pubblico, tra soggetti in
possesso del diploma di laurea specialistica o del diploma di
laurea conseguito in un corso di durata almeno quadriennale in
discipline economiche, dotati di comprovata esperienza e competenza
in materia di organizzazione ed amministrazione appartenenti alla
qualifica unica dirigenziale dell'Amministrazione regionale o di
altri enti del comparto unico regionale o, se esterni, in possesso
dei requisiti di cui all'articolo 16, comma 2, della l.r.
45/1995.".
Consiglieri presenti: 34
Votanti: 24
Favorevoli: 7
Contrari: 17
Astenuti: 10 (Borre, Comé, Ferraris, Fiou, Lanièce, Ottoz,
Stacchetti, Vicquéry, Viérin Adriana e Viérin Marco).
Il Consiglio non approva.
Presidente
- Pongo in votazione l'articolo 3:
Consiglieri presenti, votanti e favorevoli: 33
Il Consiglio approva all'unanimità.
Presidente
- All'articolo 4 c'è l'emendamento n. 2 del
gruppo "Arcobaleno", che recita:
Emendamento
Il comma 1 dell'articolo 4 è sostituito dal seguente:
"1. Il collegio dei revisori è composto da 3 membri, iscritti
al registro dei revisori contabili, nominati dal Consiglio
regionale con il metodo del voto limitato, entro sessanta giorni
dall'entrata in vigore della presente legge."
Lo pongo in votazione:
Consiglieri presenti: 34
Votanti: 23
Favorevoli: 7
Contrari: 16
Astenuti: 11 (Borre, Comé, Ferraris, Fiou, Lanièce, Ottoz,
Salzone, Stacchetti, Vicquéry, Viérin Adriana e Viérin Marco).
Il Consiglio non approva.
Presidente
- Pongo in votazione l'articolo 4:
Consiglieri presenti, votanti e favorevoli: 34
Il Consiglio approva all'unanimità.
Presidente
- Pongo in votazione l'articolo 5:
Consiglieri presenti, votanti e favorevoli: 34
Il Consiglio approva all'unanimità.
Presidente
- Pongo in votazione l'articolo 6:
Consiglieri presenti, votanti e favorevoli: 34
Il Consiglio approva all'unanimità.
Presidente
- Pongo in votazione l'articolo 7:
Consiglieri presenti, votanti e favorevoli: 34
Il Consiglio approva all'unanimità.
Presidente
- Pongo in votazione l'articolo 8:
Consiglieri presenti, votanti e favorevoli: 34
Il Consiglio approva all'unanimità.
Presidente
- Pongo in votazione l'articolo 9:
Consiglieri presenti, votanti e favorevoli: 34
Il Consiglio approva all'unanimità.
Presidente
- Pongo in votazione l'articolo 10:
Consiglieri presenti, votanti e favorevoli: 34
Il Consiglio approva all'unanimità.
Presidente
- Pongo in votazione la legge nel suo
complesso:
Consiglieri presenti, votanti e favorevoli: 34
Il Consiglio approva all'unanimità.
Presidente
- La seduta è sospesa, riprenderà domattina
alle ore 9.
La seduta è tolta.
---
La seduta termina alle ore 20,13.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK