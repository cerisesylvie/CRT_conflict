Consiglio Regionale della Valle d'Aosta - Oggetto del Consiglio n. 217 del 13 novembre 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
LAVORO
Politica del lavoro
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 217 del 13 novembre 2013 - Resoconto
OGGETTO N. 217/XIV - Interrogazione a risposta immediata:
"Ipotetico disimpegno delle risorse provenienti dal Fondo sociale
europeo da destinare alle politiche del lavoro".
Président -
Pour l'illustration, la parole au collègue
Ferrero.
Ferrero (M5S) -
Grazie Presidente.
C'era già stato un allarme in primavera da parte del
rappresentante della Commissione europea, Maurizio Corradetti, sul
rischio che correva la Valle d'Aosta di perdere diversi milioni di
euro se non avesse rispettato le regole e le procedure fissate per
poter spendere parte di quei soldi del Fondo sociale europeo, i
famosi "FSE". Adesso il Movimento Cinque Stelle chiede solo che sia
fatta chiarezza da parte della Presidenza della Regione per sapere
se si tratta soltanto di voci giornalistiche - e quindi possiamo
stare tranquilli -, oppure se, come risulterebbe a noi
ufficiosamente, stiamo veramente rischiando di perdere - ma
qualcuno dice che sono già persi - dai 3.500.000 ai 4.000.000 di
euro. Noi quindi chiediamo lumi su questa questione, perché, se
questo fosse effettivamente vero, mentre si taglia, da una parte,
con la motosega sulle spese sociali il bilancio della Regione,
dall'altra, vediamo sfumare dei milioni di euro così per - è stata
definita dal Coordinatore della struttura - una situazione
pregressa molto difficile della struttura, struttura che doveva
occuparsi e che evidentemente non sarebbe stata in grado di
occuparsi adeguatamente della questione...questo sarebbe in questo
periodo effettivamente imperdonabile. Sbagliare ovviamente capita a
tutti, ma noi vogliamo capire cosa è successo in questo caso
veramente. Prima di fare quindi supposizioni, preferisco sentire
qual è la risposta del Governo regionale, che spero ci dica che si
tratta effettivamente di una bufala giornalistica del tipo di
quella degli oltre 500 milioni di euro per la ferrovia, annunciati
e smentiti nel giro di due giorni in una logica di apparizioni e
sparizioni che avevamo già definito precedentemente. Grazie.
Président -
Pour la réponse, la parole à l'Assesseur
Marquis.
Marquis (SA) -
Grazie. In questo primo scorcio di
legislatura, colleghi del Movimento Cinque Stelle, ho potuto
apprezzare l'attenzione e la sensibilità che ponete su questa
materia. La
question time
che avete sottoposto oggi
all'attenzione dell'Assemblea, ci consente di fare chiarezza su
quest'argomento, oggetto di trattazione negli scorsi giorni su una
testata on line a seguito della diffusione e pubblicazione di dati
di provenienza nazionale.
Sulla gestione dei programmi europei cofinanziati, in
particolare sul Fondo sociale europeo, per le sue peculiarità,
posso dire che ci sono grandi difficoltà gestionali che sono
rappresentate anche su scala nazionale, tanto che a livello
centrale ci si sta ponendo il problema di come riuscire ad evitare
il non utilizzo delle risorse messe a disposizione per questi
programmi. Tuttavia, il nostro programma, a differenza di quelli di
altre Regioni, che attualmente si vedono a rischio di disimpegno,
non ha problemi di avanzamento della spesa, ma dei relativi
controlli a seguito della predisposizione dei numerosi progetti che
concorrono a formarlo. Tengo ad evidenziare che i progetti che
fanno parte di questo programma sono circa 3.600, per un
controvalore complessivo che ammonta a 64.300.000 euro. Al 31
agosto erano già stati impegnati 63.600.000, quindi possiamo dire
che a livello di impegni, nonostante il programma abbia una durata
del sessennio più due anni di coda, quindi ha ancora la validità
per gli anni 2014-2015, gli impegni sono stati già pressoché
conclusi, però - a titolo esemplificativo per far prendere
coscienza della mole di attività che questa gestione comporta -
evidenzio che i soggetti destinatari di queste azioni ricomprese
nel piano sono circa 19.600 cittadini. Ad oggi i progetti che sono
stati liquidati e saldati, e quindi che hanno visto concluso il
loro iter nell'interezza, ammontano a circa al 53 percento di
quelli ricompresi nel piano. Rimane ancora in questi due anni di
coda gestionale contabile-amministrativa del piano 2007-2013 da
completare la gestione del 47 percento dei progetti e delle
pratiche attivate.
Gli uffici competenti sono sottoposti chiaramente ad un impegno
di carattere straordinario per affrontare quest'oneroso compito e
grande attenzione è stata posta sin dall'inizio della legislatura
su quest'argomento anche attraverso la creazione di una nuova
struttura dirigenziale preposta proprio al raggiungimento di
quest'obiettivo prefissato. Il target nazionale di spesa da
raggiungere al 31 ottobre 2013 ammontava ad euro 35.856.000, ovvero
al 55,78 percento del totale del programma. La spesa certificata in
pari data corrispondeva a 31.404.000 che era pari...
Presidente -
Chiuda Assessore...
Marquis (SA) -
...al 48,86 percento del totale del
programma. Occorre quindi evidenziare che il target nazionale non
comporta un disimpegno finanziario, ma è stato posto dallo Stato
per controllare e sollecitare l'andamento gestionale del
programma...
Presidente -
Concluda Assessore...
Marquis (SA) -
...mi avvio a chiudere...il target di
spesa comunitario che è assolutamente necessario raggiungere entro
il 31 dicembre 2013 al fine di evitare il disimpegno automatico dei
fondi...
Presidente -
Concluda Assessore...
Marquis (SA) -
...che non sono utilizzati, è di
38.188.000, pari al 59,41 percento dell'ammontare del piano.
Rispetto quindi alla fotografia fatta al 31 ottobre...
Presidente -
No, collega, voglia concludere...
Marquis (SA) -
...occorrono ancora certificare 6.784.000,
quest'obiettivo ci appare raggiungibile attraverso il varo
prossimo...
Presidente -
Grazie collega, concluda perché siamo fuori
limite del tempo...
Marquis (SA) -
...del piano...
Presidente -
Ne dia copia magari...
Marquis (SA) -
...vi lascio la copia, comunque riteniamo
che sia raggiungibile l'obiettivo prefissato. Grazie.
Presidente -
Grazie. Per la replica, la parola al collega
Ferrero.
Ferrero (M5S) -
Ringrazio l'Assessore, al quale poi
ovviamente richiederò i dati.
Evidentemente c'è un problema che è reale o c'è stato comunque
nell'ambito della struttura e qui ovviamente una punta di polemica
non ci può che non essere, se il precedente Coordinatore, Roberto
Vicquéry, invece di malmenare i suoi funzionari ed essere
condannato in primo grado, avesse utilizzato maggior diligenza nel
gestire il proprio Dipartimento, sostanzialmente avesse fatto
semplicemente il suo lavoro, forse non ci saremmo persi o non
rischieremmo ormai...possiamo dire una parte di milioni di euro
abbiamo capito che andranno comunque persi! Di conseguenza, c'è da
fare un ragionamento sul potenziamento della struttura, sappiamo
che Vicquéry è già stato rimosso, questo è stato un gesto che noi
abbiamo apprezzato, perché evidentemente, dai risultati che sono
stati conseguiti, possiamo solo essere contenti di quanto è stato
fatto!
Presidente -
Grazie. Punto 3.2 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK