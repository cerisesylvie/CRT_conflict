Consiglio Regionale della Valle d'Aosta - Oggetto del Consiglio n. 1258 del 5 aprile 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 1258 del 5 aprile 2000 - Resoconto
OGGETTO N. 1258/XI Concessione di un contributo di lire
49.000.000 all'Associazione "Esprit de Frontière" di Aosta, per
l'organizzazione della manifestazione "Fumetti di frontiera - BD de
Frontière", ai sensi della legge regionale 20 agosto 1993, n. 69.
Impegno di spesa.
Deliberazione Il Consiglio
Premesso che la legge regionale 20 agosto 1993, n. 69 disciplina
la concessione di contributi a favore di associazioni ed enti
pubblici e privati per attività ed iniziative a carattere
culturale, scientifico ed artistico, ed in particolare
l’articolo 3 regolamenta
l’assegnazione di contributi per manifestazioni
culturali e scientifiche;
Preso atto che l’Associazione "Esprit de
Frontière" di Aosta ha presentato, con lettera pervenuta in data 16
febbraio 2000, una richiesta tendente ad ottenere un contributo per
l’organizzazione della manifestazione "Fumetti di
frontiera - BD de Frontière" in programma a La Salle dal 2 al 4
giugno 2000;
Considerato che la prima edizione
dell’iniziativa, svoltasi nei mesi di gennaio e
febbraio 1999 ad Aosta, ha riscosso grande successo ospitando tra
gli altri cinque tra i massimi esponenti del fumetto italiano ed
internazionale: Castelli, Giardino, Manara, Mastantuono e
Silver;
Rilevato che lo scopo dell’iniziativa è quello di
favorire la conoscenza reciproca tra il fumetto italiano e quello
franco-belga, offrendo inoltre l’opportunità di
trasformare la cittadina di La Salle in luogo fiabesco, colorato da
una scenografia fumettistica, per accogliere i visitatori e gli
oltre 500 alunni delle scuole elementari valdostane che hanno
aderito all’iniziativa;
Reso noto che i punti salienti del programma sono i
seguenti:
- cinque importanti mostre dedicate alla Disney, agli ospiti
stranieri di Francia e Belgio, ai due ospiti italiani, a un gruppo
di autori emergenti e un percorso didattico sulla creazione di un
fumetto;
- una sesta mostra, dedicata ad un’avventura di
Topolino, sarà allestita nella saletta di Punta Hellbronner delle
Funivie Monte Bianco, che effettueranno sconti del 50 per cento
sulla salita per i visitatori del Festival;
- incontri, dibattiti e tavole rotonde con gli ospiti, un gruppo
di autori di fama internazionale, uno spettacolo musicale con i
"Trouveur Valdoten", il cinema all’aperto e la
serata di consegna dei premi con Lello Arena e Vincenzo Mollica;
ogni inaugurazione di mostra prevederà un incontro con gli autori,
mentre un grande pupazzo raffigurante la marmotta Bianca allieterà
i più piccoli;
Appurato che la manifestazione può contare su contributi per un
totale di Lire 48.000.000 circa così ripartiti:
- Comune di La Salle Lire 20.000.000
- Comunità Montana Valdigne Mont Blanc Lire 10.000.000
- Le Sorgenti "Monte Bianco" Lire 17.000.000
- Le Funivie del Monte Bianco Lire 1.000.000;
Rilevato che il preventivo definitivo delle spese, presentato in
data 16 febbraio 2000, ammonta a Lire 98.400.000, così
ripartite:
- direzione artistica Lire 21.000.000
- organizzazione, logistica e varie Lire 10.700.000
- servizio fotografico Lire 500.000
- spese di organizzazione (interprete, telefono,
posta,collegamento internet, cataloghi) Lire 11.804.000
- spese di ospitalità Lire 25.248.000
- trasporto materiale, assicurazione ecc. Lire 7.248.000
- premi Lire 4.182.000
- pubblicità Lire 10.139.000
- affitto film e spettacolo musicale Lire 2.000.000
- scenografia Lire 5.579.000;
Atteso che il Servizio Attività Culturali
dell’Assessorato dell’Istruzione e
della Cultura ha provveduto all’istruttoria ed alla
valutazione della domanda ritenendola ammissibile a contributo, ai
sensi dell’articolo 3 comma 3 e
dell’articolo 8 comma 1 della legge regionale 20
agosto 1993, n. 69;
Tenuto conto della validità culturale
dell’iniziativa, la Giunta, su proposta
dell’Assessore all’Istruzione e alla
Cultura, ritiene pertanto opportuno aderire alla richiesta mediante
la concessione, ai sensi dell’articolo 3 comma 1
della legge regionale 20 agosto 1993, n. 69, di un contributo di
Lire 49.000.000, corrispondente al 50 per cento circa della spesa
preventivata;
Visto l’obiettivo gestionale 120102 - gestione
dei finanziamenti a enti e privati per
l’organizzazione di iniziative culturali e
scientifiche;
Richiamata la deliberazione della Giunta regionale n. 25 in data
13 gennaio 2000 concernente l’approvazione del
bilancio di gestione per l’anno 2000 e per il
triennio 2000/2002, con attribuzione alle strutture dirigenziali di
quote di bilancio e degli obiettivi gestionali correlati e di
disposizioni applicative;
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto a controllo;
Visto il parere favorevole rilasciato dal Capo Servizio Attività
Culturali dell’Assessorato
dell’Istruzione e della Cultura, ai sensi del
combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, in ordine
alla legittimità della presente deliberazione;
Visto l'articolo 8, comma 2 della legge regionale n. 69/1993 e
l’articolo 3, comma 1, lettera m) della legge
regionale 7 dicembre 1979, n. 66, in ordine alla competenza del
Consiglio regionale;
Delibera
1) di approvare, ai sensi dell’articolo 3 comma 1
della legge regionale 20 agosto 1993, n. 69, la concessione
all’Associazione "Esprit de Frontière" di Aosta
(C.F. 91039260079) di un contributo massimo di Lire 49.000.000
(quarantanovemilioni), in percentuale non superiore al 50 per cento
delle spese preventivate ed effettivamente sostenute e
correttamente documentate e, comunque, in misura non superiore alla
differenza tra le entrate e le uscite effettive, per
l’organizzazione della manifestazione "Fumetti di
frontiera - BD de Frontière" in programma a La Salle dal 2 al 4
giugno 2000;
2) di approvare ed impegnare la spesa di Lire 49.000.000
(quarantanovemilioni) con imputazione al capitolo 57260 del
bilancio di previsione della Regione per l’anno 2000
("Contributi ad enti e ad associazioni culturali ed educativi per
manifestazioni ed iniziative culturali e scientifiche") richiesta
n. 3510, che presenta la necessaria disponibilità di fondi;
3) di disporre che alla liquidazione si provveda ai sensi
dell’articolo 58 della legge regionale 27 dicembre
1989, n. 90 e successive modificazioni in applicazione
dell’articolo 9 della legge regionale 20 agosto
1993, n. 69;
4) di prendere atto che il contributo in questione non è
soggetto alla ritenuta d’acconto del 4 per cento
prevista dal D.P.R. n. 600 del 29 settembre 1973.
Président
Je soumets au vote la délibération:
Conseillers présents: 23
Votants: 20
Pour: 20
Abstentions: 3 (Beneforti, Curtaz, Squarzino Secondina)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK