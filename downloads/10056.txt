Consiglio Regionale della Valle d'Aosta - Oggetto del Consiglio n. 1049 del 28 febbraio 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1049 del 28 febbraio 1990 - Resoconto
OGGETTO N. 1049/IX - Stato delle procedure per
l’erogazione dei finanziamenti regionali per i mutui
per la casa. (Interpellanza).
Presidente - Do lettura dell’interpellanza
presentata dai Consiglieri Tonino, Mafrica e Bajocco:
INTERPELLANZA
Avuta notizia che non sarebbero ancora iniziati i sopralluoghi
per la valutazione degli alloggi per i quali è stata presentata
richiesta di mutuo entro il 30 giugno 1989, ai sensi della legge
76/84;
Ricordato che i finanziamenti finora stanziati non sono
sufficienti neppure per le domande presentate nel 1988;
i sottoscritti Consiglieri regionali del Gruppo comu-nista
interpellano
gli Assessori competenti per sapere:
1) quante sono le domande da finanziare rispettivamente per il
primo semestre 1989, per il secondo semestre 1989 e per gli anni
precedenti;
2) quali motivi hanno finora impedito di iniziare i sopralluoghi
di valutazione relativi alle domande del primo semestre 1989;
3) se la Giunta ha già avviato le procedure necessarie per il
finanziamento delle domande presentate nell’anno
1989.
Presidente
- Ha chiesto di illustrare
l’interpellanza il Consigliere Bajocco, ne ha
facoltà.
Bajocco (PCI)
- Non è la prima volta che il Gruppo del
Partito Comunista presenta interpellanze e interrogazioni su questo
problema.
Facendo parte di questa Commissione, esaminando con attenzione
tutte le domande che vengono presentate, da parte nostra
c’è un forte scrupolo per evitare che le pratiche
non siano complete e fino adesso mi sembra che almeno la
Commissione lavori su questo terreno.
Qui abbiamo una legge che dà dei contributi per la prima casa e
questa legge è rimasta ferma al 1989. Questa gente sta aspettando,
certi hanno già bloccato degli alloggi, stanno pagando interessi
fortissimi per non perdere la casa e noi ritardiamo perchè diciamo
che la legge non è finanziata, non ci sono i soldi per coprire le
domande.
Pertanto rivolgo l’invito alla Giunta, perchè
questa legge sia finanziata semestralmente come si deve.
Abbiamo dei forti ritardi; non vengono fatti dei sopralluoghi
per queste domande, perchè l’Assessore forse ritiene
che, non essendo ancora finanziati questi mutui, evitiamo e
ritardiamo sempre di più. Invito l’Assessore, la
Giunta stessa a rivedere questi problemi, perchè i sopralluoghi
siano fatti immediatamente e i finanziamenti ci siano al momento
giusto.
Siamo in ritardo per il primo e il secondo semestre 1989; presto
dovremo esaminare il primo semestre 1990 e non abbiamo ancora dato
corso alle domande dell’anno precedente. Invito
pertanto la Giunta a prendere a cuore seriamente questo problema;
non facciamo come per i biglietti per gli anziani, che stanno
ancora aspettando: entro febbraio la Commissione doveva riunirsi
per darci una risposta e siamo ancora al punto di partenza.
Presidente
- Ha chiesto di parlare
l’Assessore ai Lavori Pubblici Fosson, ne ha
facoltà.
Fosson (DC)
- Ci sono due precise richieste da parte del
Consigliere Bajocco, alle quali darò una risposta puntuale.
Le pratiche relative agli anni antecedenti il 1989, quindi le
pratiche relative a tutto il secondo semestre 1988 che sono
giacenti presso l’Assessorato dei Lavori Pubblici,
sono circa 200 e sono relative a finanziamenti di lavori di nuova
costruzione o di recupero, quindi si tratta di lavori in corso per
i quali non si è provveduto ancora a liquidare la pratica, perchè
la liquidazione avviene per stati di avanzamento, o al limite,
anche nel caso di acquisto di nuova costruzione, avviene quando
effettivamente l’alloggio esiste ed ha la sua
abi-tabilità.
Darò dei dati numerici: relativamente al secondo semestre 1987
sono ancora da erogare 2 miliardi 445 milioni; al primo semestre
1988 3 miliardi 640 milioni; al secondo semestre 1988 9 miliardi
658 milioni 600mila. C’è poi il finanziamento
relativo alle cooperative sempre di questo periodo ancora da
erogare per 800 milioni. Il totale è di 16 miliardi 548 milioni
600mila.
Le pratiche relative al primo semestre 1989, quelle delle quali
abbiamo approvato la graduatoria definitiva alcune settimane fa in
Giunta, sono 323 per un importo di 24 miliardi 703 milioni
500mila.
Il totale complessivo è di 41 miliardi 252 milioni 100mila.
Le pratiche relative al secondo semestre 1989, per il quale la
scadenza era stata posticipata al 30 o 31 gennaio del 1990, sono
pervenute in numero di 726 e costituiscono il primato assoluto di
tutti i semestri degli anni precedenti; attualmente sono in corso
di istruttoria presso gli uffici.
Posso assicurare che i sopralluoghi relativi alle pratiche del
primo semestre 1989, quello del quale abbiamo approvato la
graduatoria definitiva, saranno iniziati nel giro di alcune
settimane. Abbiamo alcuni controlli sulle cooperative che tengono
impegnati gli uffici, terminati i quali si procederà ai
sopralluoghi relativi alle pratiche del primo semestre 1989.
Posso assicurare, d’altra parte, che la Giunta
sta avviando le procedure necessarie per il finanziamento delle
domande in maniera che ci sia una corrispondenza fra la
presentazione delle pratiche completate presso
l’Assessorato ai Lavori Pubblici alla Finaosta e la
copertura finanziaria data alla Finaosta stessa per erogare i
mutui, affinchè non ci siano sfasature fra il momento del
sopralluogo e del completamento della fase preliminare della
pratica e la fase successiva del finanziamento.
Presidente
- Ha chiesto di parlare il Consigliere
Bajocco, ne ha facoltà.
Bajocco (PCI)
- Come abbiamo sentito
dall’Assessore, abbiamo ancora 200 domande del 1988
ed abbiamo ancora da finanziare parte del 1987; per poter
finanziare tutto il 1988 e il primo semestre 1989 occorrono 41
miliardi.
Se andiamo avanti come abbiamo fatto fino adesso, quei poveri
diavoli del primo semestre 1989 dovranno aspettare nel 1993 per
poter beneficiare di questi contributi.
Ora, ho detto questo in modo piuttosto cattivo, non è che
arriveremo al 1993, ma se andiamo avanti in questa situazione
arriveremo sicuramente al 1993.
Invito di nuovo la Giunta, proprio perchè questa gente aspetta
la casa, a sollecitare le pratiche che vi sono del primo semestre
1989, in modo che questi sopralluoghi vengano fatti il più presto
possibile, e a vedere di finanziare questi mutui, di finanziarli
tutti. Invito altresì la Giunta a tenere in considerazione le 700 e
più domande che sono già state presentate per il secondo semestre
1989, perchè anche quel grande gruppo di domande siano finanziate
tutte; che non pensi di finanziare solo quella parte in base alla
disponibilità del denaro in bilancio, altrimenti non facciamo di
sicuro una buona politica sulla casa. Vi invitiamo a tenere in
considerazione questo aspetto.
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK