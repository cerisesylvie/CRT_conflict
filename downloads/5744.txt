Consiglio Regionale della Valle d'Aosta - Oggetto del Consiglio n. 167 del 25 novembre 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 167 del 25 novembre 1983 - Resoconto
OGGETTO N. 167/VIII - VIOLAZIONI NORMATIVE DA PARTE
DELL'AMMINISTRAZIONE DELIA UNITA' SANITARIA LOCALE DELLA VALLE DI
AOSTA. (Interrogazione con risposta scritta).
PRESIDENTE
: Do lettura dell'interrogazione con risposta
scritta presentata dal Consigliere Baldassarre:
INTERROGAZIONE CON RISPOSTA SCRITTA
Venuto a conoscenza della lettera prot. n. 28/83 a firma del
Presidente del Collegio dei Revisori dei Conti dell'U.S.L. ed
indirizzata:
- al Presidente del Comitato di Gestione U.S.L., Dr. Roberto
Vicquéry;
- al Coordinatore Amministrativo della U.S.L., Dr. Alberto
Morelli;
- al Coordinatore Sanitario dell'U.S.L., Dr. Piercarlo
Barbero;
- al responsabile del Servizio Economico -Finanziario
dell'U.S.L. della Valle d'Aosta;
nella quale si recita quanto segue:
IL COLLEGIO DEI REVISORI DEI CONTI
- viste ed esaminate, nella sua seduta del 19 settembre 1983, le
deliberazioni del Comitato di gestione dell'U.S.L della Valle
d'Aosta nn. 166 e 167 del 14.2.1983, concernenti la corresponsione
al personale sanitario medico del presidio ospedaliero di Aosta di
un acconto sulle compartecipazioni spettanti per prestazioni
sanitarie effettuate nell'anno 1982;
- dato atto che tali deliberazioni sono state annullate dalla
Commissione regionale di controllo con decreti numeri 4029 e 4030
del 22.3.1983;
- constatato che, malgrado l'annullamento, alle deliberazioni è
stato dato corso in violazione delle norme di carattere generale di
cui all'art. 32 della L.R. 22.12.1980, n. 61 e della norma
specifica prevista dall'ultimo comma dell'art. 33 della stessa
legge;
- visto l'ordine di servizio emesso dal Presidente del Comitato
di Gestione in data 10.3.1983 (prot. n. 1309/7);
- viste le precise responsabilità attribuibili
all'amministratore e ai responsabili dell'ufficio di direzione, ai
sensi dell'art. 48 della citata legge regionale;
- viste anche le responsabilità attribuibili al titolare
dell'ufficio economico finanziario, ai sensi dell'articolo 49;
- visti gli artt. 50 e 51 della legge stessa;
- rilevato che l'esenzione di responsabilità di cui all'ultimo
comma dello art. 51, se può, pur con fondati dubbi, applicarsi a
carico dei dipendenti che hanno eseguito l'ordine di procedere ai
pagamenti di cui si tratta ma non esime gli amministratori ed i
responsabili dell'ufficio di direzione delle responsabilità
enunciate;
diffida
Il Presidente del Comitato di gestione dell'U.S.L. e i
responsabili dell'ufficio di direzione dell'U.S.L. a dare corso a
spese non preventivamente assunte con regolari deliberazioni
divenute esecutive;
invita
il titolare dell'ufficio economico-finanziario a non dare
corso a pagamenti di spese conseguenti a deliberazioni non divenute
esecutive;
suggerisce
- al Comitato di Gestione di adottare, non oltre 30 giorni dalla
presente notifica, atto idoneo a sanare i pagamenti effettuati ai
sensi delle deliberazioni annullate di cui si tratta;
- al coordinatore amministrativo di portare a conoscenza la
presente pronuncia ai responsabili dell'ufficio di direzione.
Tutto ciò premesso il sottoscritto Consigliere
regionale
INTERROGA
Il Presidente della Giunta regionale affinchè
comunichi:
1) i nominativi dei responsabili delle violazioni normative
riportate nella diffida di cui sopra;
2) quali provvedimenti sono stati messi in atto onde consentire
una amministrazione corretta dell'U.S.L.
PRESIDENTE
: E' stata data risposta scritta con lettera n.
1059 del 9.11.1983.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK