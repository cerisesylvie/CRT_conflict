Consiglio Regionale della Valle d'Aosta - Oggetto del Consiglio n. 1731 del 20 dicembre 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
OPERE PUBBLICHE
Precedente
Successivo
Resoconto integrale del dibattito dell'aula
Oggetto del Consiglio n. 1731 del 20 dicembre 1995 - Resoconto
SEDUTA POMERIDIANA DEL 20 DICEMBRE 1995
OGGETTO N. 1731/X Approvazione del progetto e dell'appalto a
licitazione privata e finanziamento dei lavori di sistemazione del
complesso immobiliare sito in località Grande Charrière in Comune
di Saint-Christophe da destinare a sede dell'Assessorato regionale
agricoltura, forestazione e risorse naturali. Approvazione ed
impegno di spesa.
Deliberazione Il Consiglio
Richiamata la deliberazione del Consiglio regionale n. 1150/X
del 25 gennaio 1995 con la quale si approvava il programma dei
lavori pubblici per l'anno 1995 con riferimento al triennio
1995/1997 tra i quali i lavori di sistemazione del complesso
immobiliare sito in località Grande Charrière del Comune di
Saint-Christophe da destinare a sede dell'Assessorato regionale
Agricoltura, Forestazione e Risorse Naturali per un importo di lire
9.800.000.000 nel triennio;
Richiamato l'atto della Giunta regionale n° 10324 del 10
dicembre 1993 con il quale si incaricavano per la progettazione
della sistemazione del complesso immobiliare predetto il Dott.
Arch. Paolo Varetti ed i Periti Industriali Giovanni Sacco e Trèves
Roberto, facenti parte dello studio associato "SINPROVAL";
Richiamata la deliberazione della Giunta regionale n. 8779 del 4
novembre 1994, con la quale si approvava il progetto di massima dei
lavori di cui trattasi;
Preso atto che il progetto esecutivo comprende i seguenti
elaborati:
Opere edili:
- Relazione
- Documentazione fotografica
- A1 Stato attuale struttura - Forometria,
- A2 Stato attuale struttura - Forometria,
- A3 Stato attuale struttura - Forometria,
- A4 Stato attuale struttura - Forometria,
- A5 Pianta piano interrato - Lato Nord,
- A6 Pianta piano interrato - Lato Sud,
- A7 Pianta piano terreno - Lato Sud,
- A8 Pianta piano terreno - Lato Nord,
- A9 Pianta piano primo - Lato Nord,
- A10 Pianta piano primo - Lato Sud,
- A11 Pianta della copertura,
- A12 Sezione A-A,
- A13 Sezione B-B,
- A14 Prospetto Sud - Prospetto Nord,
- A15 Prospetto Ovest - Prospetto Est,
- A16 Prospetti - Sezioni interni - Ovest e Nord,
- A17 Prospetti - Sezioni interni - Est e Sud,
- A18 Pianta pavimenti piano interrato,
- A19 Pianta pavimenti piano terreno,
- A20 Pianta pavimenti piano primo,
- A21 Pianta controsoffitti piano interrato,
- A22 Pianta controsoffitti piano terreno,
- A23 Pianta controsoffitti piano primo,
- A24 Particolare scala - piante e sezioni,
- A25 Particolare servizi handicappati,
- A26 Tetto struttura - pianta, prospettiva e particolari,
- A27 Tetto struttura - prospetto, prospettiva e
particolari,
- A28 Particolari costruttivi piano interrato,
- A29 Particolari costruttivi piano terreno,
- A30 Particolari costruttivi piano primo,
- A31 Particolari setti divisori cartongesso e
serramenti/cartongesso,
- A32 Particolare raccordo pavimento torrette piano terreno e
piano primo,
- A33 Particolari tettoia di ingresso,
- A34 Abaco serramenti esterni,
- A35 Serramento continuo a taglio termico,
- A36 Particolare serramento tetto a piramide,
- A37 Casellario serramenti interni,
- A38 Particolari porte interne uffici,
- A39 Particolare rampa handicappati,
- A40 Sistemazioni esterne,
cemento armato:
- CA1 Pianta copertura - cemento armato,
- CA2 Pianta piano primo - cemento armato,
- CA3 Pianta piano terreno - cemento armato,
- CA4 Pianta piano interrato - cemento armato,
- CA5 Pianta piano interrato - fondazioni - cemento armato,
- CA6 Tettoia d'ingresso - opera in cemento armato,
- CA7 Vasche reflui laboratorio - opere in cemento armato,
- CA8 Particolari costruttivi opere strutturali per gruppi
frigoriferi,
- CA9 Particolari setti vano scale,
- CA10 Particolari setti vano ascensore,
- CA11 Particolari costruttivi muri di contenimento accesso sala
polivalente,
- CA12 Particolari costruttivi rampa accesso sala
polivalente,
- CA15 Sezioni P-P T-T W-W V-V,
- CA16 Sezioni O-O N-N,
- CA17 Sezioni L-L M-M Q-Q R-R,
- CA18 Sezioni A-A B-B,
- CA19 Sezioni C-C D-D,
- CA20 Armatura pilastri,
- FE1 Disposizione armatura solai copertura ascensore,
- FE2 Solaio copertura,
- FE3 Solaio primo piano zona ascensore,
- FE4 Solaio primo piano zona scale,
- FE5 Solaio piano terreno zona ascensore,
- FE6 Solaio piano terreno zona scale,
- FE7 Solaio di servizio piano interrato e autorimessa,
- RELca Relazione di calcolo opere in c.a.,
- RELpav Relazione di calcolo pavimentazione in c.a.,
- CTEca Condizioni tecniche di esecuzione opere in c.a.
impianto termico:
- T1 Canali di distribuzione aria - piano interrato,
- T2 Canali di distribuzione aria - viste - piano interrato,
- T3 Canali di distribuzione aria in c.t.a. - piano
interrato,
- T4 Canali di distribuzione aria - uffici e laboratori -
p.t.,
- T5 Canali di distribuzione aria - viste - p.t.,
- T6 Canali di distribuzione aria - viste zone uffici -
p.t.,
- T7 Canali di distribuzione aria - p. 1°
- T8 Canali di distribuzione aria - viste - p. 1 °,
- T9 Canali di distribuzione aria - zona lucernai - p. 1 °,
- T10 Canali di distribuzione aria - tronchetto di aspir. ed
expir. - piano copertura,
- T11 Schema di centrale trattamento aria,
- T12 Schema di regolazione g.t.a. - ambienti,
- T13 Reti idrauliche g.t.a./ventilconvettori/radiatori- p.
interrato,
- T14 Reti idrauliche - dorsali - ventilconvettori/radiatori -
p.t.,
- T15 Reti idrauliche - dorsali -ventilconvettori/radiatori- p.
l °,
- T16 Centrale termica - piante e sezioni,
- T17 Schema impianti - centrale termica - sottostazione
c.t.a.,
- T18 Schema aria compressa - umidificazione c.t.a.,
- T19 Quadro elettrico centrale trattamento aria,
- T20 Quadro elettrico centrale termica,
- T21 Linee elettriche di potenza c.t.a. - c.t.,
- T22 Rete idrica - p. interrato,
- T23 Rete antincendio - p. interrato,
- T24 Rete idrica antincendio - p. t.,
- T25 Rete idrica antincendio - p. 1°,
- T26 Schema impianto idrico - centrale idrica,
- T27 Rete di scarico - pluviali - p. interrato,
- T28 Rete di scarico - p. interrato,
- T29 Rete di scarico - p. t.,
- T30 Rete di scarico - p. 1 °,
- T31 Quadro elettrico sistema di stoccaggio acque
laboratorio,
- T32 Reti gas - schemi - p. t.,
- T33 Particolari costruttivi rete aeraulica,
- T34 Particolari costruttivi rete idraulica,
- T35 Planimetria,
- L10 Relazione isolamento termico legge 10/91,
- UNI9615 Dimensionamento camino,
- CTEter Prescrizioni tecniche impianto termico.
impianto elettrico:
- E1 Distribuzione linee SIP ed ENEL,
- E1A Disposizione quadri - percorsi canalizzazioni a soffitto -
tubazioni a pavimento e dorsali principali - p. interrato,
- E1B Disposizione quadri - percorsi canalizzazioni a
soffitto,
- E2 Impianti di distribuzione illuminazione esterna,
- E3 Impianto di terra e distribuzione equipotenziale - p.
interrato,
- E4 Distribuzione luce e bus - p. interrato,
- E5 Posizionamento corpi illuminanti linee luce - p.t.,
- E6 Posizionamento corpi illuminanti linee luce - p.1 °,
- E7 Distribuzione linee bus luce - p.t.,
- E8 Distribuzione linee bus luce - p.1°,
- E9 Distribuzione impianto forza - p. interrato,
- E10 Posizionamento prese forza ed alimentazione macchine
laboratorio - p.t.,
- E1OA Arredo e posizionamento macchine laboratori - p.t.,
- E11 Posizionamento prese e percorsi canalina a pavimento-
p.1°,
- E12 Distribuzione linee dati alimentazione prese pc - p.
int.,
- E13 Posizionamento prese alimentazione pc e distribuzione
linee privilegiate - p.t.,
- E14 Alimentazione privilegiata prese pc e percorsi canalina a
pavimento - p. 1 °,
- E15 Distribuzione linee dati - p.t.,
- E16 Posizionamento prese trasmissione dati e percorsi canalina
a pavimento - p.1 °,
- E17 Impianto antintrusione - p. interrato,
- E18 Impianto antintrusione - p. t.,
- E19 Distribuzione impianto antintrusione - p. 1 °,
- E20 Distribuzione impianto controllo accessi e tv circuito
chiuso,
- E21 Distribuzione impianto rilevamento fumi - p. int.,
- E22 Impianto rilevamento fumi e gas - p.t.,
- E23 Distribuzione impianto rilevamento fumi - p.1 °,
- E24 Distribuzione impianto Tv,
- E25 Distribuzione impianto uscite di sicurezza - p. int.,
- E26 Impianto uscite di sicurezza,
- E27 Distribuzione e regolazione impianto termico -
alimentazione serrande tagliafuoco - p.t..
- E28 Distribuzione e regolazione impianto termico -
alimentazione serrande tagliafuoco p. 1°,
- E29 Distribuzione impianto sonoro,
- E30 Schemi unifilari di funzionamento e di cablaggio
regolazione luce,
- E31 Particolari corpi illuminanti e zona d'installazione,
- E32 Sezione sala riunioni e prospetto piazzetta,
- E33 Schema unifilare sistema controllo accessi - particolare
sistema rivelazione incendi,
- E34 Schema funzionale impianto Tvcc - particolari
costruttivi,
- E35 Quadri elettrici,
- E36 Esplorazione fotometrica,
- CEI81 - 1 Calcolo probabilità fulminazione,
- CTEelet Condizione tecniche di esesuzione - impianto
elettrico,
- CEIcabl Condizione tecniche di esesuzione - cablaggio
strutturato,
elaborati amministrativi:
- CAM Condizioni amministrative,
- EP Elenco prezzi,
- CME Computo metrico estimativo,
- ANA Analisi prezzi opere edili,
- ANA Analisi prezzi opere in c.a.,
- ANA Analisi prezzi impianti elettrici,
- ANA Analisi prezzi impianti termici.
Considerato che, a seguito della presentazione del progetto
esecutivo, la spesa complessiva presunta risulta essere di lire
13.600.000.000 così suddivisa:
A - Importo a base di garalire lire 9.726.600.000
B - i.v.a. 19 percento lire 1.848.054.000
C - Somme a disposizione dell'Amministrazione
per imprevisti, anticipazioni, allacciamenti,
economie lire 486.330.000
D - i.v.a. sulle somme di cui al punto C 19 percento
lire 92.402.700
E - Importo spese tecniche, progettazione, direzione
lavori, collaudi eccetera 10 percento di A lire 972.660.000
F - Oneri previdenziali ed assistenziali
2 percento di E lire 19.453.200
G - i.v.a.su E+F 19 percento lire 188.501.500
--------------------------
H - sommano lire 13.334.001.400
I - Importo destinato alle opere d'arte di
cui alla legge 29 luglio 1949, n° 717 modificata
con legge 3 marzo 1960, n° 237 lire 265.998.600
--------------------------
totale finanziamento lire 13.600.000.000
Considerato, quindi, che il finanziamento totale supera di lire
3.800.000.000 quello autorizzato con la deliberazione del Consiglio
regionale n. 1150/X del 25 gennaio 1995 con la quale si approvava
il programma dei lavori pubblici per l'anno 1995 con riferimento al
triennio 1995/1997.
Tenuto conto che per l'espletamento della gara di affidamento
dei lavori di cui sopra si applicano le disposizioni legislative e
regolamentari vigenti fino alla data di entrata in vigore della
legge 109/94 come modificata dalla legge 216/95, come previsto
dall'articolo 1, comma 5 della legge medesima e comunque con
l'applicazione dell'articolo 30 della Direttiva U.E. 37/93/CEE per
quanto attiene la valutazione dell'anomalia delle offerte.
Ravvisato opportuno e conveniente, nell'interesse
dell'Amministrazione regionale, appaltare i lavori a licitazione
privata e che la loro contabilizzazione sarà effettuata a corpo
secondo le modalità previste nel capitolato speciale d'appalto,
prevedendo che si applichi come criterio di aggiudicazione quello
del massimo ribasso sull'elenco prezzi posto a base di gara, ai
sensi dell'articolo 21 della legge 109/94 come modificata dalla
legge 216/95.
Vista la legge 11 febbraio 1994, n. 109.
Vista la legge 2 giugno 1995, n. 216.
Vista la direttiva U.E. 37/93/CEE.
Visto il parere favorevole di legittimità rilasciato
congiuntamente dal Dirigente del Servizio Affari Generali ed
Interventi Diretti e dal Dirigente del Servizio Opere Edili e
Stradali dell'Assessorato dei Lavori Pubblici, ai sensi
dell'articolo 72 della legge regionale n. 3/1956 e successive
modificazioni, e del combinato disposto degli articoli 13 - comma l
- lett. e) e 59 - comma 2 - della legge regionale n. 45/1995, sulla
presente deliberazione;
Visto il parere della III Commissione consiliare permanente;
Delibera
1) di approvare in linea tecnica ed ai fini dell'appalto il
progetto composto dagli elaborati citati nelle premesse, presentato
in data 6 novembre 1995 dal Dott. Arch. Paolo Varetti, con ufficio
in Aosta - Reg. Borgnalle, 10 - e dai Periti industriali Giovanni
Sacco e Trèves Roberto, facenti parte dello studio associato
"SINPROVAL" con sede in Aosta - via Festaz, 66, relativo alla
sistemazione del complesso immobiliare sito in località Grande
Charrière del Comune di Saint-Christophe da destinare a sede
dell'Assessorato regionale Agricoltura Forestazione e Risorse
Naturali per un importo di spesa di lire 13.600.000.000
(tredicimiliardiseicentomilioni);
2) di approvare, ai sensi delle leggi vigenti l'appalto a
licitazione privata dei sopraddetti lavori per un importo a base
d'asta 9.726.600.000
(novemiliardisettecentoventiseimilioniseicentomila) incaricando
l'Assessorato dei Lavori Pubblici di provvedere agli adempimenti
necessari, stabilendo l'aggiudicazione sarà effettuato con il
criterio del massimo ribasso sull'elenco prezzi posto a base di
gara, ai sensi dell'articolo 21 della legge 11 febbraio 1994, n.
109, e successive modificazioni ed integrazioni, precisando che,
tenendosi la gara con un sistema di offerte segrete, si procederà
all'aggiudicazione anche in presenza di una sola offerta purché
valida, e stabilendo, inoltre, che per la partecipazione
all'appalto è richiesta l'iscrizione all'A.N.C. alla categoria 2
classifica 8 per un importo di lire 9.000.000.000 per le Imprese
che intendano presentarsi singolarmente, e per imprese riunite nei
limiti e nelle prescrizioni delle norme vigenti, e che le parti di
opera scorporabili, la cui esecuzione può essere assunta da Imprese
mandanti iscritte all'A.N.C. per categoria e classifica indicate
sono le seguenti:
- impianti termici di ventilazione e di condizionamento
(categoria 5a classifica 5) lire 1.727.800.000;
- impianti idrosanitari (categoria 5b classifica 5) lire
949.900.000;
- impianti elettrici (categoria 5c classifica 6) lire
2.626.600.000;
3) di approvare la complessiva spesa di lire 13.600.000.000
(tredicimiliardiseicentomilioni) suddivisa come nelle premesse e di
finanziarla nel modo seguente:
a) per lire 2.000.000.000 (duemiliardi) con imputazione ed
impegno al capitolo 33120 "Spese per adattamento e ristrutturazione
di locali ed uffici" del bilancio di previsione pluriennale della
Regione per l'anno 1995, che presenta la necessaria
disponibilità;
b) per lire 5.800.000.000 (cinquemiliardiottocentomilioni) con
imputazione ed impegno al corrispondente capitolo 33120 "Spese per
adattamento e ristrutturazione di locali ed uffici" del bilancio di
previsione della Regione per l'anno 1996, che presenta la
necessaria disponibilità;
c) per lire 5.800.000.000 (cinquemiliardiottocentomilioni) con
imputazione ed impegno al corrispondente capitolo 33120 "Spese per
adattamento e ristrutturazione di locali ed uffici" del bilancio di
previsione della Regione per l'anno 1997, che presenta la
necessaria disponibilità;
4) di rinviare a successivo provvedimento deliberativo della
Giunta regionale ogni determinazione in merito all'utilizzazione
della somma a disposizione dell'Amministrazione, dando atto che
parte della somma potrà essere direttamente utilizzata, senza
necessità di provvedimento specifico da parte della Giunta per la
copertura di eventuali maggiori oneri conseguenti ad applicazione
di aliquota i.v.a. superiore e quella stabilita;
5) di dare atto, ai sensi dell'articolo 24 della legge 5
febbraio 1992, n. 104, vista la dichiarazione di conformità
presentata dal progettista, che il progettato edificio risulta
conforme alle normative vigenti in materia di abbattimento delle
barriere architettoniche:
6) di approvare l'allegato bando di gara redatto seconde le
vigenti disposizioni di legge;
7) di stabilire che, per i lavori di cui si tratta, le imprese
debbano corredare con giustificazioni le voci di prezzo, indicate
nella lettera di invito, che concorrono a formare un importo non
inferiore al 75 percento di quello posto a base d'asta;
8) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 essendo l'appalto
compreso in un piano generale e di darne esecuzione
Bando di licitazione privata
(...omissis...)
Presidente Ha chiesto la parola il Consigliere Chiarello.
Chiarello (RC) Vorrei solo capire dall'Assessore se la società
O.R.E. è una partecipata Conner...
Presidente Siamo al punto 18.8. Qualcuno chiede la parola
sull'oggetto 18.8? Ha chiesto la parola il Consigliere
Marguerettaz.
Marguerettaz (PpVA) Per chiedere all'Assessore se può
illustrarci con questa ristrutturazione come sarà il futuro
dell'Assessorato all'agricoltura, quali servizi andranno qui, quali
rimarranno nel vecchio Assessorato, quali ancora rimarranno
dispersi sul territorio.
Presidente Ha chiesto la parola il Consigliere Chiarello.
Chiarello (RC) Una sola domanda, che è già stata fatta anche in
commissione. Ci sono state diverse valutazioni di questi immobili,
passando da 1,8 miliardi della prima valutazione ai 9 miliardi
attuali. E' possibile o mi sto sbagliando?
Presidente Ha chiesto la parola l'Assessore ai lavori pubblici,
Lavoyer.
Lavoyer (ADP-PRI-Ind) Rispondo all'osservazione del Consigliere
Chiarello, che per la verità non è che abbia chiarito bene. La
delibera viene in Consiglio perché sul piano lavori era previsto un
importo di 9,8 miliardi; questo in fase di valutazione su un
progetto di massima a suo tempo redatto. In base al progetto
esecutivo il totale del finanziamento è di 13,6 miliardi compresa
IVA e spesa; questa è la motivazione reale per cui viene in
Consiglio.
Sulla funzionalità e sulla dislocazione degli uffici
all'intervento realizzato, interverrà il collega Vallet, che può
essere più preciso di me.
Presidente Ha chiesto la parola l'Assessore all'agricoltura,
forestazione e risorse naturali, Vallet.
Vallet (UV) Se, a seguito della riorganizzazione
dell'Amministrazione, l'Assessorato all'agricoltura resterà
nell'assetto attuale, e rispetto all'assetto attuale è stata
predisposta la progettazione della sistemazione di questo
fabbricato, nel fabbricato di Saint-Christophe saranno accorpati
due servizi: i Servizi agrari e affari generali e il Servizio di
assistenza tecnica, Satessa, compresi i laboratori che sono adesso
sparsi in ben 3 sedi: Mont-Fleury, Institut Agricole, Région
Amérique e Laboratorio del Vino.
Nell'attuale sede dell'Assessorato al piano terreno rimarrà,
come già adesso sistemato, il Servizio sistemazioni idrauliche e
difesa del suolo e al primo piano verrà accorpato l'intero Servizio
forestazione, che avrà ancora come unica dépendance la sede della
Forestazione che è in località Grande Charrière a Saint-Christophe,
dove abbiamo anche una parte di magazzini ed officine.
Presidente Ha chiesto la parola il Consigliere Marguerettaz.
Marguerettaz (PpVA) Riguardo a questa delibera c'è da
sviluppare, forse un po' più approfonditamente, il concetto che
Chiarello ha buttato sul piatto della discussione.
Credo sia utile per tutti che facciamo una breve storia di
questa vicenda. Siamo andati ad acquisire questo immobile con una
delibera di Giunta, poi passata in Consiglio, del 6 aprile 1993,
quindi poco prima che questa legislatura iniziasse.
Allora, l'Amministrazione si trovava davanti a questo immobile
ancora allo stato grezzo, come suol dirsi, ed aveva dimostrato
l'interesse ad acquisire l'immobile. La società proprietaria di
questo immobili, la Tecno Costruzioni S.r.l., aveva avanzato una
proposta all'Amministrazione, e la proposta era quella di andare
alla conclusione dei lavori sull'immobile stesso e quindi
consegnarlo all'Amministrazione regionale "chiavi in mano".
L'Amministrazione rifiutò questa ipotesi, sostenendo anche in
maniera condivisibile, che una rifinitura completa "chiavi in mano"
di quell'immobile avrebbe potuto non essere confacente alle
necessità dell'Assessorato, che si voleva insediare in
quell'immobile. Quindi la Regione comprò quell'immobile allo stato
grezzo.
Tuttavia, negli studi che si fecero, nelle perizie e nelle stime
che si fecero sull'immobile stesso, fu anche presa in
considerazione l'ipotesi, suggerita in un primo tempo dalla società
Tecno Costruzioni, di avere questo immobile consegnato "chiavi in
mano". Fu per questo motivo che la Regione Valle d'Aosta - prima di
optare per la scelta dell'immobile allo stato grezzo - conferì
incarico al geom. Graziano Nelva Stelvio e all'ing. Mario Maione di
redigere una relazione di stima sul valore che quell'immobile aveva
allo stato grezzo, e sul valore che avrebbe avuto di fronte ad un
intervento della società proprietaria, una volta finiti tutti i
lavori. Praticamente, fu fatta una stima dell'immobile, come fu poi
comprato, e del valore che l'immobile avrebbe avuto con una
consegna invece "chiavi in mano". Ed è lì che si trovano i dati a
cui faceva riferimento il collega Chiarello.
Premetto che il valore dell'immobile fu acquisito per 4,7
miliardi più IVA. In quella stima, che porta la data del 20 gennaio
1993, si legge questo: "La differenza fra la valutazione del corpo
B (che è il corpo che ci interessa) "chiavi in mano" e quella
dell'analogo corpo definito al rustico risulta di 1,865 miliardi".
Questo significa che tre anni fa quell'immobile poteva essere
completato in tutte le sue funzioni ed eventualmente acquisito
dalla Regione per la cifra di 6,5 miliardi.
Oggi noi andiamo ad assumere una delibera che, se sommata al
prezzo dell'acquisto al grezzo di quel fabbricato, costa
all'Amministrazione regionale qualcosa come 18 miliardi.
Questa è la situazione non certo chiara, non certo limpida, di
una operazione che non possiamo condividere.
Presidente Nessun altro chiede la parola? Dichiaro chiusa la
discussione generale. Ha chiesto la parola l'Assessore
all'agricoltura, forestazione e risorse naturali, Vallet.
Vallet (UV) Solo per spiegare che rispetto alla possibile
acquisizione "chiavi in mano" l'Amministrazione scelse di comprare
il rustico, proprio perché si trattava di sistemare, secondo le
esigenze della collocazione degli uffici, quel fabbricato.
Rispetto al rustico, il progetto prevede intanto un aumento di
volumetria, quindi degli spazi ulteriori che vengono ricavati
coprendo l'area interna al fabbricato, e prevedendo per il piano
seminterrato originariamente destinato a garage la destinazione in
parte ad uffici con modifiche anche dal punto di vista
architettonico.
Rispetto alle caratteristiche del progetto non sono in grado di
addentrarmi, i progettisti incaricati mi hanno riferito che il
costo - che anche a me è parso sostenuto della sistemazione - è
così elevato perché è stata prevista per quella sistemazione una
parte impiantistica molto sofisticata, in grado di rispondere
perfettamente alle vigenti normative.
Presidente Ha chiesto la parola il Consigliere Marguerettaz per
dichiarazione di voto.
Marguerettaz (PpVA) Veniamo a scoprire dall'intervento
dell'Assessore che il maggiore costo - che vorrei far presente,
rispetto a tre anni fa, è di tre volte tanto, quindi stamani
parlavamo di un doppio rispetto a due mesi fa per quanto concerne
un intervento previsto sull'Ospedale, qui parliamo di tre anni e
parliamo del triplicarsi dei costi - è dovuto in gran parte a degli
adeguamenti tecnologici.
Per quanto concerne l'aumento della volumetria, credo sia
insignificante sul maggiore onere che veniamo a trovarci davanti,
perché è una volumetria che riguarda la costruzione di un ascensore
o di più ascensori inizialmente non previsti.
Poi c'è una ragione per la quale non ci sentiamo di votare la
delibera, ed è che con una spesa di 18 miliardi - vorrei fare un
piccolo flash back: se non vado errato, abbiamo pagato poco più
tutta la struttura dell'Ospedale Mauriziano - andiamo a mettere in
un immobile tre servizi dell'Assessorato all'agricoltura, quindi
non solo spendiamo queste cifre vergognose, ma non diamo soluzione
al problema, o perlomeno diamo una soluzione parziale ed incompleta
al problema, perché comunque la dispersione dei servizi
dell'Assessorato rimarrà.
Da uomo della strada con cui ho iniziato a parlare stamani
vorrei concludere dicendo che con 18 miliardi si possono fare delle
opere che potrebbero dare una risposta definitiva a questo, che
rimane indubbiamente un grosso problema.
Presidente Ha chiesto la parola l'Assessore ai lavori pubblici,
Lavoyer, per dichiarazione di voto.
Lavoyer (ADP-PRI-Ind) Non voglio far modificare la volontà di
voto espressa dal Consigliere Marguerettaz, ma vorrei fare una
precisazione su un rilievo che potrebbe ingenerare degli equivoci.
La perizia "chiavi in mano" vuol dire il capannone costruito con le
pavimentazioni normali, non il capannone costruito con il progetto
ad hoc, perché il progetto per l'attuale destinazione non
c'era.
Quindi la scelta dal punto di vista del principio - non entro
nel merito delle valutazioni - in quella fase è stata corretta, nel
senso che l'Amministrazione avrebbe speso 1,8 miliardi in più, poi
avrebbe dovuto rivedere tutto quanto era stato fatto alla luce
della progettazione e delle esigenze, perché - ripeto - il
capannone "chiavi in mano" vuol dire il capannone, non vuol dire il
capannone impostato al di là del discorso impiantistica, quindi con
una impostazione legata ad hoc a questa che era la finalità a cui
adesso viene proposto il progetto per l'appalto.
La lievitazione, al di là dell'impiantistica sofistificata, è
perché qui viene approvato il progetto con la finalità definitiva.
Allora "chiavi in mano" voleva dire un capannone con il pavimento,
con i serramenti, ed era inutile per l'Amministrazione spendere un
miliardo in più, se poi doveva demolire successivamente le
pavimentazioni che erano state fatte per far passare
l'impiantistica o rendere conforme alle esigenze a cui adesso è
preposto l'intervento.
Marguerettaz (PpVA) Ho diritto a fare una dichiarazione di voto
dopo l'intervento dell'Assessore.
Presidente Il collega Lavoyer ha chiesto la parola per
dichiarazione di voto, non potevo sapere che lui non concludeva
dicendo che dava il voto affermativo, non ha niente a che
vedere.
(... intervento del Consigliere Marguerettaz, fuori
microfono...)
Presidente Pongo in votazione la delibera in oggetto.
Presenti: 28
Votanti: 25
Favorevoli: 22
Contrari: 3
Astenuti: 3 (Chiarello, Lanièce, Linty)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK