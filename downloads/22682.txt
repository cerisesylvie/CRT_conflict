Consiglio Regionale della Valle d'Aosta - Oggetto del Consiglio n. 2138 del 20 settembre 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Istituzioni scolastiche
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2138 del 20 settembre 2006 - Resoconto
OGGETTO N. 2138/XII - Superamento delle carenze di palestre
ad uso scolastico. (Interpellanza)
Interpellanza
Premesso che:
- la perdurante carenza di palestre ad uso scolastico nel
capoluogo regionale determina una riduzione delle attività di
educazione fisica e un incremento dei costi della pubblica
istruzione per gli oneri di trasporto;
- ad inizio legislatura era stato conferito un incarico
esterno per censire lo stato delle infrastrutture sportive presenti
sul territorio regionale per definire i bisogni in materia;
- il Palaindoor di Aosta nonostante i lavori siano terminati
da oltre un anno non ha ancora acquisito una sua piena
operatività;
i sottoscritti Consiglieri regionali
Interpellano
il Presidente della Regione e gli Assessori delegati per
conoscere:
1) le risultanze dell'incarico di cui in premessa;
2) la situazione inerente la fruibilità del Palaindoor e le
condizioni del suo utilizzo;
3) con quali provvedimenti e con quali tempistiche ritengono
di poter superare la cronica carenza di palestre ad uso
scolastico.
F.to: Frassy - Tibaldi - Lattanzi
Presidente
- La parola al Consigliere Frassy.
Frassy (CdL)
- Il problema che portiamo all'attenzione
dell'Assessore non è un problema nuovo, nel senso che è un problema
datato ed ha caratterizzato in maniera anche pesante l'attività
didattica nel contesto sportivo. Di conseguenza, nel momento in cui
inizia un nuovo anno scolastico e c'è un Assessore fresco di
nomina, vorremmo fare il punto sulla vicenda della carenza,
soprattutto nel capoluogo regionale, delle palestre ad uso
scolastico, tenendo presente che, se per certi versi una parte di
questa carenza può essere di competenza dell'Amministrazione
comunale, per quanto riguarda le scuole medie superiori, la
competenza è dell'Amministrazione regionale. Ricordiamo che ad
inizio di questa legislatura era stato conferito un incarico più
ampio su un censimento delle infrastrutture sportive ed era un
incarico che avrebbe dovuto fare la fotografia dell'esistente e
soprattutto definire le urgenze... le emergenze di strutture. Di
quell'incarico non abbiamo più avuto notizia, non sappiamo se sia
stato portato a compimento, se sia stato iniziato o se sia stato
consegnato; di conseguenza, vorremmo avere notizia di questo
incarico, nel caso in cui non sia stato portato a compimento, se è
intendimento dell'Assessore effettuare una ricognizione similare
tramite gli uffici.
Rimane poi il "Palaindoor" di Aosta, su questa struttura sono
state dette tante cose, ma vorremmo capire se, al di là delle cose
dette, vi sono delle novità sostanziali per l'inizio di questo anno
scolastico. Si era parlato di diverse tipologie gestionali del
"Palaindoor" e poi cercando di forzare una situazione di difficoltà
nel mettere a regime la gestione del "Palaindoor" e per evitare che
finisse come tante altre strutture mai inaugurate, nonostante da
tempo terminate, si è optato per una gestione transitoria e
provvisoria diretta da parte del CONI. Vorremmo capire nella
triangolazione CONI, Comune di Aosta e Amministrazione regionale
che tipo di situazione si è venuta a creare attualmente e se questo
tipo di gestione precaria consenta l'utilizzo delle palestrine, più
che del "Palaindoor", all'attività scolastica.
Infine, una domanda che si inserisce in quello che è il piano,
che tipo di provvedimenti e che tipo di tempistiche vengono
previste per superare questa emergenza, che ormai caratterizza
negativamente da parecchi lustri l'attività didattica sportiva
nelle scuole del capoluogo regionale. Vorremmo capire se di questo
problema l'Assessore si è già fatto carico e se con le sue
strutture e in sinergia con i suoi colleghi di Giunta ha ipotizzato
un intervento che possa portare a dei risultati prima che finisca
la legislatura.
Presidente
- La parola all'Assessore al turismo, sport,
commercio e trasporti, Pastoret.
Pastoret (UV)
- Rispondo ai primi due punti, per il terzo
risponderà l'Assessore Viérin.
Per quanto riguarda la questione dell'incarico che lei ha
citato, è vero che con deliberazione di Giunta era stato affidato
un incarico di cui alle premesse dell'interrogazione. Si trattava
però di un'iniziativa di taglio differente rispetto alle
problematiche delle palestre ad uso scolastico, era più ampia la
questione e non riguardava solo le palestre ad uso scolastico del
capoluogo regionale. Infatti questo incarico era stato inteso,
nell'approssimarsi dell'evento di "Torino Olimpico 2006", per
sfruttare il momento favorevole di tale attenzione nei confronti
delle diverse realtà alpine di nord ovest, per far conoscere le
opportunità offerte nel settore degli sport invernali della Valle
d'Aosta. Nell'ambito di questo incarico è stata realizzata in 5.000
copie una "brochure" illustrativa che riportava l'ubicazione e le
caratteristiche delle varie infrastrutture sportive regionali per
le discipline invernali. Tale azione informativa promozione era
indirizzata però ad un "target" ben definito, cioè quello degli
atleti di alto livello agonistico delle squadre nazionali, che
necessitavano di preparazione e allenamenti in vista dell'evento di
"Torino 2006". Ciò ha portato come conseguenza il fatto di poter
avere dei raduni di squadre olimpiche di vario genere, ricordo
Giappone, Corea, Cina, in Valle d'Aosta in preparazione dei "Giochi
olimpici di Torino 2006".
Per quanto riguarda la situazione inerente la fruibilità del
"Palaindoor" e le condizioni del suo utilizzo, l'iniziativa
prevedeva la realizzazione del "Palaindoor" stesso, dei campi da
tennis, di una palestra di arrampicata e il rifacimento della
tribuna nel campo di atletica. Ad oggi, come credo sia noto, sono
stati completati i lavori relativi al "Palaindoor", compresi gli
arredi, ad eccezione dell'ultimo piano destinato ad attività
complementari. In base all'accordo di programma la gestione deve
essere garantita dal Comune di Aosta, l'Amministrazione regionale
ha realizzato l'opera; il Comune di Aosta è proprietario dei
terreni su cui sorge l'impianto e quindi dell'impianto stesso. Il
Comune di Aosta tuttavia ha subordinato il proprio subentro
all'ultimazione di tutti gli interventi sopra elencati, affermando
di non essere in grado di sostenere gli oneri di gestione senza
poter disporre di tutti i proventi legati alle varie discipline
praticabili, verosimilmente i campi da tennis. Essendo questa la
situazione, il CONI si è offerto, con una nota del 27 settembre
2005, di gestire direttamente almeno le aree legate all'atletica
leggera, garantendo così l'apertura e sostenendo i relativi costi
di esercizio. Si è giunti pertanto ad un accordo parziale e
transitorio dal gennaio 2006, che ha consentito l'utilizzo almeno
di queste parti dell'impianto. Che dire? È del tutto evidente, ma è
questa una mia valutazione personale, che la posizione assunta dal
Comune di Aosta sta, se non impedendo, non agevolando l'utilizzo di
tutte le parti del complesso, si tratta di almeno 1.500 metri
quadri coperti per le varie attività di palestra, ad esclusione
degli sport che richiedono determinate altezze e che potrebbero
contribuire ad alleggerire la situazione legata alla disponibilità
di palestra del capoluogo, consentendo alle società sportive di
utilizzare una parte di questo impianto con un certo sollievo da
parte di altre strutture. Sono stati messi in piedi incontri
serrati con i rappresentanti dell'amministrazione comunale per
giungere a una soluzione del problema, che ho evidenziato prima,
perché ritengo sia poco consono rispetto alle aspettative delle
società sportive e di coloro che praticano lo sport in questa
Regione di trovarsi con una struttura realizzata e non utilizzata
per dei "bizantinismi" di carattere burocratico. Il CONI in questo
momento ha gestito la parte relativa all'atletica e una parte di
alcune palestre che erano già state attrezzate e che potevano
essere utilizzate, ma questo è stato un accordo di carattere
transitorio, mentre noi vogliamo giungere ad una definizione di un
accordo di carattere duraturo, che consenta, sia pure in attesa
della realizzazione dei campi da tennis, di mantenere aperto
l'impianto, ma questa è una cosa che possiamo sollecitare, per la
quale il CONI si fa parte attiva, ma che dipende da una volontà che
non sta in quest'aula. Per il resto della risposta lascio la parola
al collega Viérin.
Si dà atto che dalle ore 17,53 riassume la Presidenza il
Presidente Perron.
Président
- La parole à l'Assesseur à l'éducation et à la
culture, Viérin Laurent.
Viérin L. (UV)
- Selon quelle procédure et en combien de
temps pense-t-on pouvoir surmonter la carence chronique de gymnases
pour les écoles? A mon avis les institutions scolaires de premier
et de deuxième degré de la Vallée d'Aoste sont en grande partie
équipées de gymnases et de locaux pour l'éducation physique, donc
je ne parlerais pas de carence chronique ou disons mieux d'un
manque si important, il y a un manque, mais pas si vaste. Le
déplacement des étudiants est prévu, ainsi que le service des
transports pour les institutions que je vais énoncer, non équipées
de gymnases ou dans le cas de gymnases qui ne sont pas à la hauteur
de certaines exigences didactiques, c'est-à-dire un surplus du
nombre d'heures nécessaires: Lycée scientifique d'Aoste, qui vont
au quartier Dora pour 28 heures, à l'ISI pour 22 heures et à
l'"Einaudi" pour 8 heures par semaine de leçon; Institut technique
commercial pour géomètres d'Aoste, qui vont au gymnase interne aux
géomètres pour 44 heures et au gymnase de l'Institut agricole
régional pour 20 heures par semaine de leçon; Institution "Maria
Adelaide" d'Aoste, gymnase "Saint-Roch" pour 18 heures par semaine
de leçon; Institution scolaire scientifique technique industriel et
professionnel de Verrès au gymnase d'Arnad pour 12 heures par
semaine de leçon; à la limite je pourrai fournir à M. Frassy les
données. Les données citées se réfèrent aux prévisions pour l'année
scolaire en cours. L'utilisation de gymnases de propriété d'autres
organismes, pour lesquels il n'est pas prévu de transports à cause
de leur proximité aux écoles est réglementé généralement par des
conventions stipulées par l'Administration régionale. Les gymnases
appartenant aux établissements des institutions scolaires sont à la
disposition du CONI hors de l'horaire des classes pour des sociétés
sportives qui ont besoin de les utiliser. Pour le moment aucune
construction de gymnases n'est prévue. Il y a en cours une étude
d'un nouveau gymnase, liée à une éventuelle redistribution
logistique des écoles secondaires de 2
e
degré dans le
chef-lieu, mais ce sont encore d'études dont on parle. Sur la base
de ce qui a été établi par contre par un accord signé entre
l'Administration régionale et la Commune de Pont-Saint-Martin, les
travaux de construction d'un gymnase qui servira les écoles
attenantes est en phase avancée. Ce que je veux dire pour répondre,
en quelques mots, c'est que nous sommes - en attente du
renouvellement du Coordinateur qui s'occupe de ces problèmes - en
train d'étudier une possible utilisation du "Palaindoor",
c'est-à-dire que l'idée serait un peu comme le terrain de sport
"Tesolin" est utilisé en été, celle de l'utiliser en hiver; donc
c'est notre volonté et on s'activera pour œuvrer
à ces perspectives.
Président
- La parole au Conseiller Frassy.
Frassy (CdL)
- Alcune considerazioni a margine delle
risposte che sono state fornite, considerazioni che non possono non
esprimere perplessità e preoccupazioni su delle situazioni che
tendono a ripetersi nel tempo, perché incentrando la mia
riflessione in particolare sul "Palaindoor", è evidente a tutti che
questo palazzetto è stato ultimato un anno fa e un anno fa avrebbe
potuto essere pienamente operativo, fatta salva forse la vicenda
degli arredi, per la quale rientriamo nell'ordinaria situazione di
appalti andati male. È paradossale che l'amministrazione del
capoluogo regionale non riesca a trovare un accordo che mi sembra
superfluo dover definire politico, perché non c'è nulla di politico
al di là del fatto che comunque c'è un'identità politica
sostanziale fra quelle che erano le maggioranze al momento in cui
si poteva mettere a punto una convenzione utile, cioè un anno e
mezzo fa nel gennaio 2005. Mi domando allora qual è la "ratio" che
sta dietro a queste vicende, qui abbiamo rischiato di trovarci
ancora una volta nella vicenda tipica del palazzetto che c'è in
quel di Ayas, dove la Regione costruisce, il Comune deve prenderlo
in gestione, poi fa meglio i suoi conti e si rende conto che i
conti non tornano. Qualcosa allora va cambiato e, quando dico che
qualcosa va cambiato, mi riferisco alle cose che state per fare, mi
riferisco a quelle distonie che sono già emerse sui giornali di
questa estate dopo il dibattito che c'era stato ad inizio estate su
questo auspicabile palazzo polivalente da costituire nell'area
"Cogne" e sul quale il Presidente Caveri mi pare abbia preso più di
un impegno per la sua realizzazione in tempi brevi e entro fine
legislatura, ma il Comune di Aosta mi sembra che anche qui abbia
fatto dei distinguo.
Va bene allora che la Regione "metta mano al portafoglio", ma
prima devono essere definite le modalità di gestione, perché, se le
modalità di gestione sono quelle della stretta di mano su un'intesa
politica che poi viene a mancare quando l'opera è realizzata...
l'opera c'è e, se salta l'accordo politico, ai cittadini interessa
relativamente poco. È vergognoso perciò che 1.500 metri quadri di
attività palestrabile siano inibiti all'utilizzo della Comunità per
mere questioni politiche, perché a meno che qualcuno mi spieghi
quali sono le ragioni amministrative... ma le ragioni
amministrative, Assessore, non esistono perché se c'è un problema
di ritardo nella consegna degli arredi, c'è qualcuno che ha
sbagliato gli appalti, forse ci saranno dei responsabili, no
sicuramente come spesso accade... però non ha senso tenere la
struttura chiusa; visto che avete tagliato sui contributi a
pioggia, recuperate delle risorse necessarie per poter garantire
nelle more la gestione di questa struttura, cioè mi sembra
paradossale che questa struttura non venga utilizzata come dovrebbe
essere utilizzata appieno.
Dirò di più: il problema del trasporto su bus, oltre a
costituire un onere, perché il trasporto su bus ha degli oneri,
diminuisce la completezza dell'orario dei ragazzi. Ci stupisce poi
sentir dire che si sta ragionando sull'ipotesi di fare una
convenzione; eravamo ragazzini e facevamo le ore di educazione
fisica nella palestra CONI, cioè la palestra CONI, che era in
proprietà del CONI, era aperta alle scuola, nel senso che al di
fuori delle attività sportive di un certo tipo dilettantistiche,
piuttosto che di tipo professionistico, le scuole avevano
possibilità di accedere all'ex palestra CONI. Il "Tesolin"
tutt'oggi prevede la partecipazione e l'utilizzo delle scuole,
perciò ci stupisce che sia necessario un anno e mezzo per andare a
definire una cosa che 30 anni fa già si faceva. Invitiamo gli
Assessori, che penso abbiano delega diretta in materia, e sono gli
Assessori che hanno risposto, a dare un segnale di esistenza
politica perché, se non riuscite in un anno e mezzo a chiudere una
convenzione triangolare fra Comune di Aosta, Regione e CONI,
probabilmente è inutile che si facciano altri programmi, perché qui
stiamo parlando dell'"abc" di un'amministrazione di "routine".
Ribadiamo queste perplessità e torneremo sull'argomento, perché
auspichiamo che i tempi non ci portino poi a distanza di lustri a
vedere situazioni come quella del Comune di Ayas, dove dopo 10 e
oltre anni quella palestra è rimasta chiusa, tanto che ora si parla
di rifarci il tetto, gli impianti, eccetera, 4-5-6 miliardi di lire
"buttati al vento".
Président
- La parole à l'Assesseur au tourisme, aux
sports, au commerce et aux transports, Pastoret, pour une
précision.
Pastoret (UV)
- Ho chiesto al collega Frassy se mi
consentiva di intervenire in modo irrituale. L'ho detto, forse non
sono stato chiaro, c'era un accordo di programma che tiene il
Comune di Aosta a prendere in gestione quello che la Regione ha
realizzato per lui, poi ne parleremo un'altra volta, ma volevo solo
che fosse chiaro questo passaggio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK