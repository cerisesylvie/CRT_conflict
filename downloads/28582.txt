Consiglio Regionale della Valle d'Aosta - Oggetto del Consiglio n. 112 del 28 aprile 1969 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 112 del 28 aprile 1969 - Resoconto
OGGETTO N. 112/69 - Necessità igienica di fognature e
incenerimento di rifiuti nel Comune di Verrayes.
(Interrogazione)
Colombo (P.S.U.)
- Il problema è già stato oggetto di
discussione in questo Consiglio regionale per una mozione
presentata dal Consigliere Pedrini, se non erro, per il Consiglio
regionale del 18 ottobre.
In quella occasione risposi che avevamo invitato il Comune di
Verrayes a predisporre per la progettazione di queste opere, fermo
restando che l'Amministrazione regionale avrebbe visto la
possibilità di un suo finanziamento di queste opere stesse in un
prossimo programma.
Malgrado che l'invito fosse stato fatto, sia per le fognature,
sia per quanto riguarda l'incenerimento dei rifiuti solidi urbani,
ad oggi posso dire che dal Comune di Verrayes noi non abbiamo avuto
più nessuna notizia circa questi lavori.
Ritengo che il Comune se ne stia interessando, fermo restando
però che a questo momento non sono ancora giunti né progetti di
lavori di fognature, né per quanto concerne i rilievi per la
soluzione da noi prospettata per il problema dell'incenerimento dei
rifiuti solidi urbani.
Mappelli
(D.C.)
- L'interrogazione avanzata dal
Consigliere Comm. Pedrini mi offre l'occasione per puntualizzare
una situazione sull'igiene dei centri abitati che è propria non
soltanto del Comune di Verrayes ma anche di tanti altri Comuni
della Valle d'Aosta.
Ho notato infatti negli ultimi tempi una certa trascuratezza da
parte di alcune amministrazioni comunali riguardo ad una idonea
sistemazione dei rifiuti e la tendenza da parte di certe
amministrazioni comunali di addossare ai competenti organismi
sanitari regionali compiti in fatto di igiene pubblica di specifica
competenza comunale.
In altri termini, alcuni comuni vorrebbero che gli organismi
regionali di vigilanza sanitaria intervenissero per risolvere
problemi derivanti dalla mancanza di idonee località di scarica di
rifiuti solidi o dalla mancanza di un servizio pubblico di raccolta
dei rifiuti, dimenticando che precise disposizioni di legge
accollano ai comuni ogni facoltà d'intervento in materia.
Devo inoltre dire che gli interventi e i suggerimenti della
Regione non trovano presso determinati comuni quell'attenzione che
dovrebbero avere.
Ad ogni buon conto, fatta questa doverosa premessa, faccio però
presente che quanto prima sarà redatto un piano per l'impianto in
Valle d'Aosta di una serie d'inceneritori cui faranno capo Consorzi
dei Comuni, ma deve essere chiaro che se sarà provveduto
all'istituzione di un servizio di raccolta dei rifiuti solidi
domestici, da parte del Comune o del Consorzio, l'impianto
d'inceneritori non sarà la soluzione dei problemi.
Sarà quindi indispensabile la collaborazione attiva delle
amministrazioni comunali interessate sia per la costituzione dei
vari consorzi che per i vari servizi di raccolta.
Pedrini
(P.L.I.)
- Io ho preso atto, e ringrazio i
due Assessori che hanno risposto, però debbo mio malgrado
dichiarare la mia insoddisfazione non già per la loro riposta
quanto per le cose che sono state dette come conclusione di tutto
questo.
Perché che il Comune di Verrayes non abbia presentato i
progetti, non abbia fatto alcuna richiesta, io prendo atto di
questo e ne do atto all'Assessore, che l'Amministrazione regionale,
e per essa l'Assessorato alla Sanità, non debba entrare - dato che
vi sono precise disposizioni di legge - verso i comuni
sull'argomento, siamo anche perfettamente d'accordo, però a un dato
punto qua vi è una questione di ordine, di sanità pubblica, per cui
se un comune non rispetta la legge, io non vedo chi gliela debba
fare rispettare se non il Consiglio regionale.
Ora a un dato punto se questa situazione continuerà io sarò
costretto, mio malgrado, a ripresentare non più un'interrogazione,
ma presenterò eventualmente una mozione e vedremo che cosa il
Consiglio risponderà su di questo, perché evidentemente se una
popolazione deve rimanere, deve soggiacere ai voleri o di
un'amministrazione comunale o di un Sindaco, queste cose non mi
riguardano, né m'interessano, evidentemente noi dobbiamo pensare
che siamo qua per tutelare proprio quei cittadini, quelle
popolazioni che in caso contrario verrebbero ad avere non soltanto
l'aria ma anche l'acqua inquinata, con tutte le responsabilità del
caso, E sia chiaro che da questi banchi si vuol sapere di chi
eventualmente sarà la responsabilità, non certamente la parte
liberale perché noi abbiamo indicato chiaramente il problema.
OGGETTO N. 113/69 - Strada della frazione Mont
Blanc
di Champorcher. Ripristino della viabilità e
collaudo. (Interrogazione)
Maquignaz
(D.C.)
- Io devo dire che la strada è
finanziata per l'84% con fondi assegnati dallo Stato
all'Assessorato Agricoltura e Foreste per le opere pubbliche nei
comprensori di bonifica montana.
Il 16% prima veniva versato dal Comune, da una decisione che
abbiamo preso in Giunta adesso viene integrato prima
dall'Assessorato ai Lavori Pubblici e adesso interamente
dall'Assessorato all'Agricoltura.
Però la legge prevede che queste opere devono essere seguite e
eseguite da parte dei Comuni, cioè è il Comune che ne cura
l'appalto, che nomina il direttore dei lavori, l'assistente,
l'Assessorato controlla invece tutta la contabilità, la buona
esecuzione dei lavori prima della liquidazione dei contributi.
Quindi è il Comune che fa questi lavori, per legge, non
l'Amministrazione regionale.
Per quanto riguarda la situazione dei lavori, il primo lotto dei
50 milioni, i lavori che sono iniziati nel 1966, non sono ancora
completamente ultimati ed è per questo motivo che non sono
collaudati, perché non sono interamente completati.
C'è un secondo lotto che comunque va avanti indipendentemente
dal primo, i lavori sono iniziati nel giugno del 1968 e fra poco
riprenderanno, adesso a primavera.
C'è un terzo lotto di 150 milioni, il cui progetto è giunto
appena in questi giorni all'Amministrazione regionale e passeremo
al relativo impegno appena avremo revisionato la spesa.
Voglio adesso passare alla situazione della frana che è
l'oggetto dell'interpellanza.
L'apertura della sede stradale, la forte pendenza del terreno e
la presenza di acque nella zona, il tutto aggravate dalle forti
piogge dell'autunno '68, hanno provocato questo franamento nel
tornante della strada, franamento che però è stato completato solo
domenica 13 aprile del 1969, però già prima si era notato che lì
c'era un cedimento del terreno.
Cosa abbiamo fatto appena abbiamo avuto la notizia? Abbiamo
fatto fare un sopralluogo dai nostri tecnici dell'Assessorato, dopo
ci siamo messi d'accordo con il Comune interessato, il quale si è
impegnato a inviarci subito la perizia e il progetto per la
ricostruzione della muratura che è franata.
Inoltre, ci siamo accordati per le opere di risanamento a monte
della muratura per fare in modo che non avvenga più questo
inconveniente.
Quindi noi appena avremo questi documenti che abbiamo chiesto al
Comune, che si è impegnato di fornirceli al più presto, manderemo
direttamente i lavori, a cura questa volta dell'Amministrazione
regionale oppure, se potremo, lo faremo fare direttamente
all'Impresa che ha fatto i lavori in quanto che rientra ancora nel
quinto d'obbligo previsto dal capitolato. E lo facciamo al più
presto possibile perché sappiamo che con quella frana noi
ritarderemo l'esecuzione degli altri lavori di cui ho detto prima;
abbiamo cospicui fondi da impegnare.
Voglio solo ricordare che per quanto riguarda il reperimento dei
fondi, siccome lì è stato praticamente assorbito anche il ribasso
d'asta per una perizia suppletiva che si rendeva necessaria, con
lettera del 21 marzo 1969 abbiamo chiesto al Ministero
dell'Agricoltura dei fondi, ai sensi della legge 12 febbraio 1969,
per i provvedimenti per le zone colpite dalle alluvioni.
Cioè la legge prevedeva appunto lo stanziamento di fondi per i
danni provocati dall'alluvione nei comprensori di bonifica montana
e avevamo già esaminato prima, grosso modo, l'entità di questi
danni che si prevedevano già: abbiamo chiesto 5 milioni per la
strada di Mont Blanc e 4 milioni per quella del Grand Rosier, che
sono più o meno i fondi che riteniamo necessari per far fronte a
quei danni causati dall'alluvione.
Quindi noi adesso provvederemo all'anticipazione con fondi
regionali proprio per fare in modo di non ritardare gli altri
lavori e quando arriveranno questi fondi li rimborseremo, quindi
praticamente facciamo una partita di giro in modo da poter
accelerare il più possibile l'esecuzione dei lavori.
Pedrini
(P.L.I.)
- ... Volevo sapere il secondo
lotto di che importo è, per cortesia, e se ho ben capito il 13 di
aprile è stato fatto il sopralluogo e l'accordo con il Comune,
soltanto la conferma di questo.
Maquignaz
(D.C.)
- L'importo del secondo lotto è
pure di 50 milioni, 42 milioni dell'Assessorato all'Agricoltura, 8
milioni dei Lavori Pubblici.
Per quanto riguarda il sopralluogo dicevo solo che il franamento
è avvenuto completamente il 13 di aprile, noi il sopralluogo lo
abbiamo fatto appena abbiamo avuto la telefonata da parte degli
amministratori comunali, quindi, probabilmente, due tre giorni
dopo, comunque immediatamente.
Invece martedì sono venuti su gli amministratori comunali di
Champorcher e abbiamo stabilito che cosa si poteva fare, cioè
quanto ho detto prima.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK