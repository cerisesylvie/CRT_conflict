Consiglio Regionale della Valle d'Aosta - Oggetto del Consiglio n. 209 del 25 novembre 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 209 del 25 novembre 1983 - Resoconto
OGGETTO N. 209/VIII - DISEGNO DI LEGGE CONCERNENTE:
"RIFINANZIAMENTO DELLA L.R. 30.12.1982, N. 101, CONCERNENTE LA
COSTITUZIONE DI FONDI DI ROTAZIONE PER L'ARTIGIANATO, IL COMMERCIO
E LA COOPERAZIONE".
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti Pollicini, ne ha
facoltà.
POLLICINI (Féd. DP-UVP):
Qui siamo in una situazione
analoga alla precedente; le domande per il settore
dell'artigianato, che hanno un limite massimo di 80 milioni per
ogni operazione, sono aumentate al punto di essere state
complessivamente 235. Avevamo un finanziamento complessivo di 3
miliardi 400 milioni fra l'82 e l'8
3
, c'è un disavanzo
per coprire le domande rimanenti pari a 3 miliardi 700 milioni.
Il discorso vale per il settore del commercio con disavanzo di 1
miliardo 900 milioni per coprire le domande, proiettate fino al 31
dicembre di questo anno.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Poichè la Finaosta gestisce questi
fondi per l'artigianato, il commercio e la cooperazione e tali
fondi sono essenziali per determinate attività imprenditoriali, è
opportuno che sia al massimo chiara la situazione del Consiglio di
Amministrazione.
Ho visto una delibera di Giunta del 16.11.1983 di cui non ho
chiari alcuni elementi, quindi prego l'Assessore di informarmi. In
poche parole si dice che la nomina del precedente Presidente Ramera
era per un solo esercizio. Vorrei capire cosa si intende per "un
solo esercizio".
Secondo elemento, vorrei capire se quando si dice nella
deliberazione di nominare il rag. Silvano Giansoldati Presidente
del Consiglio di Amministrazione della Finaosta in sostituzione del
Comm. Sergio Ramera, questa è una nomina a tutti gli effetti, cioè
sottintende che ai sensi dell'art. 2458 del Codice Civile c'era un
Presidente che è stato revocato e se n'è nominato un altro, oppure
se si tratta di una nomina temporanea, di reggenza in poche
parole.
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti Pollicini, ne ha
facoltà.
POLLICINI (Féd. DP-UVP):
La prima risposta è questa:
nella costituzione del primo organo della Finaosta era previsto che
il Consiglio rimanesse in esercizio sino all'approvazione del
bilancio del primo anno. C'è quindi una scadenza naturale che è
proprio avvenuta in questi giorni, per cui c'è stata poi una nomina
di fronte all'esigenza di provvedere alla sostituzione, casualmente
però ha coinciso. La nomina è provvisoria, in attesa di una nomina
definitiva. E' stata una scelta tecnica, fatta dalla Giunta, quella
di nominare un tecnico già presente nell'ambito del Consiglio di
Amministrazione. Questo è il significato della nomina del rag.
Giansoldati.
PRESIDENTE
: Ha chiesto di parlare l'Assessore al Turismo,
Urbanistica e Beni Culturali, ne ha facoltà.
BORBEY (D.C.):
Un chiarimento ulteriore è che il rag.
Giansoldati ha dato in mano alla Giunta ed al Presidente le sue
dimissioni, quindi se il Presidente Ramera potrà al più presto - ce
lo auguriamo tutti - riprendere il suo posto, la Giunta provvederà
immediatamente a prendere atto delle dimissioni che ha già in mano
il Presidente della Giunta e a rinnovare l'incarico a Ramera.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE: (P.S.D.I.):
Chiederei il rinvio dell'oggetto
50 proprio per la situazione che si è venuta a creare. Il Fatto
stesso che l'Assessore Borbey ci dica che è stato nominato
Presidente della Finaosta il rag. Ginasoldati, ma che la Giunta ha
le sue dimissioni nel cassetto, pronta a tirarle fuori al momento
opportuno, mi sembra un gioco da bambini. Non è chiaro, nè onesto
nei confronti del Consiglio, pertanto chiederei il rinvio di questa
legge ad un maggior chiarimento.
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti Pollicini, ne ha
facoltà.
POLLICINI (Féd. DP-UVP):
Visto che è stata fatta una
precisa richiesta, dico che siamo nettamente contrari a rinviare la
legge perchè il motivo addotto non ha nulla a che vedere con il
contenuto della legge stessa.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Siamo contrari al rinvio della legge,
avevo chiesto una spiegazione, per conto mio ora tutto è chiaro.
Ripeto, adesso che è in aula il Presidente della Giunta,
responsabile dell'Amministrazione e fine giurista, quello che ho
capito: che la Giunta ha revocato il precedente Presidente della
Finaosta e l'ha sostituito con il rag. Giansoldati. Domani, se la
Giunta lo riterrà necessario, revocherà l'attuale Presidente
Giansoldati e ripristinerà, se sarà nelle condizioni di farlo, il
Comm. Ramera o nominerà un altro Presidente. Quello che volevo
sapere era se il rag. Giansoldati oggi era a tutti gli effetti il
Presidente o un reggente.
PRESIDENTE
: Ha chiesto di parlare il Presidente della
Giunta, ne ha facoltà.
ANDRIONE (U.V.):
Visto che il Consigliere Mafrica mi ha
attribuito l'aggettivo "fine", devo dirgli che in questo momento il
rag. Giansoldati è a tutti gli effetti il Presidente, che per suo
specifico desiderio questa nomina deve essere temporanea e in
sostituzione di una persona che, dal punto di vista della Giunta, è
stata sostituita perchè nell'impossibilità di esercitare le sue
funzioni.
Perchè non ci siano altri malintesi, nel primo periodo di
carcerazione non era stato possibile avere alcun contatto con
Sergio Ramera e il contatto è avvenuto attraverso l'avvocato. Alla
presenza dei giudici, Sergio Ramera ha fatto pervenire le sue
dimissioni, vistate dal giudice perchè in questo momento si chiede
il massimo segreto sulle comunicazioni, di conseguenza non c'è
nessun equivoco.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Ritiro la mia proposta di rinvio
perchè la risposta data dal Presidente della Giunta è più
soddisfacente della risposta data dall'Assessore al Turismo,
Urbanistica e Beni Culturali Borbey.
PRESIDENTE
: Passiamo all'esame dell'articolato. Do
lettura dell'art. 1:
ART. 1
(Rifinanziamento fondi di rotazione)
La L.R. 30.12.1982, n. 101, concernente la costituzione di
fondi di rotazione per l'artigianato, il commercio e la
cooperazione è ulteriormente rifinanziata per l'esercizio 1983 con
lo stanziamento complessivo di £ 5.600 milioni, da ripartire come
segue:
- Per gli interventi di cui all'art.
2
della legge
(artigianato)
£ 3.700.000.000
- per gli interventi di cui all'art. 3 della legge
(commercio)
£ 1.900.000.000
PRESIDENTE
: Metto in approvazione l'articolo 1 testè
letto:
ESITO DELLA VOTAZIONE
Presenti, votanti e favorevoli 29
Il Consiglio approva all'unanimità
PRESIDENTE
: Do lettura dell'art. 2:
ART. 2
(Norma finanziaria)
L'onere complessivo di £ 5.600 milioni derivante
dall'applicazione della presente legge graverà sui capitoli 36650 e
36950 della parte spesa del bilancio preventivo della Regione per
l'esercizio finanziario 1983.
Alla copertura dell'onere di cui al comma precedente si
provvede; quanto a £ 2.900.000.000 mediante riduzione di pari
importo del cap. 50050 "Fondo globale per il finanziamento di spese
per l'adempimento di funzioni normali (Spese di investimento)
(Allegato n. 8) - Settore II - Sviluppo economico - del bilancio di
previsione della Regione per l'anno 1983; quanto a £ 2.700.000.000
mediante l'accertato incremento delle entrate iscritte al cap. 1300
del bilancio di previsione per il corrente esercizio per conguaglio
quote di ripartizione di cui alla legge 26.11.1981, n. 690.
PRESIDENTE
: Metto in approvazione l'articolo 2:
ESITO DELLA VOTAZIONE
Presenti, votanti e favorevoli 29
Il Consiglio approva all'unanimità
PRESIDENTE
: Do lettura dell'art. 3:
ART. 3
(Variazione al bilancio di previsione)
Al bilancio di previsione della Regione per l'esercizio 1983
sono apportate le seguenti variazioni:
PARTE ENTRATA
(Variazione in aumento)
Cap. 1300 "Quote fisse di ripartizione delle tasse ed imposte
erariali sugli affari di cui all'art. 3 della legge 26 novembre
1981, n. 690
01 imposta sul valore aggiunto
02 imposta di registro
03 imposta di bollo
04 imposta erariale dovuta per la trascrizione e annotazione
di atti nel pubblico registro automobilistico
05 imposte ipotecarie
06 tasse sulle concessioni governative
07 Tasse di pubblico insegnamento
08 tasse di circolazione sui veicoli a motore e rimorchi
immatricolati nella Regione".
£ 2.700.000.000
PARTE SPESA
(Variazione in diminuzione)
Cap. 50050 "Fondo globale per il finan
ziamento di spese
per
l'adempimento di
funzioni normali
(Spese di investimento)
£ 2.900.000.000
(Variazione in aumento)
Cap. 36650 "Spese per finanziamenti sul fondo regionale per
l'artigianato L.R. 30.12.1982, n. 101"
£ 3.700.000.000
Cap. 36950 "Spese per finanziamenti sul fondo regionale di
rotazione per il commercio - L.R. 30.12.1982, n. 101"
£ 1.900.000.000
PRESIDENTE:
Metto in approvazione l'articolo 3:
ESITO DELLA VOTAZIONE
Presenti, votanti e favorevoli 29
Il Consiglio approva all'unanimità
PRESIDENTE:
Do lettura dell'art. 4:
ART. 4
(Dichiarazione d'urgenza)
La presente legge è dichiarata urgente ai sensi del 3° comma
dell'art. 31 dello Statuto speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE
: Metto in approvazione l'articolo 4:
ESITO DELLA VOTAZIONE
Presenti 29
Votanti 29
Maggioranza 18
Favorevoli 29
Il Consiglio approva all'unanimità
PRESIDENTE:
Metto in approvazione la legge nel suo
complesso per votazione segreta:
VOTAZIONE A SCRUTINIO SEGRETO
ESITO DELLA VOTAZIONE
Presenti 29
Votanti 29
Favorevoli 25
Contrari 4
Il Consiglio approva
PRESIDENTE
: I lavori sono terminati, il Consiglio è
convocato per martedì alle ore 9.30.
La seduta è tolta
La seduta termina alle ore 19.30
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK