Consiglio Regionale della Valle d'Aosta - Oggetto del Consiglio n. 2505 del 30 luglio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2505 del 30 luglio 1991 - Resoconto
OGGETTO N. 2505/IX Disegno di legge: "Spese per la
predisposizione dell'apparato scientifico e per l'allestimento del
costituendo Museo archeologico regionale".Errore. L'origine
riferimento non è stata trovata.
Presidente
Il Consigliere relatore Ricco ha
chiesto la parola per illustrare il disegno di legge n. 316,
iscritto al punto 12 dell'ordine del giorno; ne ha facoltà.
Ricco (DC)
Con l'ultimazione dei lavori di
ristrutturazione della Caserma Challand, in Piazza Roncas ad Aosta,
è possibile procedere alla prima fase dei lavori di allestimento
dell'istituendo Museo archeologico regionale.
La somma di lire 1.300.000.000, impegnata dal disegno di legge
n. 316, consentirà l'avvio dei lavori del primo lotto e quindi la
sistemazione del piano interrato e del piano terra, destinati ad
ospitare alcuni dei 15 settori museali previsti.
Un primo settore, interessato dall'apertura del primo lotto dei
lavori, riguarderà la storia dell'edificio sede del Museo regionale
e della sua evoluzione nel tempo: dalle sue origini romane, con
l'introduzione alla visita dei resti archeologici delle mura e
della porta principale sinistra, messi in luce nel sottosuolo, alla
sua destinazione più recente come caserma militare.
Il secondo settore, di cui è previsto l'allestimento, svilupperà
l'illustrazione dei primi metodi di ricerca antiquaria, a partire
dal 1400 al 1700 per arrivare alle più moderne tecniche di indagine
stratigrafica dei giorni nostri.
Un ulteriore settore, ubicato al piano terra, evidenzierà la
distribuzione sul territorio regionale degli insediamenti umani
nell'antichità, distinti per epoche, nonché la situazione
ambientale e quella faunistica con particolare riferimento
all'allevamento locale antico.
Infine, i fondi stanziati dalla legge consentiranno
l'allestimento delle sale, sempre dislocate al piano terra,
destinate ad ospitare la pregevole collezione numismatica della
Fondazione Pautasso, che raccoglie centinaia di monete antiche di
diversa provenienza.
L'opera di allestimento e la fase preparatoria all'apertura del
Museo archeologico prevedono, ovviamente, anche la predisposizione
di materiale divulgativo e didattico attinente ai reperti esposti,
nonché la schedatura e la catalogazione degli stessi, la
documentazione grafica, la realizzazione di plastici e la
dislocazione nelle sale di impianti audiovisivi atti a facilitare
la comprensione e l'approfondimento da parte del pubblico.
A titolo personale, voglio ricordare che la ristrutturazione
dell'ex Caserma Challand fu iniziata dalla vecchia Giunta
regionale.
Il disegno di legge n. 316 ha avuto il parere favorevole,
espresso all'unanimità, della II e V Commissione consiliare
permanente.
Presidente
Se nessuno chiede la parola, passiamo
all'esame dell'articolato.
Do lettura dell'articolo 1.
Articolo 1 1. Al fine di dare inizio ai lavori di allestimento
di un primo lotto del costituendo Museo archeologico regionale, la
Giunta regionale è autorizzata a deliberare la spesa necessaria
attinente alla fase preparatoria finalizzata all'apertura al
pubblico della nuova istituzione sulle seguenti categorie di
intervento:
a) allestimento strutturale delle sale espositive compreso tutto
l'apparato arredamento, con relativo impianto di illuminazione
(vetrine, supporti, spot, eccetera);
b) schedatura e catalogazione dei reperti;
c) censimento grafico e fotografico di tutti i materiali oggetto
di esposizione;
d) didattica museale. predisposizione di impianti audiovisivi a
scopo didattico e divulgativo con l'ausilio di elaboratori
elettronici (computers grafici per ogni singola sala o gruppi di
sale e per ogni singolo argomento, materiale, riprese filmate e
apparecchiature);
e) restauro materiale (bronzeo, vitreo, ceramico, lapideo,
pavimenti musivi, eccetera) proveniente dagli scavi e predisposto
per l'esposizione, particolari consulenze e collaborazione con
istituti di restauro nazionale;
f) documentazione grafica. Supporti a carattere didattico,
rielaborazione di planimetrie, assonometrie, sezioni, piante di
distribuzione e di confronto per la musealizzazione;
g) realizzazione di plastici;
h) materiale fotografico. Realizzazione di fotografie ed
ingrandimenti di reperti, monumenti, grafici e zone di scavo;
i) materiale didattico (realizzazione di tabelloni, scritte
varie, didascalie, eccetera), concernenti le singole sale e tutti i
materiali esposti;
l) materiale documentario (schede varie e dépliants) atti ad
illustrare settori del museo o materiali singoli come vetri,
bronzei, ceramica, eccetera, o monumenti vari;
m) catalogo e/o cataloghi settoriali del museo.
Presidente
Se nessuno chiede la parola, pongo in
votazione l'articolo 1 testé letto.
Esito della votazione
Presenti, votanti e favorevoli: 23
Il Consiglio approva all'unanimità
Presidente
Do lettura dell'articolo 2.
Articolo 2 1. Per l'applicazione della presente legge è
autorizzata per l'anno 1991 la spesa di lire 1.300.000.000 che
graverà sull'istituendo capitolo n. 65925 del bilancio di
previsione della Regione per l'esercizio finanziario 1991.
2. Alla copertura dell'onere di cui al comma uno si provvede
mediante prelievo della somma di lire 1.300.000.000 dal capitolo
67030 "Fondo globale per il finanziamento di spese di investimento"
del bilancio di previsione per l'anno 1991, a valere sull'apposito
accantonamento previsto nell'allegato 8 del bilancio stesso (Area
di intervento settoriale. Settore patrimonio archeologico ed
etnografico 3. 4.7.).
3. A decorrere dall'anno 1992 gli oneri saranno determinati con
la legge di bilancio ai sensi della legge regionale 27 dicembre
1989, n. 90 (Norme in materia di bilancio e di contabilità generale
della Regione autonoma Valle d'Aosta.
Presidente
Se nessuno chiede la parola, pongo in
votazione l'articolo 2 testé letto.
Esito della votazione
Presenti, votanti e favorevoli: 23
Il Consiglio approva all'unanimità
Presidente
Do lettura dell'articolo 3.
Articolo 3 1. Allo stato di previsione della spesa del
bilancio di previsione della Regione per l'esercizio finanziario
1991 sono apportate, in termini di competenza e ei cassa, le
seguenti variazioni:
In diminuzione:
Capitolo 67030: "Fondo globale per il finanziamento di spese di
investimento lire 1.300.000.000
In aumento:
Programma regionale: 2.2.4.9. "Attività culturali musei, beni
culturali ed ambientali.
Codificazione: 2.1.2.2.0.3.06.6.09 (di nuova istituzione).
Capitolo 65925: "Spese per la predisposizione dell'apparato
scientifico e per l'allestimento del costituendo Museo archeologico
regionale"
Lire 1.300.000.000
Presidente
Se nessuno chiede la parola, pongo in
votazione l'articolo 3 testé letto.
Esito della votazione
Presenti, votanti e favorevoli: 23
Il Consiglio approva all'unanimità
Presidente
Il Consigliere Faval ha chiesto la
parola per dichiarazione di voto; ne ha facoltà.
Faval (UV)
Très brièvement. Naturellement on
votera en faveur de ce projet de loi. Nous voudrions seulement
demander à l'Assesseur s'il est à même de nous donner une date pour
l'ouverture de ce musée archéologique. Merci.
Presidente
Ha chiesto la parola l'Assessore del
turismo, urbanistica e beni culturali, Pascale; ne ha facoltà.
Pascale (PSI)
Come è noto, questo è solo il primo
lotto di allestimento. Con l'approvazione della legge pensiamo di
poter predisporre a settembre gli appalti per l'acquisto delle
attrezzature necessarie sulla base della progettazione esecutiva
che ci verrà fornita in questi giorni. Speriamo pertanto di poter
aprire il piano interrato ed il piano terra per fine anno...
(...interruzione...)
... No. Prevediamo di aprire per fine anno, con tutto
l'allestimento, le sale che appaltiamo con il primo lotto...
(...interruzione...)
... ci sono da mettere i pannelli, le illustrazioni... Speriamo
per fine anno.
Presidente
Il Consiglio è chiamato ora a
pronunciarsi sul complesso della legge.
Esito della votazione
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK