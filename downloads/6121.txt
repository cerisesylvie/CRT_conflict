Consiglio Regionale della Valle d'Aosta - Oggetto del Consiglio n. 564 del 14 maggio 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 564 del 14 maggio 1984 - Resoconto
OGGETTO N. 564/VIII - DISEGNO DI LEGGE CONCERNENTE:
"MODIFICAZIONI ALLA L.R. 28.6.1982, N. 16, CONCERNENTE LA
COSTITUZIONE DELLA SOCIETA' FINANZIARIA REGIONALE PER LO SVILUPPO
ECONOMICO DELLA REGIONE VALLE D'AOSTA".
PRESIDENTE:
Passiamo all'esame del D.L. iscritto al punto
33 dell'ordine del giorno, la cui discussione generale è stata
abbinata a quella del punto 31. Do lettura dell'art. 1:
Art. 1
L'art. 2, 1° comma, della L.R. 28 giugno 1982, n. 16 è
sostituito dal seguente:
"La società ha lo scopo di concorrere, nel quadro di una
politica di programmazione regionale, a promuovere tutte quelle
attività che, direttamente ed indirettamente, favoriranno lo
sviluppo socio-economico della Regione, con la sola esclusione del
commercio al dettaglio e delle assicurazioni, in armonia con le
direttive della Regione".
L'art.
2,
3° comma, della L.R. 28 giugno 1982, n. 16,
è sostituito dal seguente:
"Ai fini della presente legge l'attività di un'impresa si
considera prevalentemente svolta nel territorio regionale quando
qui siano localizzati per intero o in parte predominante gli
investimenti fissi e l'occupazione e, ove richiesto, la direzione
tecnica e quella amministrativa",
PRESIDENTE
: Metto in approvazione l'art. 1:
ESITO DELLA VOTAZIONE
Presenti 29
Votanti 21
Astenuti 8 (Aloisi, Bajocco, Baldassarre, Berti, Dolchi,
Mafrica, Millet, Tonino)
Favorevoli 20
Contrari 1
Il Consiglio approva
PRESIDENTE
: Do lettura dell'art. 2:
Art. 2
L'art. 3 della L.R. 28.6.1982, n. 16, è sostituito dal
seguente:
"La FINAOSTA S.p.A. opera con mezzi finanziari propri, nelle
forme di cui al successivo art. 4, ovvero per conto della Regione
Valle d'Aosta o di altri Enti pubblici, con fondi specifici forniti
dalla Regione stessa o dagli altri Enti.
Si definisce ordinaria la gestione relativa ad interventi che
la Società pone in essere con mezzi finanziari propri; la gestione
relativa ad interventi effettuati per conto della Regione Valle
d'Aosta, ai sensi del successivo art. 5, o di altri Enti si
definisce speciale. La FINAOSTA può gestire, infine, Fondi di
rotazione regionali o di altri Enti pubblici".
PRESIDENTE
: Metto in approvazione l'art. 2:
ESITO DELLA VOTAZIONE
Presenti 29
Votanti 21
Astenuti 8 (Aloisi, Bajocco, Baldassarre, Berti, Dolchi,
Mafrica, Millet, Tonino)
Favorevoli 20
Contrari 1
Il Consiglio approva
PRESIDENTE
: Vi è la richiesta di emendamento di inserire
l'articolo 2/bis di cui do lettura:
All'art.
5
della L.R. 28.6.1982 l'espressione
"dell'Amministrazione regionale" è sostituita con l'espressione
"del Consiglio regionale".
Lo metto in approvazione:
ESITO DELLA VOTAZIONE
Presenti 29
Votanti 27
Astenuti 2 (Aloisi, Berti)
Favorevoli 7
Contrari 20
Il Consiglio non approva
PRESIDENTE
: Do lettura dell'art. 3:
Art.
3
All'art. 6 della L.R. 28.6.1982, n. 16, è aggiunto il
seguente comma:
"Ai fini dell'applicazione dei precedenti divieti, nella
determinazione dell'entità degli interventi diversi dalla
assunzione di partecipazioni, non si terrà conto delle somme
impegnate a carico dello speciale fondo previsto nel precedente
art. 5".
PRESIDENTE
: Metto in approvazione l'art. 3:
ESITO DELLA VOTAZIONE
Presenti 29
Votanti 21
Astenuti 8 (Aloisi, Bajocco, Baldassarre, Berti, Dolchi,
Mafrica, Millet, Tonino)
Favorevoli 20
Contrari 1
Il Consiglio approva
PRESIDENTE
: Do lettura dell'art. 4:
Art. 4
L'art. 12, 1° e 2° comma, della L.R. 28.6.1982, n. 16, è
sostituito dal seguente:
"La FINAOSTA è amministrata da un Consiglio di
Amministrazione composto da 9 membri elevati a 11 a decorrere
dall'esercizio sociale 1984-85.
Alla Regione Valle d'Aosta spetta la nomina, ai sensi
dell'art. 2458 del Codice Civile, del Presidente del Consiglio di
Amministrazione e di uno dei Consiglieri da scegliersi tra uno dei
Dirigenti dell'Amministrazione regionale con funzioni di
coordinamento fra la Regione e la Finaosta. La nomina degli altri
membri del Consiglio verrà effettuata dall'assemblea su
designazione, da parte della Regione, di un numero di Consiglieri,
per i quali è autorizzata a
prestare cauzione, proporzionato
per eccesso, alla sua quota di capitale, e su designazione da parte
degli altri azionisti dei rimanenti Consiglieri, ai predetti altri
azionisti spetta, comunque, complessivamente e indipendentemente
dall'entità della loro partecipazione al capitale sociale, la
designazione di almeno un Consigliere".
PRESIDENTE
: Metto in approvazione l'art. 4:
ESITO DELLA VOTAZIONE
Presenti 29
Votanti 21
Astenuti 8 (Aloisi, Bajocco, Baldassarre, Berti, Dolchi,
Mafrica, Millet, Tonino)
Favorevoli 20
Contrari 1
Il Consiglio approva
PRESIDENTE
: A questo punto vi è la richiesta di inserire
un emendamento, art. 4/bis, di cui do lettura:
All'art. 12 della L.R. 28.6.1982 il 3° e 4° comma sono
sostituiti dai seguenti:
"Il Consiglio regionale designa i componenti del Consiglio di
Amministrazione di spettanza regionale, riservando la proposta di
due membri alla minoranza consiliare".
"La Giunta regionale provvede alla nomina del Presidente del
Consiglio di Amministrazione e di uno dei Consiglieri da scegliersi
tra i dirigenti dell'Amministrazione regionale".
Lo metto in approvazione:
ESITO DELLA VOTAZIONE
Presenti 29
Votanti 27
Astenuti 2 (Aloisi, Berti)
Favorevoli 7
Contrari 20
Il Consiglio non approva
PRESIDENTE
: Do lettura dell'art. 5:
Art. 5
Ai sensi dell'ultimo comma dell'art. 8 della L.R. 28.6.1982,
è autorizzato l'aumento di capitale sociale della FINAOSTA da L.
12.500.000.000 fino a L. 20.000.000.000 suddivisi in 20.000 azioni
di valore nominale unitario di L. 1.000.000.
La Giunta regionale è autorizzata a sottoscrivere, in una o
più soluzioni, una quota dell'aumento del capitale sociale di cui
al precedente comma pari a L. 5.625.000.000
(cinquemiliardiseicentoventicinquemilioni) corrispondenti a 5.625
azioni.
PRESIDENTE
: Metto in approvazione l'art. 5:
ESITO DELLA VOTAZIONE
Presenti 30
Votanti 22
Astenuti 8 (Aloisi, Bajocco, Baldassarre, Berti, Dolchi,
Mafrica, Millet, Tonino)
Favorevoli 21
Contrari 1
Il Consiglio approva
PRESIDENTE
: Do lettura dell'art. 6:
Art. 6
L'onere derivante dall'applicazione della presente legge
graverà sul cap. 36350 del bilancio di previsione della Regione per
l'esercizio finanziario 1984.
Alla copertura dell'onere di cui al comma precedente si
provvede:
-
quanto a L. 625.000.000.000 mediante utilizzo della
disponibilità residua derivante dall'autorizzazione di spesa di cui
alla L.R. 28.6.1982, n. 16, art. 8;
-
quanto a L. 5.000.000.000 mediante riduzione di pari
importo dello stanziamento iscritto al cap. 50150 "Fondo globale
per il finanziamento di spese per ulteriori programmi di sviluppo -
Spese di investimento" - Allegato n. 8 - Settore 2° - Sviluppo
economico del bilancio di previsione per il corrente
esercizio.
PRESIDENTE
: Metto in approvazione l'art. 6:
ESITO DELLA VOTAZIONE
Presenti 30
Votanti 22
Astenuti 8 (Aloisi, Bajocco, Baldassarre, Berti, Dolchi,
Mafrica, Millet, Tonino)
Favorevoli 21
Contrari 1
Il Consiglio approva
PRESIDENTE
: Do lettura dell'art. 7:
Art. 7
Al bilancio di previsione della regione per l'esercizio
finanziario 1984 sono apportate le seguenti variazioni:
Parte Spesa
Variazione in diminuzione
Cap. 50150 - Fondo globale per il finanziamento di spesa per
ulteriori programmi di sviluppo - Spesa di investimento
L. 5.000.000.000
Variazione in aumento
Cap. 36350 - Spese per la sottoscrizione di capitale sociale
della FINAOSTA S.p.A. - L.R. 28.6.1982, n. 16, artt. 4 e 8
L. 5.000.000.000
PRESIDENTE
: Metto in approvazione l'art. 7:
ESITO DELLA VOTAZIONE
Presenti 30
Votanti 22
Astenuti 8 (Aloisi, Bajocco, Baldassarre, Berti, Dolchi,
Mafrica, Millet, Tonino)
Favorevoli 21
Contrari 1
Il Consiglio approva
PRESIDENTE
: Do lettura dell'art. 8:
Art. 8
La presente legge è dichiarata urgente ai sensi del terzo
comma dell'art. 31 dello Statuto Speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE
: Metto in approvazione l'art. 8:
ESITO DELLA VOTAZIONE
Presenti 30
Votanti 22
Maggioranza 18
Astenuti 8 (Aloisi, Bajocco, Baldassarre, Berti, Dolchi,
Mafrica, Millet, Tonino)
Favorevoli 21
Contrari 1
Il Consiglio approva
PRESIDENTE
: Ha chiesto di parlare il Consigliere Mafrica,
per dichiarazione di voto, ne ha facoltà.
MAFRICA - (P.C.I.):
Su questo D.L. il nostro voto sarà
contrario perchè non sono stati accettati i due importanti
emendamenti aggiuntivi che avevamo proposto. Devo dire anche, con
dispiacere, che in Commissione, dove non c'era da tenere conto
dell'opinione dell'intera maggioranza, era stato in un primo tempo
accettato l'emendamento che dichiarava di competenza del Consiglio
regionale, e non della Giunta, l'esame primo dei provvedimenti
finanziari per la gestione speciale. Quando si arriva in Consiglio
regionale, le indicazioni di schieramento sono così forti che
neanche le cose più logiche riescono a passare!
Ci siamo astenuti su diversi articoli perchè i nostri
emendamenti non li stravolgevano ma li integravano; siccome gli
emendamenti sono stati respinti e si continua a delegare alla
Giunta la possibilità di gestire senza controllo dei provvedimenti
di importanza rilevante non solo per l'Amministrazione stessa, ma
anche per i cittadini e l'occupazione, noi, nell'esprimere il
nostro rammarico per il fatto che il Consiglio rinuncia ai propri
poteri, esprimiamo il nostro completo dissenso e votiamo contro il
D.L..
PRESIDENTE
: Si passa alla votazione sul complesso della
legge per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti 30
Votanti 27
Astenuti 3 (Aloisi, Baldassarre, Berti)
Favorevoli 18
Contrari 9
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK