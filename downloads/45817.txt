Consiglio Regionale della Valle d'Aosta - Oggetto del Consiglio n. 2429 del 10 maggio 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INFORMAZIONE
Sistema informativo
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2429 del 10 maggio 2023 - Resoconto
OGGETTO N. 2429/XVI - Ritiro di mozione: "Approfondimenti in
merito all'utilizzo dell'App "TabUi" per far conoscere le
potenzialità turistiche del territorio valdostano".
Bertin (Presidente) -
Passiamo al punto n. 14. Per
l'illustrazione della mozione, ha chiesto la parola il consigliere
Brunod, ne ha facoltà.
Brunod (LEGA VDA) -
Preso atto che nel 2019 è stata
creata e sviluppata una nuova
App
denominata "TabUi" e che
tale app rappresenta una grande novità in quanto permette di
scaricare gratuitamente una sola app per scoprire tutto quello che
si può vedere e fare in un territorio rispetto allo scaricare
decine di app, come solitamente si usa fare.
Evidenziamo che il grande punto di forza innovativo di questa
app è il voler convogliare in un'unica applicazione tutte le
informazioni dei singoli territori italiani, anche perché per ogni
territorio a oggi esiste già un'app o un sito dedicato, ma che,
purtroppo, spesso non sono sempre aggiornati.
Tenuto conto che di app ce ne sono tante, ma alla fine spesso
vengono usate solamente una volta, i vantaggi dell'app "TabUi" per
l'utente sono i seguenti: scarica "TabUi" una sola volta, ottimizza
i contenuti, utilizza l'App per scoprire l'unicità e le eccellenze
del territorio circostante attraverso due possibili modalità:
quella standard oppure quella con la realtà aumentata.
Per quanto riguarda i numeri relativi alla copertura e del
posizionamento, ad oggi sono stati superati 130 Comuni tabuiati, i
130 si riferisce al 24 marzo, ad oggi siamo a 220, 150.000
download, 30.000
followers
, 23,5 mila iscritti al sito.
Rileviamo che in modo più specifico i vantaggi forniti dall'App
"TabUi" anche per quanto riguarda un possibile coinvolgimento dei
Comuni sono:
la mappatura turistica: il team si occupa della mappatura dei
punti d'interesse, curiosità e quanto è utile per far conoscere il
territorio ai turisti, monumenti, chiese, punti panoramici,
castelli, palazzi, sentieri, percorsi, piste da sci, spiagge e
quant'altro; mappatura attività commerciali; geolocalizzazione
attività commerciali presenti, ragione sociale, posizione in mappa
e contatto telefonico;
progetto
green
: attraverso la funzione
green
potranno essere attivati i servizi di segnalazione abbandono
rifiuti, orari dei mezzi di trasporto, prenotazione eco centri,
ubicazione cassonetti differenziata e la realtà aumentata alla
scoperta del territorio e dei suoi punti d'interesse intorno a te
con innovazione della realtà aumentata;
cross marketing:
attraverso notifiche
push
georeferenziate,
newsletter
,
social post
e altri
modelli di ingaggio, TabUi farà conoscere il territorio a tutta la
base utenti inviando informazioni su eventi, punti di interesse,
curiosità ed eccellenze.
gestione eventi: inserimento della comunicazione all'interno
dell'App, locandina, elenco espositori, mappa, ubicazioni,
informazioni utili all'utente.
A oggi sono state portate avanti diverse importanti partnership
e integrazioni in vari settori di rilievo, esempio Satispay.
Fin dalla nascita nel 2019, TabUi App ha goduto di una grande
visibilità media, ancora oggi le grandi testate nazionali offrono
visibilità alla rivoluzione che TabUi sta portando.
Considerato che dal mese di settembre 2019 l'Office Régional du
Tourisme e la società Laser Group S.r.l. hanno sviluppato e
gestiscono l'App denominata "Valle d'Aosta Events" in
collaborazione con l'Assessorato del turismo, sport e commercio,
"Valle d'Aosta Events" è un'app specifica in ambito turistico,
un'applicazione ufficiale dedicata alle manifestazioni e agli
eventi della Valle d'Aosta ed anche informazioni su dove
mangiare.
Riscontrato che nel mese di agosto 2022 è stata presentata anche
un'altra recente app, "App Sentieri VdA", un'applicazione per
scoprire 5.000 chilometri di sentieri in Valle d'Aosta, dove
vengono fornite anche informazioni sullo sviluppo chilometrico, sui
dislivelli e tempi di percorrenza, sul proprio
smartphone
sarà così possibile visualizzare la scheda di dettaglio del
percorso, oltre a ottenere un grafico di sviluppo del dislivello e
scaricare la mappa per poterla usare anche
off-line
.
Tenendo conto che a oggi risulta esserci in modo ufficiale un
utilizzo dell'app sopracitata sul territorio regionale
esclusivamente per quanto riguarda la sezione green, grazie a una
collaborazione tra Enval e la Regione Valle d'Aosta con lo scopo di
aiutare i cittadini a districarsi nel mondo della differenziata;
l'applicazione, totalmente gratuita e senza obbligo di
registrazione, permette agli utenti di capire dove dover smistare
un determinato rifiuto, dove trovare il cassonetto giusto ma anche
l'isola ecologica più vicina con le relative indicazioni stradali
personalizzate.
È inoltre presente la funzione "Wiki TabUi" dove gli utenti
possono segnalare, intervenire e suggerire migliorie.
Inoltre migliorare la raccolta differenziata significa anche
garantire una maggiore efficienza dell'impianto di Brissogne,
incidendo così a cascata sui costi di gestione.
Evidenziamo che, al contrario di quanto si possa pensare, l'App
non è progettata soltanto per i cittadini valdostani, ma anche e
soprattutto per i turisti non residenti per farli sentire a loro
agio nel gestire correttamente i rifiuti prodotti durante il loro
soggiorno, mostrando l'attenzione della Regione sia nei confronti
del territorio sia di chi lo abita, anche transitoriamente.
A oggi il
competitor
di App "TabUi" si potrebbe dire che
è Google, ma in realtà hanno due metodologie ed approccio
completamente diversi, nel senso che a Google si fa una domanda e
il motore di ricerca restituisce i risultati, invece all'app
"TabUi" non si chiede nulla ma è lei che, in base ai nostri
interessi o la posizione GPS, ci consiglia cosa fare e cosa
vedere.
Riteniamo che sarebbe molto importante e strategico, per una
migliore valorizzazione e promozione della nostra regione, poter
approfondire nella relativa Commissione competente le potenzialità
offerte dall'app "TabUi" nei suoi diversi ambiti di
applicazione.
Dopo queste lunghe premesse, quindi il Consiglio regionale
impegna gli Assessori competenti ad approfondire e a valutare le
molteplici potenzialità dell'app "TabUi" nei relativi ambiti
d'interesse per la nostra regione, attraverso l'audizione dello
sviluppatore dell'App, Ceo della
startup,
nella relativa
Commissione competente entro i prossimi sessanta giorni.
Presidente -
La mozione è stata presentata. Apriamo la
discussione generale. La discussione generale è aperta. Se non vi
sono prenotazioni... non ne vedo, chiudiamo la discussione
generale. La discussione generale è chiusa. Per il Governo, la
parola all'assessore Grosjacques.
Grosjacques (UV) -
La specificità delle app come TabUi,
quelle che si scaricano sul cellulare, è di solito la loro forza,
perché ognuno scarica quella che ritiene più consona alle sue
necessità. Per definizione le app non sono quindi generaliste ma
mirate.
Esistono oggi numerose app per il turismo
Digital
e ne
nascono ogni giorno di nuove, ci sono quelle che operano su largo
raggio, nazionale o internazionale.
Chi vuole individuare le montagne, ad esempio, usa Peakfinder,
che è un esempio di utilizzo di
Augmented reality
, cioè
realtà aumentata. Chi cerca un ristorante ha innumerevoli app per
geolocalizzarli e prenotarli.
Innumerevoli anche quelle per itinerari come "Komoot", "Outdoor
Active" e una serie di altre, che sono focalizzate sui trasporti
locali o sulle prenotazioni di musei.
Poi ci sono quelle riferite alle realtà locali, sempre mirate
alla gestione di temi ben determinati, come la nostra app "VdA
Events".
Oltre alle app di cui sopra, esistono siti ottimizzati per
essere consultati da dispositivi mobili, anche chiamati
Web
App
, che ottengono lo stesso risultato ai fini dell'esperienza
utente e dell'usabilità. Uno di questi è, ad esempio, "Sentieri
VdA", ma anche
Google Maps
è uno di questi strumenti, e gli
operatori commerciali possono liberamente posizionarsi sulle mappe
Google, come possono scegliere di entrare a far parte di "TabUi" o
di qualsiasi altra piattaforma che aumenti la visibilità del loro
business
.
Tutto questo per affermare che "TabUi", in questo panorama
variegato, è un'app tra le tante.
Gli strumenti di comunicazione on-line ufficiali utilizzati da
noi oggi sono ambiti da molti operatori commerciali, questi
strumenti hanno però bisogno dei nostri dati per vendere, per
essere appetibili, e in questo periodo agli uffici sono pervenute
varie richieste in tal senso, a dimostrazione del fatto che sono
loro ad avere bisogno dei nostri contenuti più che noi del loro
canale.
La comunicazione ufficiale dell'offerta turistica su web
utilizza due strumenti fondamentali: il sito "Lovevda" e la banca
dati delle informazioni turistiche che alimenta non solo "Lovevda"
ma anche altri strumenti di informazione come l'app VdA Events e il
sito del Cammino Balteo.
Questa banca dati è molto ricca e contiene tutte le schede di
dettaglio su punti d'interesse storico e artistico, sulle
manifestazioni, sulla ricettività, sulle infrastrutture sportive e
un'ampia selezione d'itinerari sportivi a piedi, in bici, in moto,
sci alpinismo, con le racchette da neve e molte altre attività.
Le informazioni della banca dati sono governate e gestite in
maniera coerente e organizzata e costantemente aggiornate.
In Valle d'Aosta l'Assessorato regionale del turismo e l'Office
Régional du Tourisme gestiscono la banca dati più completa,
approfondita e aggiornata sul sistema di offerta turistica
regionale.
Questa banca dati contiene schede di dettaglio aggiornate su
punti d'interesse storico e artistico, manifestazioni, strutture
ricettive e di ristorazione, infrastrutture sportive e un'ampia
selezione d'itinerari sportivi a piedi, in bici, in moto e per una
serie di altre attività.
Questa banca dati alimenta automaticamente, con dati aggiornati
e geolocalizzati, il sito turistico regionale e le applicazioni a
esso collegate, mentre la cessione a terzi viene concessa in
maniera dinamica tramite interrogazione informatizzata e soltanto
per dati parziali a operatori locali, quali, ad esempio, i consorzi
di promozione turistica o le società di gestione degli
impianti.
Nessun operatore privato, tuttavia, ha accesso completo o
esclusivo a queste informazioni per finalità commerciali, perché
consentirlo significherebbe creare un pericoloso precedente.
La banca dati turistica regionale - la cui architettura
informatica è in corso di rifacimento e sarà completamente
rinnovata da metà maggio - e il sito
Internet
regionale
"Lovevda.it" - che a metà ottobre sarà a sua volta sostituito da un
nuovo sito ottimizzato per la consultazione da
smartphone -
sono quindi gli
asset
strategici della promozione,
accoglienza e informazione turistica regionali.
Questi asset, da cui dipendono gran parte degli altri strumenti
di comunicazione turistica regionali,
on-line
e
off-line
, costituiscono il perno su cui si innestano tutte
le azioni di comunicazione turistica promo-pubblicitarie on-line
sul web e sui
social network
, sia in Italia che
all'estero.
Merita ancora rilevare, in conclusione, che, seppur promettente,
almeno nel panorama nazionale TabUi non può ancora essere
considerata per diffusione l'applicazione di riferimento, anche
perché, come illustrato dal collega Brunod nelle premesse, a oggi
"TabUi" è utilizzata da 220 Comuni, secondo i dati che ha testé
illustrato, che quasi certamente non dispongono di una propria
banca dati, ma non è stata adottata da nessuna Regione al momento.
Inoltre la funzione di "TabUi" è quella di segnalare a chi è già
presente sul posto quali siano le attrazioni e i servizi nei
dintorni. L'applicazione può quindi essere utile per migliorare
l'esperienza di visita di chi ha già deciso di venire in Valle
d'Aosta, ma il suo interesse, come strumento promozionale per
attrarre nuovi visitatori in Valle d'Aosta, è al momento
limitato.
Sulla base di queste considerazioni, in aggiunta al fatto che
viene richiesta la possibilità d'instaurare un rapporto
contrattuale con uno specifico operatore economico nell'ambito di
un mercato concorrenziale, creando addirittura una corsia
preferenziale di presentazione del prodotto in Commissione
consiliare che, ovviamente, non possiamo derubricare a centro di
ascolto di proposte commerciali, ovviamente, perché l'obiettivo e
le attività delle Commissioni sono altre... invito i proponenti a
ritirare la mozione con l'impegno di incontrare i referenti per
valutare i contenuti della loro proposta ed eventualmente fare
delle analisi più approfondite.
In caso di mancato ritiro, proporrò alla maggioranza il voto di
astensione.
Presidente -
Ha chiesto la parola il consigliere Brunod,
ne ha facoltà.
Brunod (LEGA VDA) -
Ringrazio l'Assessore per la risposta
molto precisa, dettagliata e preparata, sicuramente, lei e la sua
struttura, avete tutte le possibilità, conoscenze e capacità per
fornire tutti questi dati che mi ha appena letto.
Volevo solo anche citare il fatto che quando ho detto che molte
volte i dati non sono aggiornati, non mi riferivo alla Regione
Valle d'Aosta ma in modo generico, quindi nessuno voleva dire
questo, ci mancherebbe, anzi, si ringrazia gli uffici per il lavoro
che svolgono quotidianamente.
Da parte nostra non c'è nessun problema a ritirare la mozione,
in quanto è un argomento comunque abbastanza complesso, come credo
che anche lei condivida e, vista la sua disponibilità a incontrare
la persona per raccogliere delle informazioni ed eventualmente poi
vedere in seguito le opportunità e quanto possa essere interessante
quest'app, ritiro la mozione in quanto diciamo che l'obiettivo è
approfondire l'argomento per cercare di vedere se può essere
veramente una cosa utile per migliorare, in questo mondo molto
digitale e all'avanguardia, il sistema turistico di promozione
della Valle d'Aosta. Non c'è quindi nessun problema a ritirare la
mozione e accogliamo la sua proposta.
Presidente -
La mozione è ritirata.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK