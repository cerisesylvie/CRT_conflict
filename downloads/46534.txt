Consiglio Regionale della Valle d'Aosta - Oggetto del Consiglio n. 2942 del 22 novembre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
ENERGIA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2942 del 22 novembre 2023 - Resoconto
OGGETTO N. 2942/XVI - Discussione generale sulla mozione:
"Istanza alle autorità competenti per lo smantellamento
dell'elettrodotto Creys-Malville/Rondissone e ripristino ambientale
dei siti da esso attraversati".
Bertin (Presidente) -
Ritorniamo, in ragione dei
meccanismi di alternanza, al punto n. 13. Ha chiesto la parola il
consigliere Lucianaz per l'illustrazione, ne ha facoltà.
Lucianaz (RV) -
Il nome "Superphénix" deriva dal mitico
uccello
phénix
che rinasce dalle sue ceneri, proprio come il
nuovo combustibile nucleare al plutonio proveniente dalle ceneri
del combustibile usato. La centrale situata nei pressi del ridente
paesino di Creys-Malville sulle rive du Rhône, a 30 chilometri
dalla centrale nucleare del Bugey, zona dove ancora si parla il
patois come il nostro, si distingueva appunto per l'utilizzo di un
reattore nucleare a neutroni rapidi autofertilizzanti, alimentato
dal plutonio, elemento radioattivo che possiede un periodo di
attività che pare sfiori i 24 mila anni, dunque di alta
pericolosità. L'intera struttura è stata definitivamente chiusa nel
1997 a causa di gravi problemi all'impianto refrigerante al sodio
che determinarono dei lunghi periodi di interruzione già
dall'inizio della produzione. La chiusura e il totale
smantellamento della centrale di Creys-Malville che, nell'arco di
pochi anni sarà nuovamente riconvertita in terreno agricolo, ha
fatto venire meno la fonte sostanziale che alimentava il gigantesco
elettrodotto e l'attuale flusso energetico è notevolmente inferiore
ai megawatt/ora su cui era stata dimensionata l'intera opera
rispetto alla necessità connessa al suo utilizzo.
L'allora assessore all'agricoltura, forestazione e risorse
naturali, Augusto Rollandin, di concerto con l'assessore
all'ambiente, territorio e trasporti, Roberto Nicco, ricordò alla
Giunta regionale che, onde rispettare quanto stabilito
dall'articolo 2 della legge costituzionale n. 4/1948,
l'insediamento dell'elettrodotto Creys-Malville/Rondissone fu
autorizzato non senza un sofferto confronto interno e subendo
giudizi pesantemente negativi, stiamo parlando del settembre 1992.
Ad uniformità di voti favorevoli la Giunta Lanivi dell'epoca,
composta dai suoi assessori Cout, Faval, Lavoyer, Mafrica, Nicco,
Rollandin, Vallet e Voyat, adottò infatti la deliberazione in data
4 settembre 1992, che prevedeva una richiesta ai Ministeri dei
lavori pubblici e dell'ambiente di smantellamento dell'elettrodotto
Creys-Malville/Rondissone (Provincia di Torino) e di ripristino
ambientale dei siti da esso attraversati.
Vi leggo un passaggio breve che ho estrapolato dalla risposta
fornita dall'allora assessore all'agricoltura, appunto Augusto
Rollandin, agli interpellanti consiglieri Chiofalo, Ricco e Limonet
nel 1992 che intendevano chiedere notizie al riguardo della
proposta di smantellamento dell'elettrodotto apparsa sulla stampa.
L'assessore Rollandin affermava: "La première requête concernant
les autorisations de la réalisation du Superphénix est du 1981. Par
la suite il y a eu des différentes prises de position des Communes
et toutes les démarches conséquentes et on est arrivés à la
réalisation et au débat qui s'est tenu dans ce Conseil en
1983-1984. À cet égard, il faut donner acte aux Conseillers qui
déjà à ce temps avaient mis en évidence des possibles difficultés.
En même temps il y a eu, face au problème des exigences de l'ENEL,
un débat intéressant qui a porté à des changements d'attitude même
à l'intérieur de l'ENEL par rapport à ce qui s'est passé en Vallée
d'Aoste. Il y a même eu une position qui avait déclenché une
certaine rumeur par rapport aux exigences de ENEL pour dire que
dans certaines zones de la Vallée d'Aoste on était même disponibles
à intervenir du point de vue financier afin d'enlever, en
particulier dans la zone d'Arnad, de Verres et cetera, les vieux
poteaux qui portaient les fils de l'ENEL. Si la loi sur l'impact de
l'environnement avait été appliquée à ce moment, elle aurait
sûrement dit des choses sur la possibilité ou non de prévoir cette
réalisation de la ligne entre le Petit-Saint-Bernard et Rondissone.
Attention, Creys-Malville n'est pas une entité à elle-même, mais
elle est reliée à d'autres centrales, ce que nous pouvons bien
comprendre. Mais en même temps, et je termine - a continué
l'assesseur Rollandin à l'époque - la raison spécifique de cette
intervention était pour mettre l'accent sur un thème qui a pris une
importance différente. Un problème qui, compte tenu de
Creys-Malville, qui n'est plus en production, remet en partie en
discussion un des points qui étaient à la base de cette
réalisation. Alors je crois que là le dialogue pourra permettre de
remettre ensemble les différents thèmes et on peut envisager dans
un délai moyen une reprise par rapport à la réelle utilité dans le
futur de cet établissement Superphénix, en prévoyant d'enlever ces
poteaux qui ont été l'objet de toute une série d'observations de la
part non seulement des naturalistes. Pendant des années
d'observations, on a vu quels sont les effets que d'autres avaient
déjà dénoncés. Je crois que c'est au moins correct de le dire et de
prendre acte de certains aspects et de les mettre sur le plan d'un
dialogue avec les organes qui avaient pris l'initiative
d'intervenir à ce sujet". J'imagine que Monsieur Rollandin se
souvient bien de ses déclarations.
Adesso sono passati 40 anni dalla posa di quei piloni, i cavi
rappresentano sempre un pericolo reale per l'avifauna sicuramente e
all'interno del campo magnetico di quella risonanza delle
vibrazioni che non amano sicuramente né il bestiame al pascolo, né
le specie animali selvatiche, penso neppure gli esseri umani,
pensiamo che si tratti di zone particolarmente sensibili del nostro
territorio. Abbiamo anche i piloni di ciclopiche dimensioni
cominciano a invecchiare, hanno ormai raggiunto i loro 40 anni
dall'installazione. Ricordiamoci che il suddetto elettrodotto
attraversa il territorio della Regione Valle d'Aosta per una
lunghezza di 53 chilometri, una linea unica, e altri 11 chilometri
su un percorso addirittura sdoppiato, immagino quasi ci sia una
malvagità nel deturpare l'ambiente montano valdostano. Induce la
presenza complessiva di 188 pali di altezza compresa tra 40 e 75
metri con braccia di 20 metri imponendo un'area di rispetto di 278
ettari, provocando gravi lesioni paesaggistiche a siti di altissimo
pregio e su cui giustamente anche la promozione del turismo
valdostano, a cui le strutture regionali dedicano grandi energie in
termini finanziari e di lavoro continuo, proprio perché intendono
promuovere il proprio
appeal
, causa non pochi incresciosi
problemi.
Per quanto sopra enunciato, l'esistenza dell'elettrodotto
Creys-Malville/Rondissone, comporta un costo paesaggistico,
naturalistico e ambientale eccessivamente elevato per rapporto al
suo utilizzo e il suo mantenimento contrasta con gli orientamenti
internazionali intesi a preservare o recuperare gli ambienti alpini
più integri, per cui sarebbe opportuno riconsiderare, con le
competenti autorità, l'impattante presenza di quest'affronto nelle
nostre meravigliose bellezze che occupano più di un terzo del
territorio valdostano, ovvero riconsiderare questa linea così
determinante, mantenendo gli
asset
funzionali della rete
elettrica internazionale, naturalmente sono da prendere in
considerazione necessari miglioramenti.
Da ultimo, con l'ingresso di tutto il territorio alto del comune
di Champorcher all'interno del Parco del Monte Avic, si rende
ancora più indispensabile il ripristino delle condizioni naturali
del sito sicuramente non conforme alle prerogative previste dalle
finalità di questo Parco importante.
Dopo avervi fatto sentire le parole dell'assessore Augusto
Rollandin dell'epoca, chiediamo al Presidente della Regione e al
Governo valdostano di impegnarsi ad avviare presso i competenti
Ministeri e le altre autorità coinvolte l'istanza affinché nello
spirito degli articoli 9 e 44 in particolare della Costituzione
italiana e in conformità di quanto stabilito nella Convenzione
internazionale delle Alpi, si disponga la demolizione o la
riduzione dell'impatto nel territorio interessato dell'elettrodotto
Creys-Malville/Rondissone dando successivamente corso a un'attività
di ripristino ambientale dei luoghi da esso attraversato.
Presidente -
La mozione è stata illustrata. La
discussione generale è aperta. Qualcuno vuole intervenire in
discussione generale? Ha chiesto la parola la consigliera Minelli,
ne ha facoltà.
Minelli (PCP) -
Chiedevo soltanto per i tempi perché ho
visto che sono le ore 12:52 ma per me va benissimo intervenire
adesso.
Abbiamo letto con attenzione la mozione dei colleghi di
Rassemblement Valdôtain e la ricostruzione della richiesta della
Giunta Lanivi datata 1992 ai Ministeri dei lavori pubblici e
dell'ambiente per lo smantellamento dell'elettrodotto
Creys-Malville/Rondissone e del conseguente ripristino ambientale
dei luoghi attraversati.
Ricordavo quella vicenda ma avevo ancora più presente
l'antefatto e la forte opposizione che si era creata molti anni
prima, all'epoca della costruzione dell'elettrodotto, soprattutto
nel 1984 - avevo 18 anni e me lo ricordo bene - quando si chiese a
gran forza nella nostra Regione la sospensione dei lavori e l'avvio
di una trattativa con l'ENEL per il ripristino dell'ambiente, già
allora si parlava di ripristino, e il risarcimento dei danni
causati. All'epoca la Regione non solo non si oppose a questo ma
semmai indusse i Comuni riluttanti a concedere l'autorizzazione. Ci
fu soprattutto in Bassa Valle - ed è per quello che lo ricordo bene
- un forte movimento popolare che era partito da Champorcher e che
portò alla nascita di un gruppo denominato "Alternativa ecologica",
la cui azione principale fu la promozione di una petizione contro
la devastazione della strada reale di caccia, da Dondeynaz al
Miserin verso il Col Fenêtre, per far transitare i camion con i
materiali. Il Sindaco di allora voleva invece trasformare la
mulattiera reale di caccia in una strada carrozzabile. Alla
petizione in pochissimo tempo avevano aderito 1.600 persone, e
parliamo di un'altra epoca.
Nell'estate del 1984 erano poi state presentate sulla questione
Superphénix un'interrogazione parlamentare a risposta scritta
dell'Onorevole Ferrari Marte, socialista, e ben tre mozioni nel
nostro Consiglio regionale da parte dei consiglieri Torrione,
Breuvé e Pascale del Partito Socialista, Riccarand di Nuova
Sinistra e Mafrica, Millet, Tonino, Cout, Bajocco, Dolchi del
Partito Comunista, iniziative con delle premesse e degli impegni
leggermente diversificati ma tutte contenenti la richiesta di
sospensione immediata dei lavori e il ripristino dei danni. A causa
della pausa estiva e dei ritardi con cui si discutevano le
iniziative, furono poi soltanto affrontate in aula il 5 di ottobre;
tutte e tre le mozioni vennero respinte.
È interessante - e io non lo conoscevo, sono andata a cercarlo -
il resoconto di quella seduta, il dibattito, le dichiarazioni dei
firmatari, in particolare quella di Gianni Torrione, che per primo
aveva sollevato la questione non l'estate del 1984, ma già al mese
di marzo, con un'interpellanza, prendendosi dell'ecologo folle.
Allora non si parlava ancora di nazi-ecologisti o di ambientalisti
estremisti ma Torrione era stato definito l'ecologo folle. C'era
forse un po' più di eleganza nel parlare ma il tentativo di
denigrare esisteva comunque anche allora.
In quella riunione il consigliere Torrione affermava: "Questa è
la storia di una sconfitta, è la sconfitta che ha subito il
territorio della nostra Regione, una sconfitta dovuta a una
sottovalutazione costante del problema, un problema che ha
dimensioni ciclopiche, Polifemo, ma con due occhi. Bisognerebbe che
questi due occhi però li avesse avuti la Giunta regionale quando si
è presentata quest'occasione, (la chiamo occasione) da parte
dell'ENEL di sfruttare il territorio della nostra Valle come un
corridoio di passaggio per una palificazione di dimensioni notevoli
e senza che la Regione potesse avere in contropartita qualcosa,
senza che la Regione esprimesse su quest'argomento così delicato un
proprio parere".
Nella sua esposizione invece il consigliere Riccarand aveva
sottolineato: "...il modo con cui si è arrivati a questa decisione
di autorizzare l'ENEL a costruire sul territorio di una buona fetta
della Valle d'Aosta questo gigantesco elettrodotto. Questa
decisione è stata presa dagli Assessorati competenti, non so fino a
che punto c'è stata discussione in Giunta, ma è stata una decisione
presa senza discussione in nessuno organo del Consiglio regionale,
né in commissione, né in aula; non solo, è una questione di cui non
è stato investito nemmeno il Comitato tecnico incaricato di
esaminare l'opportunità di tutta una serie di opere che hanno una
grossa rilevanza sul piano urbanistico, e mi riferisco al CRPT. Si
doveva vagliare e discutere a fondo l'opportunità dell'opera, si
doveva valutare l'impatto ambientale che questa avrebbe avuto, a
giudicare dalle opere di costruzione che erano necessarie, impatto
che poi è stato violentissimo".
Il consigliere Alder Tonino aveva aggiunto: "Voglio solo
sottolineare che anche il nostro gruppo considera negativamente la
sottovalutazione con cui la Giunta regionale ha affrontato il
problema di questo elettrodotto e giudica scorretto il fatto che il
Consiglio regionale non sia stato investito neanche attraverso una
discussione in Commissione di un problema di così grossa
portata".
Ho riportato queste parti del dibattito perché mi sembrano
significative di un certo modo di operare e il tutto si riallaccia
anche alle considerazioni che quindici giorni fa ho avanzato a
proposito del DEFR di alcuni obiettivi e scelte giudicati
strategici su cui non c'è stato e non c'è il coinvolgimento del
Consiglio, com'è emerso anche dalle dichiarazioni di qualche altro
collega.
Passa il tempo ma gli atteggiamenti restano e la cosa non è
consolante, al contrario.
Tornando al 1992, all'epoca che è stata citata dal consigliere
Lucianaz, otto anni dopo queste mozioni che ho citato, la Giunta -
una Giunta che aveva alcuni esponenti che nel 1984 si erano fatti
portatori di quell'istanza attraverso le mozioni - chiedeva
finalmente lo smantellamento del Superphénix e il ripristino dei
siti, ma oggi, dopo 31 anni, siamo ancora qui a chiedere la
demolizione dell'impianto e il ripristino dei luoghi e sono passati
praticamente 40 anni da quando quegli ecologisti folli chiedevano
di non autorizzare l'opera, mi sembra una cosa abbastanza
sconcertante.
Bene hanno fatto quindi i colleghi a riportare l'attenzione
sull'argomento del Superphénix, a evidenziare nelle premesse le
caratteristiche dell'elettrodotto e l'impatto sul territorio e
sull'avifauna.
Io spero vivamente che non si liquiderà tutta la questione
dicendo che l'impianto non è del tutto inattivo, e lo sappiamo, e
che soprattutto la decisione finale non spetta alla Regione, perché
l'impegno che hanno proposto i colleghi è un impegno che mi sembra
chiaro: si chiede di avviare, presso i Ministeri competenti,
un'istanza affinché gli stessi dispongano per la demolizione o la
riduzione dell'impatto dell'elettrodotto, dando poi corso al
ripristino ambientale del territorio. È un impegno che noi
condividiamo e su cui chiediamo però
en même temps
un
supplemento o una traslazione di riflessione circa lo scempio che
ha comportato e che altre opere oggi all'attenzione di tutti
potenzialmente comporterebbero per altri territori della nostra
Regione. I tralicci che si trovano poco sotto il lago del Miserin,
che ha citato prima il collega Lucianaz, hanno una base di 7 metri
e 50 per 7 metri e 50, occupano una superficie quindi di 56 metri
quadrati. Come ricordato dai colleghi, hanno delle altezze comprese
tra i 40 e i 75 metri, sono proprio questi che vedete nella foto,
sono quelli appena sotto il Miserin.
I mega tralicci che sono invece ipotizzati nella linea
funiviaria del Vallone di Cime Bianche in cui si vuole realizzare
un'altra opera avrebbero una base non di 7,50 per 7,50 ma di 16 per
16, quindi pari a una superficie di 256 metri quadri, 200 in più
rispetto ai basamenti dei tralicci del Superphénix in quel di
Champorcher, con delle altezze medie di 47 metri, fino a un massimo
di 70 metri.
Noi voteremo ovviamente questa mozione ma mi sembra che sia
opportuno anche mettere in luce ciò che può avvenire altrove, tanto
per avere un'idea e rendersi conto dell'impatto che ci sarebbe in
un altro Vallone, un impatto che si vuole creare e che si è in
tempo a non fare.
Presidente -
Se siete d'accordo, sospendiamo i lavori e
li riprendiamo nel pomeriggio alle ore 15:00.
---
La seduta termina alle ore 13:02.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK