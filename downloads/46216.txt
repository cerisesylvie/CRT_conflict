Consiglio Regionale della Valle d'Aosta - Oggetto del Consiglio n. 2676 del 25 luglio 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Aeroporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2676 del 25 luglio 2023 - Resoconto
OGGETTO N. 2676/XVI - Interpellanza: "Rilancio dell'attività
di aviazione commerciale presso l'aeroporto Corrado Gex di
Aosta".
Marguerettaz (Presidente) -
Punto n. 41 all'ordine del
giorno. Per la presentazione, la parola al collega Ganis.
Ganis (LEGA VDA) -
Quest'iniziativa riprende una nostra
interpellanza discussa in Consiglio regionale il 4 novembre 2021
avente come oggetto: "Sviluppo di ulteriori tratte aeree per un
rilancio del turismo invernale ed estivo in Valle d'Aosta. La
nostra iniziativa era finalizzata a conoscere lo stato di
completamento dell'aerostazione e quali fossero gli obiettivi della
società AVDA, quella che gestisce appunto l'aeroporto, anche in
vista di quello dichiarato nell'ultimo DEFR, quindi la volontà da
parte dell'Amministrazione regionale, di incrementare le attività
di aviazione generale e commerciale. Ricordo che nel lontano 2021
una tratta aerea era Aosta/Olbia utilizzata da numerosi Valdostani,
tratta poi cancellata a causa della pandemia e dal fatto che
l'aeroporto richiedesse ancora delle procedure di avvicinamento
satellitare.
Tenendo conto che la Giunta regionale con delibera 1.056 ha
approvato la progettazione esecutiva dell'intervento di
completamento dell'aerostazione, con importo lordo di lavori,
forniture e arredi pari a 10 milioni di euro e che il termine
contrattuale previsto, fatti salvi intoppi, come ha ricordato l'ex
Presidente della Regione, è stato fissato per il 2023, noi, come
gruppo - e credo anche molti cittadini valdostani se lo chiedano -
ci chiediamo se questa scadenza sarà rispettata. Inoltre sarebbe
alquanto importante conoscere la volontà della società AVDA nel
voler proseguire i voli di tipo
charter
visto che, oltre a
questi voli, non si andrà, tutto questo in vista di un possibile
rilancio dell'attività di aviazione anche in chiave turistica.
In base a queste considerazioni, interpelliamo il Governo
regionale per conoscere lo stato attuale dei lavori inerenti al
completamento dell'aerostazione e se vi erano state o si intendono
avviare al più presto interlocuzioni con la società AVDA al fine di
rilanciare l'attività di aviazione commerciale riorganizzando e
programmando voli
charter
, aerotaxi al servizio dei
cittadini valdostani.
Dalle ore 12:11 riassume la Presidenza il presidente
Bertin.
Bertin (Presidente) -
Ha chiesto la parola l'assessore
Bertschy per la risposta, ne ha facoltà.
Bertschy (AV-VdA Unie) -
Grazie collega Ganis. Stiamo
riorganizzando anche le nostre risposte perché l'organizzazione dei
tempi di risposta è cambiata, quindi cerchiamo di essere veloci e
allo stesso tempo di non omettere le informazioni che servono. La
gara è stata aggiudicata con provvedimento dirigenziale 4788 il 19
agosto 2022 ed è stata approvata la presa d'atto
dell'aggiudicazione dei lavori all'operatore economico Paolo
Beltrami Costruzioni S.p.a. con sede in Paderno Ponchielli per un
importo di lavori previsto di complessivi 7.289.180,55 euro. Il
contratto è stato sottoscritto il 17 novembre 2022, mentre la
consegna dei lavori è avvenuta il 14 dicembre, sempre del 2022. Le
lavorazioni finora eseguite da parte della ditta hanno riguardato
in sintesi l'allestimento del cantiere, le operazioni di pulizia e
di smaltimento dei rifiuti nelle aree esterne, la messa in
sicurezza e la pulizia dei locali interni al
terminal
della
centrale tecnologica adiacente, nonché la rimozione di tutti i
pannelli di facciata del fabbricato e degli isolanti sottostanti.
Il grosso delle lavorazioni dovrebbe tuttavia avvenire nei prossimi
mesi all'avvenuta definizione delle problematiche riguardanti la
possibilità di mantenere o la necessità di sostituire alcune delle
dotazioni impiantistiche presenti all'interno dell'edificio. La
fine dei lavori è attualmente prevista per il 5 marzo 2024.
Per quanto riguarda la seconda domanda, diciamo che la nostra
visione è sì di servizio ai cittadini valdostani, ma in particolare
di servizio dell'aeroporto per attrarre qui turisti e visitatori,
quindi le interlocuzioni con l'AVDA ci sono, ci sono state,
ovviamente ci sono in questo momento e l'indicazione che è stata
data e che sarà oggetto di confronto continuo nei prossimi mesi è
quella di lavorare a una valorizzazione, una volta realizzate le
opere delle aerostazioni, dell'aeroporto come possibilità di arrivo
di
charter
stagionali, invernali ed estivi, che abbiano come
provenienza Paesi europei, in particolare quelli che sono più
legati al nostro sistema di vacanze turistiche, in particolare
quelli invernali, per far sì che l'aeroporto possa dare delle
risposte utili allo sviluppo economico del territorio. Ovviamente
non tralasceremo possibili collegamenti invece a favore dei nostri
servizi, dei servizi a favore dei residenti e delle imprese,
facendo bene attenzione a inquadrarli nell'ambito della
pianificazione dei servizi degli altri aeroporti che sono intorno a
noi e che possono essere raggiunti a volte con un'organizzazione di
servizi la più rispondente possibile a un'attenzione sia ai costi
che ai benefici di quello che sappiamo mettere in campo.
Colgo l'occasione per dire che abbiamo attivato nel periodo
estivo in maniera sperimentale quest'anno il collegamento con gli
aeroporti sia di Caselle che di Malpensa con il trasporto delle
navette, che può essere prenotato con le apposite piattaforme che
sperimentiamo appunto per la prima volta nel periodo estivo e ne
vedremo poi i risultati. L'attenzione con AVDA in questo momento
quindi è quella di andare a una pianificazione di un
business
plan
che ci permetta di capire, a partire in particolare dal
2025, che sarà il primo anno pienamente attivo dell'aeroporto, come
realizzare una progettualità rinnovata sull'aeroporto una volta
completati anche tutti i lavori che andranno realizzati per
l'accoglienza dei turisti e anche per l'organizzazione come
sappiamo di alcuni temi che sono stati sempre oggetto di grande
attenzione, per esempio, quello dei servizi antincendio è uno di
questi. Nell'autunno, nella primavera cercheremo di avere delle
informazioni definitive, un business plan definitivo da proporre
alla Commissione e al Consiglio per dare vita a un'operazione di
avvio - finalmente - anche della parte commerciale del nostro
aeroporto, che, come sappiamo, poi svolge tutta un'altra serie di
attività di servizi importanti per il territorio che potranno
essere così poi finalmente completati.
Presidente -
Ha chiesto la parola il consigliere Ganis,
ne ha facoltà.
Ganis (LEGA VDA) -
Grazie Assessore per la risposta. Lei
finalmente mi ha dato un punto di partenza che è il 5 marzo 2024,
quindi ci fa piacere che ci siano tutte le interlocuzioni al fine
di valorizzare al meglio il nostro aeroporto e che sia stato messo
in atto un servizio sperimentale; visto che sono state spese somme
ingenti per il completamento dell'aerostazione, sarebbe auspicabile
un giorno poter disporre di un efficiente servizio delle attività
(incomprensibile)
commerciali al fine di rilanciare al
meglio il turismo estivo e invernale. Condivido quindi con lei:
l'aeroporto potrebbe rappresentare la chiave di volta in ambito
turistico.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK