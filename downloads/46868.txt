Consiglio Regionale della Valle d'Aosta - Oggetto del Consiglio n. 3216 del 7 febbraio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3216 del 7 febbraio 2024 - Resoconto
OGGETTO N. 3216/XVI - Interpellanza: "Disciplina della
pesatura, dei criteri e delle modalità di attribuzione degli
incarichi di posizioni di particolare responsabilità".
Bertin (Presidente) -
Punto n. 25. Per illustrare
l'interpellanza, la parola alla consigliera Erika Guichardaz.
Guichardaz E. (PCP) -
Ormai siamo quasi in dirittura
d'arrivo delle posizioni di particolare responsabilità, perché in
questi giorni vi sono i colloqui per la loro definizione, ma,
rispetto alle interpellanze presentate prima, quest'interpellanza
va in sostanza a chiedere delucidazioni rispetto ai criteri che
sono stati inseriti all'interno della deliberazione.
Avevamo già espresso molti dubbi sulle modalità che avevano
portato alle posizioni di particolare responsabilità, abbiamo
espresso dubbi sulle posizioni dei capi dei servizi di segreteria,
che poi sono stati esclusi da questa procedura, esprimiamo
criticità e delle perplessità rispetto alle attribuzioni dei punti
inseriti nella deliberazione. Per questo chiediamo al Governo
regionale se l'attribuzione di 50 punti per le competenze
professionali ed esperienze acquisite di cui al punto 1
dell'articolo 4 relativa alla disciplina delle pesature dei criteri
e delle mobilità di attribuzione degli incarichi di PPR non crei
una disparità di trattamento rispetto ai partecipanti all'avviso,
se nel caso di attribuzione delle PPR le funzioni di firma e
gestione delle risorse umane e finanziarie descritte nelle schede
sono assunte dai funzionari vincitori dell'avviso, quindi tolte al
dirigente della struttura, le motivazioni per cui le attitudini e
capacità relazionali e di
leadership
del candidato, unite
alle disponibilità e all'impiego dello stesso dimostrati rispetto
al lavoro, attestate dal dirigente di riferimento debbano essere
confermate attraverso un colloquio motivazionale, se le azioni
messe in campo dall'Amministrazione per garantire i requisiti
relativi alla rotazione soprattutto per quello che riguarda i
procedimenti a elevato rischio.
Presidente -
Risponde il Presidente della Regione.
Testolin (UV) -
Rispetto al primo quesito, come più volte
precisato, la PPR è uno strumento organizzativo e non incentivante
o di premio per funzionari più meritevoli o maggiormente titolati.
Tenuto conto della natura della finalità organizzativa
dell'istituto, atto a migliorare il funzionamento della macchina
amministrativa, occorre costruire un sistema di selezione che,
fatti salvi i principi della trasparenza e della concorrenza,
garantisca al sistema di funzionare meglio senza creare
disfunzioni, selezionando i funzionari maggiormente in grado di
"mandare avanti" i procedimenti di competenza con l'autonomia e la
padronanza del mestiere necessari. L'esperienza e le competenze
professionali specifiche sono pertanto fondamentali per preservare
il buon andamento dell'Amministrazione atteso che i funzionari
assumono la responsabilità piena dei processi e firmano gli atti
conclusivi dei procedimenti di competenza a partire dal giorno
stesso dell'assunzione dell'incarico. Un peso pari a 50 punti su
100 riservati al parametro dell'esperienza professionale acquisita
risulta dunque essere un peso adeguato e utile a mantenere in
equilibrio le due dimensioni: quella dell'esperienza e della
competenza che favoriscono indubbiamente e volutamente il
funzionario interno qualora ci sia e si canditi e quella del merito
e di titoli di studio che pesano per il restante 50%.
Per il quesito 2, la risposta al quesito è affermativa ma con la
precisazione tuttavia che il dirigente mantiene sia il governo di
quei procedimenti che restano nell'ambito delle sue competenze,
ancorché la gestione diretta venga assunta dal funzionario, e
l'onere di vigilare sul corretto e regolare svolgimento degli
stessi. Può infatti subentrare in caso di inerzia o revocare
l'incarico al funzionario avente l'incarico di PPR in caso di
mancato rispetto degli indirizzi o mancato raggiungimento dei
risultati.
Terzo quesito: "le motivazioni per cui le attitudini e capacità
di
problem solving,
relazionali e di
leadership
del
candidato, unite alla disponibilità e all'impegno dello stesso
dimostrati rispetto al lavoro, attestate dal dirigente di
riferimento, debbano essere confermate attraverso un colloquio
motivazionale". Il colloquio motivazionale da parte di una
Commissione è stato suggerito dalla Bocconi, che supporterà il
Dipartimento personale e organizzazione nell'impostazione
metodologica dello stesso per perfezionare la procedura selettiva e
accompagnare la valutazione del dirigente di riferimento. La
valutazione del dirigente è senz'altro necessaria in quanto il
soft skill
si dimostra quotidianamente sul campo,
nell'esercizio delle proprie funzioni e nello svolgimento del
proprio lavoro, mentre il colloquio motivazionale servirà a
cogliere gli aspetti motivazionali della candidatura e le
aspettative di crescita professionale della risorsa, oltre che a
normalizzare le valutazioni dei dirigenti, compensando eventuali
distorsioni.
Per quanto riguarda infine il quarto quesito, sarà cura del
Segretario generale in qualità di responsabile della prevenzione,
della corruzione e della trasparenza, insieme al Coordinatore del
Dipartimento personale e organizzazione, individuare le PPR sulle
quali insistono i procedimenti maggiormente esposti al rischio di
corruzione per individuare le modalità e le tempistiche di
applicazione del criterio di rotazione degli incarichi.
Presidente -
Per la replica, la parola alla consigliera
Erika Guichardaz.
Guichardaz E. (PCP) -
Pur condividendo che l'esperienza è
importante, con questa logica che lei ha evidenziato, soprattutto
rispetto ai 50 punti, è come se noi quelle PPR le individuassimo a
priori e le faccio un esempio chiaro: delle 20 PPR messe a bando 5
strutture hanno un solo D, immagino quindi che quel D di quelle
strutture parteciperà.
Ora sarà interessante - e lo faremo a seguito dei colloqui
motivazionali - vedere quindi se in quei 5 casi la PPR è stata
proprio data a quell'unico funzionario che era all'interno di
quella struttura, perché evidentemente questo vorrebbe dire che c'è
una disparità di trattamento nel momento in cui si mette a bando un
posto.
Evidenziamo poi che delle 20 PPR 14 non prevedono una laurea,
cioè vogliamo incentivare e valorizzare le lauree, a 14 PPR su 20
non è richiesta la laurea. Sinceramente, dal momento che, per
essere una categoria D, dovremmo già avere la laurea, quindi
abbiamo fatto un passo avanti passando da C2 a D, addirittura dare
18 mila euro in più a persone che non hanno un percorso scolastico
di quel tipo mi sembra veramente un po' esagerato.
Sul punto 2, quando lei dice: "Sì, vengono effettivamente prese
in carico dalle PPR, sia le funzioni di firma che la gestione delle
risorse, ma la pesatura dei dirigenti non cambia", come ci aveva
già detto l'altra volta, io sinceramente mi chiedo come si possa in
qualche modo giustificare l'una e l'altra scelta, perché se tolgo
delle responsabilità, non vedo perché non rivedo la pesatura di
quei dirigenti. Mi sembra poi offensivo che una commissione valuti
un dirigente che conosce in maniera precisa il candidato visto che
è all'interno di una sua struttura e può averlo comunque testato
nel tempo.
Sono molto curiosa di capire come il Segretario generale
adotterà questo principio per l'attribuzione della rotazione e
naturalmente, soprattutto su quei settori riguardanti gli appalti,
il personale e via dicendo porremmo particolare attenzione per
capire se le nuove PPR non corrispondano alle PPO precedenti.
Sotto questo punto di vista, appena ci saranno le nomine delle
PPR, faremo ulteriori analisi.
Presidente -
Con questa interpellanza interrompiamo i
lavori del Consiglio regionale che riprenderanno alle ore
15:00.
---
La seduta termina alle ore 12:59.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK