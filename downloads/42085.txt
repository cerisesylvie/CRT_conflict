Consiglio Regionale della Valle d'Aosta - Oggetto del Consiglio n. 1040 del 24 ottobre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
MINORANZE ETNICHE E MOVIMENTI MIGRATORI
Minoranze etniche
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1040 del 24 ottobre 2019 - Resoconto
OGGETTO N. 1040/XV - Approvazione di una risoluzione:
"Iniziative in difesa del popolo curdo".
Rini (Presidente)
- Passiamo all'esame della seconda
risoluzione, quella sulla situazione del popolo curdo. C'è ancora
qualcuno che vuole intervenire? Credo che la maggior parte degli
interventi siano stati congiunti. La collega Pulz aveva diviso i
due interventi. I punti sono il n. 86.01 e il n. 86.02 dell'ordine
del giorno. Ricordo che vi sono cinque minuti per gruppo e per il
gruppo che ha già utilizzato dei minuti c'è la parte rimanente
della tempistica.
La parola al collega Barocco.
Barocco (UV)
- Je crois que, comme l'a bien dit la
collègue Pulz, de cette Assemblée doit partir notre point de vue
vis-à-vis de ces deux problèmes : celui du peuple kurde et celui du
peuple catalan. Je pense qu'il suffit de lire ce qu'il y a écrit
dans cette Salle pour donner l'avis de notre Assemblée. C'est une
phrase d'Émile Chanoux, et jamais comme dans ces moments où on
parle de petits peuples et d'autodétermination, il faudrait la
lire. Je crois que c'est le moment de la relire: "
Il y a des
peuples qui sont comme des flambeaux; ils sont faits pour éclairer
le monde. En général ce ne sont pas de grands peuples par le
nombre: ils le sont parce qu'ils portent en eux la vérité et
l'avenir
".
Kurdi e catalani sono dei popoli senza Stato. Per vicende
storiche si sono trovati a dover affermare la loro autonomia, la
loro capacità di autogoverno all'interno di un contesto geopolitico
molto diverso, ma tutti e due questi popoli aspirano ad un
autogoverno. Non torno sulla questione catalana, ne ha già parlato
il mio collega Joël, però ricorderei comunque che tre
rappresentanti catalani, Puigdemont, Comin e Junqueras, sono
Parlamentari europei a cui è impedito di esercitare il loro
mandato. Sul popolo curdo lasciatemi dire che il nostro Paese ha
avuto degli atteggiamenti ondivaghi, anzi, censurabili. Negli anni
1990/1998 giunse nel nostro Paese, su invito e accompagnato da un
Deputato nazionale, Öcalan, il
leader
del partito del PKK
(il partito indipendentista curdo). Lasciamo perdere le diverse
traversie per ragioni di interesse nazionale, così lo definirono
allora, ma erano più interessi delle aziende italiane in Turchia.
Fu invitato, dopo 68 giorni, senza concedergli il diritto d'asilo
che gli fu concesso dopo, ad andare in Kenya dove i servizi di
sicurezza della Turchia lo catturarono ed è ancora adesso in
un'isola sperduta della Turchia a scontare il suo ergastolo per
aver difeso il popolo curdo.
Occorre quindi essere vicino a queste popolazioni in questo
momento e l'Italia forse deve ricordarsi anche di questi passaggi.
Non è mai troppo tardi per dimostrare una vicinanza a questo popolo
curdo che lotta anche in queste ore per affermare la sua
autodeterminazione dopo aver aiutato questo Occidente, che troppo
spesso si volta dall'altra parte. Queste cose bisogna metterle in
evidenza anche dalla piccola Valle d'Aosta e ricordiamo le lotte di
Chanoux e i suoi scritti, che penso possano essere di attualità
anche questa sera.
Presidente
- La parola alla collega Pulz.
Pulz (ADU VDA)
- Quello che chiedono la comunità curda e
la parte più cosciente dell'opinione pubblica nazionale e globale è
una presa di posizione da parte delle istituzioni tutte, quelle
grandi e quelle piccole, influenti o meno a livello internazionale.
Quello che ci viene chiesto dalla crescente mobilitazione, dai
volantinaggi fino alle manifestazioni e alle azioni di
disobbedienza civile è una condanna chiara della sciagurata
politica nazionalista e di pulizia etnica della Turchia di Erdogan
e la solidarietà prima di tutto ai civili, alle donne e ai bambini,
che oggi muoiono sotto le bombe dei Caccia turchi o che sono
vittime delle bande paramilitari islamiste.
L'Unione europea e l'Italia hanno grandi responsabilità. La
Turchia è un nostro
partner
commerciale, è membro della
NATO, soprattutto la Turchia è il secondino dell'Europa che paga
miliardi di euro per fermare i migranti, compreso chi fugge dalla
guerra. L'assurdo è che la Turchia vuole usare proprio una parte
consistente di questi profughi per cambiare gli equilibri
etnico-linguistici del Nord della Siria. È poi importante ricordare
che per la Carta delle Nazioni Unite l'azione militare nel Nord
della Siria, violando i confini di uno Stato sovrano e colpendo in
maniera indiscriminata i civili, probabilmente anche con armi non
convenzionali, è contraria al diritto internazionale. Turchia che
in questi ultimi anni è involuta in una democratura sempre più
simile a una dittatura: limitazione della libertà di stampa,
licenziamento dei dissenzienti nella pubblica amministrazione,
arresti arbitrari degli oppositori, docenti, giornalisti, politici
compresi i Parlamentari, sostituzione dei Sindaci democraticamente
eletti con dei podestà. I curdi del Rojavà sono stati l'ultimo
baluardo dei principi di uguaglianza e convivenza civile rispetto
alla teocrazia fascista dell'ISIS. Al contrario, Erdogan era
l'alleato sul terreno delle milizie islamiste, le stesse che oggi
cambiando nome ma mantenendo il legame con Al Qaida fanno da
fanteria per i turchi. Abbiamo un debito tutti quanti con queste
persone, donne e uomini che hanno sconfitto sul campo le milizie
del Califfo, compresi i
Foreign Fighters
che avevano
insanguinato con i loro attentati l'Europa e che poi erano
confluiti in Daesh.
Quella di ADU non vuole soltanto essere vicinanze civili,
innanzitutto certamente sì, civili vittima di ogni guerra, ma piena
solidarietà anche al progetto politico del Rojavà, alla proposta di
confederalismo democratico che critica alla radice il nazionalismo
e alla radicale contestazione del modello di società patriarcale
che d'altronde caratterizza ancora i Paesi europei. Solidarietà
anche alle partigiane e ai partigiani delle unità di protezione
popolari.
Cosa può fare la nostra piccola Regione? Viene spontaneo
chiederlo, ma la risposta è "non poco", a dire il vero. Può, deve
sollecitare prese di posizione nette da parte delle istituzioni
della Repubblica, Parlamento e Governo, affinché si ponga fine alla
vendita delle armi e si prevedano sanzioni economiche serie. Non
intraprendere rapporti con la Turchia di Erdogan, visto che abbiamo
saputo ieri dal Presidente - e ce ne siamo rallegrati - che i
precedenti rapporti sono nel frattempo stati interrotti, sospesi. E
poi sostenere progetti di concreta solidarietà nei confronti delle
vittime della guerra, ad esempio, forse lo sapete già, è in corso
una campagna di raccolta fondi per la Mezzaluna Rossa Kurdistan
Onlus, raccolta che ad Aosta avrà il suo momento
clou
lunedì
prossimo alle ore 18:00, presso l'Espace Populaire e quindi siamo
tutti invitati.
Presidente
- La parola alla collega Nasso.
Nasso (M5S)
- Io ho preparato e vorrei leggervi una
lettera che è comparsa su un noto settimanale una decina di giorni
fa. È un appello da parte del Consiglio delle donne curde della
Siria del Nord che dice: "
A tutte le donne e ai popoli del mondo
che amano la libertà. Come donne di varie culture e fedi delle
terre antiche della Mesopotamia, vi mandiamo i più calorosi saluti.
Vi stiamo scrivendo nel bel mezzo della guerra della Siria del Nord
Est portata dallo Stato turco nella nostra terra natale. Stiamo
resistendo da tre giorni sotto i bombardamenti degli aerei da
combattimento e dei carri armati turchi. Abbiamo assistito a come
le madri nei loro quartieri sono prese di mira dai bombardamenti
quando escono di casa per prendere il pane per le loro famiglie.
Abbiamo visto come l'esplosione di una granata NATO ha ridotto a
brandelli la gamba di Sara di sette anni e ha ucciso suo fratello
Mohamed di dodici. Stiamo assistendo a come quartieri e chiese
cristiane vengono bombardate e a come i nostri fratelli e sorelle
cristiani, i cui antenati erano sopravvissuti al genocidio del
1915, vengono adesso uccisi dall'esercito del nuovo Impero Ottomano
di Erdogan. Due anni fa abbiamo assistito allo stato turco che ha
costruito un muro di confine lungo 620 chilometri attraverso fondi
UE e ONU per rafforzare la divisione del nostro Paese e per
impedire a molti rifugiati di raggiungere l'Europa. Adesso stiamo
assistendo alla rimozione di parti del muro da parte di carri
armati, di soldati dello Stato turco e jihadisti per invadere le
nostre città ed i nostri villaggi. Stiamo assistendo ad attacchi
militari, stiamo assistendo a come quartieri, villaggi, scuole,
ospedale, il patrimonio culturale dei curdi, degli arabi, eccetera
in cui vivono comunitariamente vengono presi di mira dagli attacchi
aerei e dal fuoco dell'artiglieria. Stiamo assistendo a come
migliaia di famiglie sono costrette a fuggire dalle loro case per
cercare rifugio senza avere un luogo sicuro dove andare. Oltre a
questo, stiamo assistendo a nuovi attacchi di squadroni di
assassini di ISIS in città come Racca, che era stata liberata dal
terrore del regime dello Stato islamico due anni fa con una lotta
comune della nostra gente. Ancora una volta stiamo assistendo ad
attacchi congiunti dell'esercito turco e dei loro mercenari
jihadisti contro Kobanê ed altre città. Questi sono solo alcuni
degli incidenti che abbiamo affrontato da quando Erdogan ha
dichiarato guerra il 9 ottobre di quest'anno, mentre stiamo
assistendo al primo passo dell'attuazione dell'operazione di
pulizia etnica genocida della Turchia. Assistiamo anche all'eroica
resistenza delle donne, degli uomini, dei giovani che alzano la
voce e difendono la loro terra e la loro dignità. Per tre giorni i
combattenti delle forze siriane e democratiche hanno combattuto con
successo in prima fila per impedire l'invasione della Turchia e dei
massacri. Donne, uomini di tutte le età sono parte di tutti gli
ambiti di questa resistenza per difendere l'umanità, le
acquisizioni e i valori della rivoluzione che è ora in corso. Come
donne siamo determinate a combattere fino a quando otterremo la
vittoria della pace, della libertà e della giustizia. Per ottenere
il nostro obiettivo contiamo sulla solidarietà internazionale e la
lotta comune di tutti coloro che amano la libertà
".
E quali sono le richieste, la lista delle richieste che queste
donne avanzano? La fine dell'invasione dell'occupazione della
Turchia della Siria del Nord, l'istituzione di una
no fly zone
-
cerco di sintetizzare, perché vedo che ho poco tempo -,
fermare la vendita di armi in Turchia - e qua tutte le istituzioni
devono ragionare -, attuare sanzioni economiche e politiche contro
la Turchia.
Non vado oltre con le richieste e faccio un'ultima
considerazione, una doverosa riflessione: in questo mondo -
trasversalmente è stato detto molto bene prima - si sta versando
tanto e tanto sangue, e quanto ne dovrà ancora essere versato per
ottenere la libertà? Bisogna avere onore e rispetto per chi sta
lottando nel nostro pianeta tutto - prima abbiamo ricordato Hong
Kong, il Cile, eccetera -, per ottenere ciò che per chi è nato
dalla parte fortunata - non sempre quella giusta, ma la parte
fortunata - del mondo è scontato, vale a dire "essere liberi".
Presidente
- Ci sono altri? La parola al Presidente
Fosson. Vous avez quatre minutes, Président Fosson, à vous la
parole.
Fosson (PNV-AC-FV)
- Seulement pour dire merci à tous
ceux qui sont intervenus et à ceux qui ont présenté les
résolutions.
Due osservazioni solo di fronte a tutto quello che voi avete
detto. Intanto sono molto contento che si arrivi a due risoluzioni
votate e condivise da tutti.
C'è però da chiedersi che cos'è il diritto internazionale e se
esiste una legge che i popoli moderni si sono dati, oltre a quella
del più forte che fa quello che vuole e che sembra affermarsi in
queste due realtà. Sono due popoli fieri: quello curdo è un popolo
coraggioso e quello catalano vive da tempo una lunga battaglia.
Certamente è un tema che ci appartiene, è un tema che specifica
proprio la lotta di un popolo che vuole differenziarsi in modo
pacifico per delle caratteristiche che ha e, di fronte a questo, ci
si pone una domanda. L'esempio di questi popoli che, lottando,
hanno ottenuto dei traguardi e delle posizioni così particolari
culturalmente, è un tema che ci appartiene, che denota quanto noi
siamo legati a questo argomento e che cosa noi siamo disposti a
fare in questo momento per difendere una nostra specialità.
Termino dicendo che è giusto quello che chiedeva Gerandin: cosa
fa l'Europa? L'Europa con la Turchia, l'Europa con la Spagna... è
chiaro che l'Unità europea, soprattutto l'unità culturale europea,
l'unità di diritto europeo è ancora molto lontana da
raggiungere.
Presidente
- La parola alla collega Morelli.
Morelli (AV)
- Je crois que ceux qui sont en train de
nous écouter pourraient bien objecter que le Conseil de la Vallée
devrait s'occuper davantage des problèmes régionaux, des problèmes
qui concernent nos citoyens et pourtant justement, en tant que
Conseil régional et en tant qu'institution de cette région, notre
culture, notre civilisation et notre histoire nous imposent de nous
occuper même de ce qui se passe à des milliers de kilomètres de
chez nous, en particulier je crois pour ce qui concerne le peuple
catalan et le peuple kurde.
Pour le peuple kurde je veux remercier le collègue Bertin, qui
n'a plus le temps pour intervenir, mais qui a rédigé pour la
majorité la résolution et contribué à faire un texte unique. Ce qui
est en train de se passer en Turquie nous concerne, parce que -
comme le disait le Président - nous faisons tous partie d'une
communauté internationale qui se base sur le droit international
et, lorsque ces droits sont ignorés, nous avons le devoir
d'intervenir. À plus forte raison nous devons le faire pour le
peuple kurde, parce que le peuple kurde, dans le panorama du proche
Orient, est peut-être la réalité qui nous ressemble le plus, la
plus moderne, la plus démocratique, la plus axée même sur l'égalité
homme-femme. En plus, envers le peuple kurde nous avons une dette
de reconnaissance en tant qu'occidentaux, car les kurdes ont
contribué à protéger l'Occident des terroristes de Daesh. Ils sont
aujourd'hui sacrifiés sur l'autel des intérêts locaux de la Turquie
et de la Syrie et des intérêts internationaux de la Russie et des
États-Unis.
Il est décevant de constater comme l'Union européenne encore une
fois soit impuissante et elle ne soit pas à même de réagir,
immobilisée par la menace des trois millions de migrants que le
Président turc Erdogan menace de faire entrer sur le territoire
européen, ces trois millions de réfugiés syriens qu'il voudrait
déplacer dans la région de la Rojavà kurde. Par cette invasion
militaire le gouvernement turc poursuit une double finalité : d'un
côté, trouver une collocation au trois millions de réfugiés syriens
qui sont mal reçus par la population turque, puisqu'elle les
perçoit comme quelqu'un qui est en train de soustraire des
ressources dans un Pays en crise et donc les considère comme des
concurrents; l'autre est celui de substituer par la force une
population avec une autre et il s'agit d'un véritable politique de
nettoyage politique. Cela devrait nous rappeler quelque chose,
parce qu'en Vallée d'Aoste, dans le siècle passé - évidemment pas
avec des moyens militaires -, le remplacement d'une population avec
d'autres populations a bien été porté de l'avant. Ce n'est pas moi
qui le dit, c'est les historiens qui nous le disent; je crois que
cela aussi devrait nous faire réfléchir et nous rapprocher de ce
peuple. Il est donc juste de témoigner notre solidarité et il est
important également de solliciter, pour ce qui est de notre ressort
en tant que petite communauté de 120.000 habitants, les autorités
italiennes, pour qu'elles interviennent dans les sièges
internationaux afin de prendre des mesures contre le Gouvernement
turc.
Voilà les raisons qui nous poussent à soutenir cette résolution
et c'est peut-être juste un geste symbolique, mais qui trouve sa
raison d'être dans notre histoire, dans notre condition de Région
autonome qui a revendiqué son autonomie grâce à une lutte de
résistance. Il est vraiment de notre devoir. Je crois que nous
devons également adresser une pensée à toutes les minorités privées
de droit dans le monde, et il y en a énormément.
Presidente
- La parola al collega Manfrin. Ha solo tre
minuti, collega, abbiamo scalato tutti i minuti da chi ha
utilizzato del tempo per il primo intervento. Prego.
Manfrin (LEGA VDA)
- Per trattare quest'iniziativa -
scusate se parlerò veloce - non posso che tornare al 18 gennaio
2017, quando in Consiglio comunale di Aosta intervenni per
ricordare l'aggressione americana al popolo siriano voluta dal
nobile Premio Nobel per la pace Obama ricordando l'invasione di
fake news
con cui il circuito
mainstream
che voleva
intorpidire le acque per capovolgere le parti, i tagliagole
terroristi diventavano buoni che si difendono dalle atrocità del
regime di Damasco spalleggiato da Russia e Iran, fieramente
contestato dalle poche voci libere come quella della giornalista
indipendente canadese Eva Bartlett che smontò il cumulo di bugie su
White Helmets "
Non salvatori, ma bensì protezione civile
dell'ISIS
" e ricordò al mondo che (cito): "
Come posso
quantificare il sostegno al popolo siriano
". Nel 2014 il popolo
siriano ha tenuto le elezioni, il popolo ha supportato in maniera
schiacciante il Presidente Assad.
Grazie a questo intervento io e la collega Spelgatti fummo
ricoperti di contumelie, fummo accusati di negazionismo o di chissà
quali torvi propositi. Eppure quelle stesse persone che allora
contestavano quelle posizioni - e parlo della sinistra massimalista
che si affrettò a farsi riprendere come Saviano con la mano davanti
alla bocca per protestare contro l'utilizzo di armi chimiche da
parte dell'esercito siriano, rivelatesi poi una bufala -, ebbene,
quelle stesse persone oggi salutano Assad e la Russia come nuovi
liberatori della Siria, esattamente gli stessi che dagli anni
Settanta ad oggi hanno continuamente manifestato in piazza urlando
slogan come
Yankee go home
protestando contro l'imperialismo
americano. Quelle stesse persone oggi sono in prima fila nel
chiedere che gli
yankee
rimangano in Siria contravvenendo
loro convinzioni pluridecennali. Queste stesse persone - e qui
parlo più approfonditamente dei media e dei
mainstream
che a
più riprese hanno belato per chiedere l'ingresso della Turchia in
Europa, la Turchia in cui si sta affermando ogni giorno di più la
sharia, la legge coranica islamista in cui vengono negati i diritti
fondamentali delle persone - oggi si ritraggono spaventate, oggi
cancellano quello che hanno detto, oggi rinnegano quelle parole
spese in attesa di tempi migliori, come chi ha definito la Turchia
fascista; è come dire che il fascista va dato un po' a tutti, anche
il colesterolo buono diventa partigiano e il colesterolo cattivo
diventa fascista.
Noi, invece, abbiamo detto a più riprese non solo che la Turchia
non deve entrare in Europa, ma che pagare la Turchia cedendo al suo
ricatto sui migranti fosse una strategia fallimentare, e così è
stato. Quando Erdogan ha minacciato l'Europa che se fosse
intervenuto avrebbe aperto le frontiere a 3,5 milioni di
clandestini, mi hanno stupito su questo le reazioni scomposte di
coloro che hanno sempre sostenuto che l'immigrazione sia un evento
positivo, ma che a fronte di quel dato - chissà come mai! - hanno
perso numerose certezze.
Devo tagliare molto il mio discorso e mi avvio direttamente alla
conclusione, perché questa battaglia combattuta oggi in terra di
Siria è la battaglia di tutti noi, la battaglia delle forze
democratiche contro la tirannia, la battaglia del mondo libero
contro i terroristi dell'ISIS. A questo proposito non posso che
fare un'ultima citazione: "
Noi cristiani di Siria probabilmente
moriremo tutti, ma almeno sappiamo chi è il nemico. Dopo di noi
toccherà a voi europei, ma a differenza di noi non saprete chi vi
vuole morti, né tantomeno il perché
". Questa frase è stata
pronunciata da un vecchio prete del villaggio di Ma'lula riportato
da Gian Micalessin alle porte di Damasco "Viaggio nella Siria che
resiste". Queste precise parole vennero riportate dallo stesso Gian
Micalessin in occasione dell'incontro promosso nella Sala Maria Ida
Viglino dall'Associazione Proudhon, a cui partecipai come relatore,
e che da alcuni venne avversata ferocemente. Concludo dicendo:
"Viva il popolo turco, viva la Russia, viva la Siria libera e no
alla Turchia in Europa".
Presidente
- Grazie collega, anche per essere rimasto nei
tempi. Non ci sono altre richieste di intervento? Tutti i gruppi
sono intervenuti quindi possiamo porre in votazione la risoluzione
in oggetto. La votazione è aperta. La votazione è chiusa.
Presenti: 33
Votanti: 33
Favorevoli: 33
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK