Consiglio Regionale della Valle d'Aosta - Oggetto del Consiglio n. 1699 del 12 dicembre 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ORDINE PUBBLICO - FORZE ARMATE
Pubblica sicurezza
Precedente
Successivo
Resoconto integrale del dibattito dell'aula
Oggetto del Consiglio n. 1699 del 12 dicembre 1995 - Resoconto
SEDUTA POMERIDIANA DEL 14 DICEMBRE 1995
OGGETTO N. 1699/X Iniziative per la predisposizione di misure
necessarie per la sicurezza dei cittadini della zona interessata
dal fenomeno della prostituzione. (Ritiro di mozione)
Mozione Visti i disagi derivanti dall'esercizio della
prostituzione sulla strada statale 26 ed in particolare in loc.
Champagne nel comune di Verrayes consistenti in problemi igienici,
di viabilità e di ordine pubblico;
Considerato intollerabile che la popolazione interessata
continui a subire i danni causati da questa situazione che si
protrae ormai da parecchi anni;
Preso atto del fallimento delle misure preventive a suo tempo
adottate dal comune di Verrayes e dal Comitato per l'Ordine
Pubblico che non hanno minimamente contribuito ad arginare il
fenomeno;
Ritenuto di dover provvedere urgentemente al fine di predisporre
le misure necessarie a garantire condizioni di vita accettabili per
i cittadini della zona interessata dal fenomeno della
prostituzione;
Il Consiglio regionale della Valle d'Aosta
Impegna
1) La Giunta regionale ad attivarsi urgentemente per individuare
gli strumenti più opportuni al fine di rendere la zona interessata
dal fenomeno della prostituzione sicura sotto il profilo igienico,
della circolazione stradale tenendo conto delle esigenze di ordine
pubblico;
2) a relazionare alla V commissione (Servizi Sociali) in merito
alle proposte e decisioni assunte a riguardo.
F.to: Linty-Tibaldi
Si dà atto che il Consigliere Lanièce non partecipa alla
discussione e alla votazione dell'oggetto.
Presidente Ha chiesto la parola il Consigliere Linty.
Linty (LN) Anche questa mozione credo sia scritta in maniera
chiara, almeno per quanto concerne la prima parte.
Vorrei solo far notare un principio, che anima questa mozione, e
poi anche qui è inutile che parli per mezz'ora, vedremo quali
saranno le determinazioni. Volevo far notare che questa non è una
mozione che vuole esprimere un parere a favore o contro l'esercizio
della prostituzione, anche perché diventa un po' difficile per
ognuno di noi, a seconda del suo carattere e del suo modo di
vivere, potersi esprimere al riguardo; però il principio che domina
questa mozione è quello di prendere dei provvedimenti per eliminare
una situazione di disagio che da molto tempo si sta protraendo in
quel di Verrayes.
Credo sia indispensabile una presa di coscienza di tutto questo
Consiglio, per dare un segno tangibile alla popolazione di Verrayes
della volontà di fare. Credo che questo debba essere il fine di
questa mozione e attendo eventuali osservazioni o proposte con
spirito di collaborazione.
Presidente Ha chiesto la parola il Presidente della Giunta,
Viérin Dino.
Viérin D. (UV) Le problème soulevé par la présentation de cette
motion est sans doute un problème important, qui nous renvoie à une
discussion de caractère général, parce que prendre en examen
aujourd'hui le phénomène de la prostitution et se limiter à
l'examiner en tant que tel, évidemment ne nous permet pas d'aborder
ce thème dans un contexte de société. L'on devrait, pour ce faire,
se référer aux problèmes de l'information, aux problèmes de la
formation non seulement des jeunes mais en touchant un aspect
culturel lié à ce phénomène; c'est un problème de prévention plutôt
que de répression.
Mais aujourd'hui nous examinons cet aspect spécifique, donc nous
devons exprimer des considérations sur ce thème, tout en nous
rendant compte que même le problème de la répression doit s'insérer
dans un contexte de caractère général.
A cet effet, même les problèmes d'ordre moral, les problèmes
hygiéniques, les problèmes de la circulation et de la sécurité
publique qui découlent de ce phénomène de l'exercice de la
prostitution, notamment en ce qui concerne la réalité valdôtaine le
long de cette route nationale n° 26, sont bien connus de tous: des
forces de l'ordre, de l'administration régionale, des
administrations communales et des populations, notamment de celles
qui sont le plus directement concernées par ce phénomène.
De ce point de vue, en me rapportant à la motion qui a été
présentée, plutôt que de faillite des mesures de prévention
adoptées à ce sujet, j'estime qu'il serait plus correct, en nous
limitant à cet aspect de la répression, de parler d'impuissance des
mesures actuelles de répression, étant donné que comme chacun le
sait, la loi n° 75/58 a abrogé toute réglementation en matière de
prostitution et partant, paradoxalement, l'a rendue de fait
légale.
Ainsi, a-t-on essayé de décourager ce phénomène par des mesures
alternatives, visant à empêcher non l'exercice de la prostitution,
mais le seul délit susceptible d'être contesté au sens de l'article
527 du Code pénal, à savoir attentat aux moeurs, avec des résultats
décourageants, vu que ce secteur en particulier est régi par
d'autres logiques, notamment par - permettez-moi d'utiliser cette
locution - la loi de l'offre et de la demande, ce qui rend le
phénomène incontrôlable, s'il n'y a pas en amont toutes ces
interventions d'ordre social.
Pour justifier ces affirmations et pour des fins statistiques,
les données fournies par les forces de l'ordre, relatives aux
différentes mesures adoptées au cours des années 1993-94-95
confirment cet état des choses et je veux vous en donner lecture
sur la base d'un rapport que nous avons demandé aux
carabiniers.
Ce rapport établit que: "Dal 1993 il comando compagnia di
Saint-Vincent Châtillon, anche di concerto con la questura di
Aosta, ha operato numerosissimi servizi, circa 200, quasi a cadenza
settimanale, finalizzati alla identificazione e fotosegnalamento ai
fini del provvedimento di espulsione delle cittadine straniere, le
quali sono state trovate nella totalità dei casi sprovviste di
documenti di identificazione. I servizi hanno portato alla denuncia
di 50 cittadine extracomunitarie, di cui 30 in stato di arresto e
20 a piede libero, ai sensi dell'articolo settimo, primo comma,
della legge 39/90, modificata dalla legge del 1993. I
fotosegnalamenti con conseguenti provvedimenti da parte
dell'autorità di pubblica sicurezza nel periodo in esame assommano
al numero di 142. Inoltre, al fine di contrastare tale fenomeno,
sono state denunciate a piede libero 60 persone per il reato di
atti osceni in luogo pubblico con conseguente sequestro
dell'automezzo utilizzato per commettere il reato quale estrema
misura accessoria".
Donc, c'est un problème qui a été examiné au sein des
différentes réunions du comité de l'ordre et de la sécurité
publique, en collaboration avec les municipalités des communes les
plus concernées, mais il est certain que même ces mesures
alternatives, telles donc que la saisie des voitures et la
notification à domicile des titulaires des plaques minéralogiques
des voitures concernées lors des contrôles, n'ont eu d'autre
résultat que celui de susciter des polémiques. Dans certains cas
les initiatives ont représenté un moyen presque de promotion et de
publicité et n'ont point contribué à résoudre le problème.
De ce point de vue, étant donné que les propositions qui sont
formulées par la motion présentée par MM. Linty et Tibaldi, dans le
but exclusif d'écarter des routes ce phénomène, s'avère
irréalisable compte tenu des expériences précédentes, je me permets
de soumettre à l'attention de M. Linty une proposition, qui d'une
part vise à retirer cette motion pour les raisons que je viens de
présenter, et d'exprimer un engagement parce que je pense qu'il
serait plus utile, si nous voulons résoudre ou créer les conditions
pour intervenir afin de résoudre ce phénomène, de nous engager en
tant que Conseil régional sur ce thème spécifique à présenter une
proposition de modification des dispositions actuelles, de la
législation actuelle, pour rendre illégal le libre exercice de la
prostitution et permettre ainsi une action efficace de prévention
et de répression des forces de l'ordre.
Ce qui entraînerait, du moins pour cet aspect spécifique, un
allégement de tous les problèmes moraux, hygiéniques, de la
circulation et de l'ordre public qui sont soulevés par cette
motion, si nous voulons formuler une proposition et donner une
réponse concrète à un problème concret.
Evidemment, si nous voulons examiner - et c'est aussi là un
choix, mais je pense que ce choix nous renvoie à des problèmes
d'ordre plus général et donc on ne donnerait pas une réponse
immédiate à un problème réel -, il y a d'autres solutions. Nous
sommes personnellement convaincus que la vraie réponse ne se situe
pas dans cette modification.
Mais aujourd'hui, en attendant que même sur le plan de la
société l'on puisse créer les conditions nécessaires pour apporter
les modifications indispensables aux problèmes d'ordre général,
nous estimons que c'est la seule réponse immédiate et concrète que
nous pouvons donner au problème soulevé, à savoir prendre
l'initiative en tant que Conseil régional de présenter une
proposition de loi au Parlement de modification de la législation
actuelle, pour rendre illégal ce libre exercice de la prostitution
et, donc, fournir les moyens nécessaires aux forces de l'ordre, aux
représentants des collectivités locales pour intervenir, afin de
pallier à ce phénomène.
Presidente Ha chiesto la parola il Consigliere Squarzino
Secondina.
Squarzino (VA) Prendo atto con piacere del fatto che c'è una
volontà da parte del Presidente della Giunta di impegnarsi a
risolvere questo problema. La soluzione però che lui propone non mi
convince, nel senso che non è sufficiente dichiarare illegale
un'azione, perché questa non sia compiuta.
Non solo, ma credo che sia la deformazione mentale del
legislatore, o di chi si sente impotente, non avendo nessuno
strumento per intervenire in una situazione, quella di ricorrere ad
una legge per risolvere, con una legge, una situazione complessa.
Ed è una situazione complessa che dipende non da uno o due fatti,
ma, come ricordava il Presidente prima, da una serie di elementi di
carattere culturale e sociale, che sono diffusi su un territorio,
che sono diffusi a più livelli, che coinvolgono non solo aspetti di
carattere morale e sessuale, ma anche grossi settori economici, c'è
un business dietro a tutta questa operazione come sappiamo
bene.
Riterrei più opportuno invece che questa volontà di impegno si
dirigesse verso un'opera che va proprio nella direzione che dicevo
prima, che è quella di intervenire sul tessuto culturale, sul
tessuto educativo, sulla mentalità, e a questo riguardo credo che
l'azione che l'assessorato alla sanità sta facendo con questa
campagna di prevenzione per l'AIDS sia un elemento importante.
Quando in commissione abbiamo parlato del problema della
prostituzione, abbiamo auspicato che ci fosse un forte impegno
educativo nelle scuole, non solo di educazione sessuale, ma anche
di educazione all'affettività, all'uso consapevole e umano della
sessualità. Rispetto a questo però non è che finora abbiamo avuto
grandi risposte.
A Linty vorrei dire una cosa. A me stupisce sempre che ci si
occupi di questo problema quando abbiamo a che fare con prostitute
di colore. Sulla rivista "In Valle" del 28 ottobre '95 c'è
un'inchiesta in cui sono indicate tutta una serie di tipologie di
persone che sono nella prostituzione: categorie di
extracomunitarie, categorie di prostitute italiane, e poi c'è una
categoria che ha un tono sociale più elevato, che frequenta
soprattutto i locali notturni di Saint-Vincent, ci sono anche le
prostitute di lusso che frequentano esclusivamente le sale da gioco
del Casinò. In genere la preoccupazione è sul primo piano piuttosto
che sul secondo, comunque...
Credo che di fronte a questa mozione non si possa che votare
contro; l'unico modo per poterla votare è l'impegno da parte
dell'amministrazione regionale a lavorare nell'ambito della
educazione e della formazione. Perché?
E qui do atto al Presidente, che lo ha sottolineato con molta
chiarezza. C'è qui la legge della domanda e dell'offerta, questo è
un mercato, ed è chiaro che nella legge del mercato una certa
prestazione esiste se i clienti ci sono. A Torino, dei gruppi che
hanno affrontato questo problema concludevano che per ogni persona
che vende qualcosa, ve n'è un'altra che l'acquista. Chi sono i
clienti delle prostitute? "Sono giovani maschi aitanti, sono padri
di famiglia in cerca di trasgressione, sono cercatori di emozioni
forti fino a rischiare l'AIDS e a coinvolgere in questo rischio i
partner e i figli."
Credo che questo problema ci porti a riflettere non tanto sul
ruolo della donna, quanto sul ruolo dell'uomo, perché è l'uomo che
qui è chiamato in causa in prima persona. A questo riguardo credo
che quanto è stato scritto su "La Stampa" del 7 dicembre '95 da
Paolo Guzzanti esprima molto bene questa situazione e ci faccia
dire che voler intervenire con strumenti legislativi non serve
perché non tocca le cause stesse del fenomeno.
Dice Guzzanti: "Quando rievocheremo questi nostri anni, si
scoprirà che questa è l'Italia della grande prostituzione,
migratoria e stanziale, l'Italia degli italiani brava gente che si
affolla lungo i viottoli, sui bordi dei fiumi, sotto i terrapieni
che cingono i viadotti. L'Italia delle donne a vendere, in affitto
o in leasing, delle donne ingannate o volontarie, pallide o brune,
infantili o mature. Quante ce ne sono? Migliaia, certamente. Ma per
quanti italiani, per quante volte, per quale modo di vivere il
sesso come discarica, un corpo femminile come una pompa di sentina
per seme accumulato e foia da scaricare. La Caritas avanza una
cifra: ventiseimila donne straniere usate come il secchio della
immondezza, perché questi amplessi da strada, da cespuglio, da
sassaia e da cabina di camion sono tutto fuorché erotismo, piacere,
diletto, palpitante contatto.
Ventiseimila sono una cifra enorme in Italia, varrebbe la pena
di indagare (....) Ma coloro che un giorno rievocheranno questi
anni di indecifrabile crinale fra grandiosa evoluzione della
civiltà e abissale degrado della stessa civiltà, dovranno fare i
conti con la domanda: che razza di gente erano questi italiani di
fine secolo e millennio, che si affollavano intorno a questo popolo
di donne afone, estranee e probabilmente proprio per questo
appetite? Le straniere rappresenterebbero il 60 percento del
totale, significa che ce n'è in giro un altro 40 percento di
italiane, a cui vanno aggiunti tutti i travestiti. Il popolo
dell'offerta è certamente commisurato alla domanda, alcuni medici
azzardano per calcoli sulla esperienza che una percentuale fra il
10 e 15 percento dei maschi italiani si serve dei corpi femminili
in amplissima offerta ed a basso costo come certe confezioni
spray.
Il calcolo presunto per induzione non può essere tanto lontano
dal vero e rivela un fatto di portata gigantesca ed anche ridicola
e grottesca. É allarmante sul piano umano e su quello igienico,
perché è noto che la parte più larga di questa clientela adora
pompare la sentina a corpo libero, cioè a nudo, assumendo e
spargendo virus e retrovirus, che poi generosamente distribuiscono
a casa, a mogli, fidanzate e malcapitate occasionali in una sorte
di Decamerone della nuova peste, in cui però nessuno ha niente da
raccontare, perché tutto è indicibile, fa parte di una letteratura
che non appartiene più a pretesi fasti di quella di bordello, ma si
affianca a quella da cesso".
Conclude Guzzanti dicendo: "Siamo di fronte ad uno smarrimento
progressivo del rispetto di sé, alla confusione sordida di appetiti
elementari disabilitati da ogni possibilità di diventare non
diciamo adulti, ma normali, e ci sembra che la questione ormai non
possa più essere considerata come un aspetto marginale curioso,
come un esito, una conseguenza dei flussi migratori dei flussi
genitali. Diventa una questione di salute pubblica, fisica e
mentale, insomma una questione politica di risposta politica ad una
nuova situazione incancrenita e dilagata, fuori di controllo, e non
è soltanto il problema della prostituzione ma quello dei suoi
utenti, dei mutanti regressivi e miserabili che di notte, per due
lire, profanano corpi come se fossero tombe".
Ho voluto leggere questo articolo, perché mi sembra che esprima
con molta chiarezza qual è il tipo di mercato, quali sono i tipi di
clienti e come sia impensabile con una legge che dichiari illegale
la prostituzione, risolvere i problemi enormi che ci sono. Varrebbe
la pena, se proprio vogliamo prendere sul serio questo problema,
metterci a lavorare su un progetto chiaro di educazione della
persona e della famiglia, di attenzione alle situazioni di
solitudine che ci sono.
Credo che anche il lavoro nei confronti dei giovani sia
importante e vada fatto, e credo che anche questa situazione sia il
risultato di tutta una serie di carenza di interventi, quegli
interventi che è sempre difficile presentare e programmare perché
sono interventi che non si vedono mai. Come dicevo stamani parlando
del bilancio, si tratta di intervenire a livello di formazione, di
educazione, di valorizzazione dei rapporti personali, che possono
aiutare ad essere persone.
Questo dobbiamo fare, e allora credo che varrebbe la pena
proprio di mettere come programma del nostro lavoro questo piano
educativo, che va fatto come pubblica istruzione, va fatto come
sanità, va fatto nell'ambito del lavoro e va fatto anche in ambito
sportivo, quindi un lavoro trasversale. Questa può essere la
risposta più vera, di cui non si vedranno i risultati subito, ma
che prepara una situazione in cui certi atteggiamenti non si devono
più verificare.
Presidente Ha chiesto la parola il Consigliere Linty.
Linty (LN) Non ho sentito dal Presidente della Giunta
l'intenzione di voler intervenire solo con la repressione e credo
che il discorso della moralizzazione, dell'informazione e della
prevenzione sia un discorso condivisibile da tutte le forze
politiche. Dubito che i clienti abituali delle prostitute siano
ragazzi di 15 anni, quindi seguire la strada tracciata dalla mia
collega vorrebbe dire arrivare ad avere i primi risultati della
moralizzazione fra qualcosa come 15 anni o 20 anni.
Non credo che il problema sia quello della moralizzazione intesa
come impegno richiesto a questo Consiglio, intorno al quale credo
che tutti siamo sulla stessa linea, però volevo fare una
precisazione. Questa mozione non è nata per le prostitute di
colore; c'è un piccolo particolare e una differenza, che forse è
sfuggita ed è questa.
Ci sono dei genitori, Consigliere Squarzino, che si alzano alle
sei del mattino per andare a togliere i preservativi usati dalle
pensiline dei pullman, perché da lì a poco i ragazzi che vanno a
scuola e che devono essere moralizzati sulla prostituzione vanno a
prendere il pullman. Lei abiterà ad Aosta e questi problemi non ce
li avrà, e sicuramente dubito che sulle moquettes del Casinò si
trovino queste cose. L'intento di questa mozione era quello di
risolvere un problema che ha una parte della comunità valdostana, e
non possiamo rispondere a queste persone che adesso iniziamo
l'opera di moralizzazione e da qui a qualche anno questi ragazzi
impareranno, perché questa è mancanza di rispetto verso una
comunità che ha dei problemi.
Apprezzo la proposta che ha fatto il Presidente Viérin perché
credo sia innovativa per questo mio mandato, non avendo mai
proposto un disegno di legge, ma è una proposta forte perché da una
piccola comunità, che vive tutti i giorni questi problemi, parte
un'azione a livello parlamentare; credo che questo sia il giusto
riconoscimento verso questa comunità valdostana per far vedere che
la Regione non sta a guardare.
Un impegno che chiedo di valutare al Presidente della Giunta, se
è possibile attuarlo, è questo. É vero che con la legge Merlin di
fatto si è legalizzata la prostituzione, anche se per le leggi
vigenti è vietata, tant'è che i reati connessi all'esercizio, allo
sfruttamento, alla prostituzione eccetera sono penalizzati. Però se
- ed è questa la domanda che faccio e che fa pensare - viene
tollerato l'esercizio della prostituzione, o meglio: non si può
fare diversamente, nel senso che non ci sono strumenti legislativi
sufficienti per stroncarlo, sulla SS 26 nella zona di Verrayes
viene da chiedersi come mai non sia possibile deviare il flusso. So
che così si sposta solo un problema, non lo si risolve, però come
provvedimento tampone potrebbe essere sufficiente.
Pertanto, se il Presidente intende mantenere questo impegno, gli
raccomando soltanto di farlo nel limite delle possibilità in tempi
brevi, in modo che possa iniziare il suo iter nella commissione
consiliare e si arrivi a definire la questione con urgenza. Ritiro,
come da accordi, la mozione presentata.
Presidente Viene ritirata la mozione. Auguro a tutti una buona
serata.
Il Consiglio prende atto
La seduta è tolta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK