Consiglio Regionale della Valle d'Aosta - Oggetto del Consiglio n. 343 del 28 gennaio 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 343 del 28 gennaio 2009 - Resoconto
OGGETTO N. 343/XIII - Proposta di regolamento: "Modificazioni
al regolamento regionale 30 novembre 1998, n. 7 (Disciplina
dell'imposta regionale sulle formalità di trascrizione, iscrizione
ed annotazione di veicoli al pubblico registro automobilistico
(IRT))".
Articolo 1
(Modificazione all'articolo 3)
1. Il comma 2 dell'articolo 3 del regolamento regionale 30
novembre 1998, n. 7 (Disciplina dell'imposta regionale sulle
formalità di trascrizione, iscrizione ed annotazione di veicoli al
pubblico registro automobilistico (IRT)), è sostituito dal
seguente:
"2. Entro il 31 ottobre di ogni anno, la Giunta regionale può
disporre, con propria deliberazione da pubblicare nel Bollettino
ufficiale della Regione, una variazione, in aumento o in
diminuzione, sino ad un massimo del 30 per cento, delle misure
stabilite dal Ministro dell'economia e delle finanze.".
Articolo 2
(Inserimento dell'articolo 3bis)
1. Dopo l'articolo 3 del r.r. 7/1998, come modificato
dall'articolo 1, è inserito il seguente:
"Art. 3bis
(Esenzioni)
1. Sono esentati dal pagamento dell'IRT gli atti di natura
traslativa o dichiarativa aventi per oggetto autoveicoli o
motoveicoli, anche non adattati, intestati a persone con disabilità
sensoriale oppure ai familiari che le abbiano fiscalmente in
carico, purché sia stata concessa l'indennità di
accompagnamento.
2. Ai fini del presente regolamento, per persone con
disabilità sensoriale si intendono i soggetti non vedenti o
sordomuti, come individuati dall'articolo 1, comma 2, della legge
12 marzo 1999, n. 68 (Norme per il diritto al lavoro dei
disabili).
3. Lo stato di disabilità sensoriale deve essere dichiarato e
documentato in base alla normativa vigente in materia. Se
l'autoveicolo o il motoveicolo è intestato al familiare al quale la
persona con disabilità sensoriale è fiscalmente a carico, tale
condizione deve essere contestualmente provata.
4. L'esenzione di cui al comma 1 è concessa in conformità a
quanto previsto dall'articolo 8 della legge 27 dicembre 1997, n.
449 (Misure per la stabilizzazione della finanza pubblica).
5. Ai sensi dell'articolo 21 del decreto legislativo 4
dicembre 1997, n. 460 (Riordino della disciplina tributaria degli
enti non commerciali e delle organizzazioni non lucrative di
utilità sociale), sono esentate dal pagamento dell'IRT le
organizzazioni non lucrative di utilità sociale (ONLUS), come
definite dall'articolo 10 del medesimo decreto.
6. Ai sensi dell'articolo 4, comma 5, del decreto legislativo
4 maggio 2001, n. 207 (Riordino del sistema delle istituzioni
pubbliche di assistenza e beneficenza, a norma dell'articolo 10
della legge 8 novembre 2000, n. 328), sono esentate dal pagamento
dell'IRT le istituzioni riordinate in aziende pubbliche di servizi
alla persona o in persone giuridiche di diritto privato, a
condizione che dichiarino di utilizzare direttamente i veicoli per
lo svolgimento della propria attività statutaria.".
Articolo 3
(Inserimento dell'articolo 3ter)
1. Dopo l'articolo 3bis del r.r. 7/1998, come introdotto
dall'articolo 2, è inserito il seguente:
"Articolo 3ter
(Agevolazione)
1. Per le formalità di trascrizione a seguito di successione
ereditaria, in caso di effettuazione di due formalità consecutive,
prima a favore di tutti gli eredi e poi a favore del singolo erede
intestatario del veicolo, l'imposta è ridotta del 90 per cento per
la prima formalità e del 10 per cento per la seconda. In ogni caso,
le formalità di trascrizione devono essere immediatamente
conseguenti l'una all'altra e contestualmente effettuate al PRA,
unitamente alla presentazione della documentazione probatoria del
diritto all'agevolazione.
2. In caso di accettazione dell'eredità senza successivo
trasferimento della proprietà del veicolo e, quindi, di
effettuazione di un'unica formalità, l'imposta è dovuta per intero.
L'agevolazione di cui al comma 1 non si applica in caso di
successivo trasferimento dagli eredi ad un terzo, senza che il
singolo erede ne sia prima divenuto intestatario.
Articolo 4
(Disposizioni transitorie e finali)
1. Per l'anno 2009, la Giunta regionale può disporre la
variazione delle misure dell'imposta regionale di trascrizione
(IRT) con propria deliberazione da adottare entro il 30 giugno
2009. Gli effetti della variazione decorrono dalla data di
pubblicazione della predetta deliberazione.
2. Le disposizioni di cui agli articoli 3bis e 3ter del r.r.
7/1998, come introdotti dagli articoli 2 e 3, si applicano dal 1°
gennaio 2009.
3. Le parole: "Ministro delle finanze", ovunque ricorrano nel
r.r. 7/1998, sono sostituite dalle parole: "Ministro dell'economia
e delle finanze".
Président
- La parole au rapporteur, la Conseillère
Impérial Hélène.
Impérial (UV)
-
Merci, M. le Président.
L'imposta
regionale di trascrizione (IRT), analoga dell'IPT (Imposta
Provinciale di Trascrizione), è stata istituita in attuazione
dell'articolo 56 del decreto legislativo 15 dicembre 1997, n. 446
(Istituzione dell'imposta regionale sulle attività produttive,
revisione degli scaglioni, delle aliquote e delle detrazioni
dell'Irpef e istituzione di un'addizionale regionale a tale
imposta, nonché riordino della disciplina dei tributi locali).
Il comma 2 dell'articolo 56 sopracitato stabiliva che le
Province potessero disporre l'aumento delle misure di base
dell'imposta sino ad un massimo del 20%; successivamente, la legge
27 dicembre 2006, n. 296 (Legge finanziaria 2007), ha elevato tale
limite fino ad un massimo del 30%.
L'articolo 52, comma 1, del decreto legislativo n. 446/1997
dispone che le Province ed i Comuni possono disciplinare con
regolamento le proprie entrate, anche tributarie, salvo per quanto
attiene l'individuazione e la definizione delle fattispecie
imponibili, dei soggetti passivi e dell'aliquota massima dei
singoli tributi. Con nota del 4 gennaio 2002, n. 26722, il
Ministero dell'economia e delle finanze ha chiarito, inoltre, che
"le Province hanno la facoltà di disporre riduzioni per i
tributi di loro competenza a favore di particolari categorie di
contribuenti ritenute, in base anche alla loro capacità
contributiva ed alle particolari condizioni soggettive, meritevoli
di assolvere il tributo in forma più agevolata"
.
La seguente modifica al regolamento regionale 30 novembre 1998,
n. 7 nasce come contributo ulteriore alle manovre messe in atto per
rispondere alle criticità emerse a seguito della crisi finanziaria
ed economica, che coinvolge in particolare il settore
automobilistico; tale modifica, che risulterà di maggior favore per
i contribuenti non è stata compresa nel cosiddetto "Disegno di
legge anticrisi" poiché, trattandosi appunto di Regolamento, esso
non può essere modificato da nuova legge, ma da apposito
regolamento. La modifica proposta trova giustificazione nel fatto
che alcune Province, tra cui ad esempio quella di Firenze, hanno
già provveduto a deliberare agevolazioni della misura dell'Imposta
provinciale di trascrizione, anche al di sotto delle tariffe
ministeriali, con effetti che possono incidere negativamente sulle
altre realtà territoriali, anche in termini di minor gettito di
imposta.
Questa breve relazione mira ad evidenziare i punti salienti
della modifica:
1. Poiché già oggi le Province possono aumentare sino ad un
massimo del 30% le tariffe ministeriali, con tale modifica
l'Amministrazione regionale potrà procedere a riduzione delle
stesse sino ad un massime, del 30%;
2. Con tale manovra si potranno prevedere alcune riduzioni per
particolari categorie di soggetti ritenute meritevoli (ad esempio,
i disabili sensoriali per cui è prevista riduzione dell'imposta in
misura pari al 95%);
3. Si stabilisce la possibilità di riduzione o esenzione
dell'imposta per organizzazioni non lucrative di utilità sociale
(ONLUS) o per istituzioni riordinate in aziende pubbliche di
servizi alla persona (ASP) o in persone giuridiche di diritto
privato (ex IPAB);
4. Infine tale manovra evita la duplicazione del pagamento
dell'imposta nei casi di successione con una doppia trascrizione
dei veicoli, prima agli eredi e poi all'erede destinatario finale
della proprietà dei veicoli stessi.
Président
- La discussion générale est ouverte.
La parole à l'Assesseur au budget, aux finances et au
patrimoine, Lavoyer.
Lavoyer (FA)
- Grazie, Presidente. Non vi è nulla da
aggiungere alla relazione esaustiva e chiara della collega
Impérial. Era solo per facilitare i lavori del Consiglio, visto che
è stato distribuito un emendamento che praticamente modifica gli
articoli 2 e 3, questo emendamento si è reso necessario perché, da
un confronto che è stato fatto con il Ministero dell'economia e
delle finanze, è stato chiarito che l'esenzione nell'ambito della
disciplina IPT contrasterebbe con i limiti del succitato articolo
52. Rispetto al testo di legge emendato, quindi l'esenzione che era
prevista per i disabili sensoriali non può essere classificata come
esenzione ma, come ha detto bene la relatrice, ci attesteremo ad
una riduzione del 95%, quindi l'emendamento nella sostanza modifica
le parti che erano nell'articolo 2, esenzione, e vengono trasferite
nell'articolo 3, agevolazioni. È più che altro un emendamento
tecnico, ma, visto che andava a modificare i due articoli, volevo
fare questa precisazione.
Président
- S'il n'y a pas d'interventions en discussion
générale, la discussion générale est fermée.
On passe à l'examen du règlement.
Je soumets au vote l'article 1
er
:
Conseillers présents et votants: 35
Pour: 35
Le Conseil approuve à l'unanimité.
Président
- A l'article 2 il y a l'amendement n° 1 de
l'Assesseur Lavoyer, qui récite:
Emendamento
L'articolo 2 è sostituito dal seguente:
"Articolo 2
(Inserimento dell'articolo 3bis)
1. Dopo l'articolo 3 del r.r. 7/1998, come modificato
dall'articolo 1, è inserito il seguente:
Art. 3bis
(Esenzioni)
1. Ai sensi dell'articolo 21 del decreto legislativo 4
dicembre 1997, n 460 (Riordino della disciplina tributaria degli
enti non commerciali e delle organizzazioni non lucrative di
utilità sociale), sono esentate dal pagamento dell'IRT le
organizzazioni non lucrative di utilità sociale (ONLUS), come
definite dall'articolo 10 del medesimo decreto.
2. Ai sensi dell'articolo 4, comma 5, del decreto legislativo
4 maggio 2001, n. 207 (Riordino del sistema delle istituzioni
pubbliche di assistenza e beneficenza, a norma dell'articolo 10
della legge 8 novembre 2000, n. 328), sono esentate dal pagamento
dell'IRT le istituzioni riordinate in aziende pubbliche di servizi
alla persona o in persone giuridiche di diritto privato, a
condizione che dichiarino di utilizzare direttamente i veicoli per
lo svolgimento della propria attività statutaria.".
Je soumets au vote l'article 2 dans le texte ainsi amendé:
Conseillers présents et votants: 35
Pour: 35
Le Conseil approuve à l'unanimité.
Président
- A l'article 3 il y a l'amendement n° 2 de
l'Assesseur Lavoyer, qui récite:
Emendamento
L'articolo 3 è sostituito dal seguente:
"Articolo 3
(Inserimento dell'articolo 3ter)
1. Dopo l'articolo 3bis del r.r. 7/1998, come introdotto
dall'articolo 2, è inserito il seguente:
Articolo 3ter
(Agevolazioni)
1. Per le formalità di trascrizione a seguito di successione
ereditaria, in caso di effettuazione di due formalità consecutive,
prima a favore di tutti gli eredi e poi a favore del singolo erede
intestatario del veicolo, l'imposta è ridotta del 90 per cento per
la prima formalità e del 10 per cento per la seconda. In ogni caso,
le formalità di trascrizione devono essere immediatamente
conseguenti l'una all'altra e contestualmente effettuate al PRA,
unitamente alla presentazione della documentazione probatoria del
diritto all'agevolazione.
2. In caso di accettazione dell'eredità senza successivo
trasferimento della proprietà del veicolo e, quindi, di
effettuazione di un'unica formalità, l'imposta è dovuta per intero.
L'agevolazione di cui al comma 1 non si applica in caso di
successivo trasferimento dagli eredi ad un terzo, senza che il
singolo erede ne sia divenuto prima intestatario.
3. Per le formalità relative agli atti di natura traslativa o
dichiarativa aventi per oggetto autoveicoli o motoveicoli, anche
non adattati, intestati a persone con disabilità sensoriale oppure
ai familiari che le abbiano fiscalmente in carico, purché sia stata
concessa l'indennità di accompagnamento, l'imposta è ridotta del 95
per cento.
4. Ai fini del presente regolamento, per persone con
disabilità sensoriale si intendono i soggetti non vedenti o
sordomuti, come individuati dall'articolo 1, comma 2, della legge
12 marzo 1999, n. 68 (Norme per il diritto al lavoro dei
disabili).
5. Lo stato di disabilità sensoriale deve essere dichiarato e
documentato in base alla normativa vigente in materia. Se
l'autoveicolo o il motoveicolo è intestato al familiare al quale la
persona con disabilità sensoriale è fiscalmente a carico, tale
condizione deve essere contestualmente provata.
6. L'agevolazione di cui al comma 3 è concessa in conformità
a quanto previsto dall'articolo 8 della legge 27 dicembre 1997, n.
449 (Misure per la stabilizzazione della finanza
pubblica).".
Je soumets au vote l'article 3 dans le texte ainsi amendé:
Conseillers présents et votants: 35
Pour: 35
Le Conseil approuve à l'unanimité.
Président
- Je soumets au vote l'article 4:
Conseillers présents et votants: 35
Pour: 35
Le Conseil approuve à l'unanimité.
Président
- Je soumets au vote le projet de règlement
dans son ensemble:
Conseillers présents et votants: 34
Pour: 34
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK