Consiglio Regionale della Valle d'Aosta - Oggetto del Consiglio n. 2168 del 10 luglio 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2168 del 10 luglio 1986 - Resoconto
OGGETTO N. 2168/VIII - DISEGNO DI LEGGE CONCERNENTE:
"APPROVAZIONE DEL RENDICONTO GENERALE DELLA REGIONE PER L'ESERCIZIO
FINANZIARIO 1985".
PRESIDENTE:
Passiamo ora all'esame dell'articolato.
Do lettura dell'articolo 1:
ART. 1
Approvazione del rendiconto generale: situazione di cassa,
finanziaria e patrimoniale
Il rendiconto generale della Regione Autonoma Valle d'Aosta
per l'esercizio finanziario 1985 è approvato nelle singole
risultanze e nelle risultanze riassuntive finali del presente
articolo e degli articoli successivi:
SITUAZIONE DI CASSA
- Fondo cassa alla chiusura dell'esercizio 1985
£. 17.205.914.225
- Riscossioni nell'esercizio 1985
£. 1.041.363.838.324
Totale delle riscossioni
£. 1.058.569.752.549
- Pagamenti nell'esercizio 1985
£. 1.046.216.206.722
Fondo cassa al 31 dicembre 1985
£. 12.353.545.827
SITUAZIONE FINANZIARIA
- Fondo cassa al 31 dicembre 1985
£. 12.353.545.827
- Residui attivi al 31 dicembre 1985
£. 488.590.132.363
Totale dell'attivo al 31 dicembre 1985
£. 500.943.678.190
- Residui passivi al 31 dicembre 1985
£. 326.720.050.308
Avanzo di amministrazione al 31 dicembre 1985
£. 174.223.627.882
SITUAZIONE PATRIMONIALE
- Attivo netto di inventario al 31 dicembre 1984
£. 300.057.754.861
- Variazioni attive nell'esercizio 1985
in aumento dell'attivo
£. 1.614.885.741.101
in diminuzione del passivo
£. 255.405.916.170
£. 1.870.291.657.271
Totale £. 2.170.349.412.132
- Variazioni passive nell'esercizio 1985
in diminuzione dell'attivo
£. 1.582.261.753.344
in aumento del passivo
£. 252.692.564.060
£. 1.834.954.317.404
Attivo netto di inventario al 31 dicembre 1985
£. 335.395.094.728
PRESIDENTE:
Se nessuno chiede la parola, metto in
votazione l'articolo 1 teste letto:
ESITO DELLA VOTAZIONE
Presenti: 32
Votanti: 32
Favorevoli: 19
Contrari: 13
Il Consiglio approva.
PRESIDENTE:
Do lettura dell'articolo 2:
ART. 2
Gestione di competenza: entrate
Le entrate derivanti da tributi propri, dal gettito di
tributi erariali o di quote di esso devolute alla Regione, da
contributi e assegnazioni dello Stato ed in genere da trasferimenti
di fondi dal bilancio statale, da rendite patrimoniali, da utili di
Enti o Aziende regionali, da alienazione di beni patrimoniali, da
accensione di mutui, da prestiti e da altre operazioni creditizie e
per contabilità speciali, accertate nell'esercizio finanziario 1985
per la competenza propria dell'esercizio stesso, sono riassunte e
approvate in: £. 1.095.320.384.379 delle quali:
- Riscosse £. 685.525.928.634
- Rimaste da riscuotere £. 409.794.455.745
PRESIDENTE:
Se nessuno chiede la parola, metto in
votazione l'articolo 2 testé etto:
ESITO DELLA VOTAZIONE
Presenti: 32
Votanti: 32
Favorevoli: 19
Contrari: 13
Il Consiglio approva.
PRESIDENTE:
Do lettura dell'articolo 3:
ART. 3
Gestione di competenza: spese
Le spese correnti, di investimento, per rimborso di mutui e
prestiti e per contabilità speciali della Regione, accertate
nell'esercizio finanziario 1985 per la competenza propria
dell'esercizio stesso, sono riassunte ed approvate in:f.
1.097.630.750.220 delle quali:
- Pagate £. 844.938.186.230
- Rimaste da pagare £. 252.692.563.990
PRESIDENTE:
Se nessuno chiede la parola, metto in
votazione l'articolo 3 testé letto:
ESITO DELLA VOTAZIONE
Presenti: 32
Votanti: 32
Favorevoli: 19
Contrari: 13
Il Consiglio approva.
PRESIDENTE:
Do lettura dell'articolo 4:
ART. 4
Gestione di competenza: riassunto entra te e spese
È approvato il seguente riassunto generale delle entrate e
delle spese di competenza dell'esercizio finanziario 1985:
- Entrate £. 1.095.320.384.379
- Spese £
.
1.097.630.750.220
Disavanzo della gestione di competenza dell'esercizio
1985
£. 2.310.365.841
PRESIDENTE:
Se nessuno chiede la parola, metto in
votazione l'articolo 4 testé letto:
ESITO DELLA VOTAZIONE
Presenti: 32
Votanti: 32
Favorevoli: 19
Contrari: 13
Il Consiglio approva.
PRESIDENTE:
Do lettura dell'articolo 5:
ART. 5
Residui attivi alla chiusura dell'esercizio
finanziario
I residui attivi accertati alla chiusura dell'esercizio
finanziario 1985 sono riassunti ed approvati in complessive £.
488.590.132.363 come segue:
- Residui attivi iscritti in conto esercizi precedenti in
carico all'inizio dell'esercizio 1985
£. 438.327.425.060
- Minori accertamenti in conto residui attivi degli esercizi
precedenti
£. 3.693.838.752
Differenza £. 434.633.586.308
- Residui attivi riscossi
£. 355.837.909.690
- Residui attivi degli esercizi precedenti rimasti da
riscuotere al 31.12.1985
£. 78.795.676.618
- Residui attivi accertati in conto esercizio 1985 (art.
2)
£. 409.794.455.745
Totale residui attivi al 31.12.1985
£. 488.590.132.363
PRESIDENTE:
Se nessuno chiede la parola, metto in
votazione l'articolo 5 teste letto:
ESITO DELLA VOTAZIONE
Presenti: 32
Votanti: 32
Favorevoli: 19
Contrari: 13
Il Consiglio approva.
PRESIDENTE:
Do lettura dell'articolo 6:
ART. 6
Residui passivi alla chiusura dell'esercizio
finanziario
I residui passivi accertati alla chiusura dell'esercizio
finanziario 1985 sono riassunti ed approvati in complessive £.
326.720.050.308 come segue:
- Residui passivi iscritti in conto esercizi precedenti in
carico all'inizio dell'esercizio 1985
£. 328.591.011.568
- Residui passivi pagati
£. 201.278.020.492
Differenza £. 127.312.991.076
- Residui passivi degli esercizi precedenti riconosciuti
insussistenti o perenti agli effetti amministrativi
£. 53.285.504.758
- Residui passivi degli esercizi precedenti rimasti da pagare
al 31.12.1985
£. 74.027.486.318
- Residui passivi accertati in conto esercizio 1985 (art.
3)
£. 252.692.563.990
Totale residui passivi al 31.12.1985
£. 326.720.050.308
PRESIDENTE:
Se nessuno chiede la parola, metto in
votazione l'articolo 6 testé letto:
ESITO DELLA VOTAZIONE
Presenti: 32
Votanti: 32
Favorevoli: 19
Contrari: 13
Il Consiglio approva.
PRESIDENTE:
Do lettura dell'articolo 7:
ART.
7
Situazione finanziaria
È accertato ed approvato nell'ammontare di E. 1
74.223.627.882 l'avanzo di amministrazione alla chiusura
dell'esercizio finanziario 1985, risultante come segue:
Variazioni migliorative
- Avanzo di amministrazione alla chiusura dell'esercizio
1984
£. 126.942.327.717
- Miglioramento della gestione dei residui passivi
£. 53.285.504.758
Variazioni peggiorative
- Peggioramento della gestione di competenza (art. 4)
£. 2.310.365.841
- Peggioramento della gestione dei residui attivi
£. 3.693.838.752
Avanzo di amministrazione alla chiusura dell'esercizio
1985
£. 174.223.627.882
PRESIDENTE:
Se nessuno chiede la parola, metto in
votazione l'articolo 7 testé letto:
ESITO DELLA VOTAZIONE
Presenti: 32
Votanti: 32
Favorevoli: 19
Contrari: 13
Il Consiglio approva.
PRESIDENTE:
Do lettura dell'articolo 8:
ART. 8
Situazione patrimoniale
La consistenza patrimoniale alla data del 31 dicembre 1985
(art. 1) è approvata nelle seguenti risultanze riassuntive
finali:
ATTIVO
Beni immobili £. 108.818.850.723
Beni mobili £. 28.614.846.673
Crediti diversi £. 526.180.843.248
Fondo Cassa £. 12.353.545.827
£. 675.968.086.471
PASSIVO
Mutui passivi £. 13.852.941.435
Debiti diversi £. 326.720.050.308
£. 340.572.991.743
Attivo netto patrimoniale al 31 dicembre 1985
£. 335.395.094.728
PRESIDENTE:
Se nessuno chiede la parola, metto in
votazione l'articolo 8 testé letto:
ESITO DELLA VOTAZIONE
Presenti: 32
Votanti: 32
Favorevoli: 19
Contrari: 13
Il Consiglio approva.
PRESIDENTE:
Do lettura dell'articolo 9:
ART. 9
Ai sensi dell'art. 39 della legge regionale 7 dicembre 1979,
n. 68, sono convalidati i prelievi di complessive f. 1.919.500.000
(unmiliardonovecentodiciannovemilionicinquecentomila) dal capitolo
50800 "Fondo di riserva per le spese impreviste", come dai
sottoelencati provvedimenti della Giunta regionale:
G. n. 732 in data 1 febbraio 1985;
G. n. 1451 in data 1 marzo 1985;
G. n. 2242 in data 1 aprile 1985;
G. n. 2357 in data 4 aprile 1985;
G. n. 3403 in data 24 maggio 1985;
G. n. 3569 in data 31 maggio 1985;
G. n. 3761 in data 7 giugno 1985;
G. n. 4088 in data 21 giugno 1985;
G. n. 4299 in data 28 giugno 1985;
G. n. 4803 in data 18 luglio 1985;
G. n. 5049 in data 26 luglio 1985;
G. n. 5306 in data 9 agosto 1985;
G. n. 5523 in data 23 agosto 1985;
G. n. 5926 in data 6 settembre 1985;
G. n. 6414 in data 27 settembre 1985;
G. n. 6582 in data 4 ottobre 1985;
G. n. 6766 in data 11 ottobre 1985;
G. n. 7568 in data 8 novembre 1985;
G. n. 7746 in data 16 novembre 1985;
G. n. 8007 in data 22 novembre 1985;
G. n. 8187 in data 29 novembre 1985;
G. n. 8644 in data 13 dicembre 1985;
G. n. 9006 in data 20 dicembre 1985;
G. n. 9010 in data 31 dicembre 1985.
PRESIDENTE:
Se nessuno chiede la parola, metto in
votazione l'articolo 9 testé letto:
ESITO DELLA VOTAZIONE
Presenti: 32
Votanti: 32
Favorevoli: 19
Contrari: 13
Il Consiglio approva.
PRESIDENTE:
Do lettura dell'articolo 10:
ART. 10
Le annualità o le quote di annualità relative a limiti di
impegno, di cui alla tabella n. 1 allegata alla presente legge,
costituiscono economie di spese e saranno reiscritte con legge di
bilancio per l'importo risultante dalla proiezione sui singoli
bilanci degli impegni assunti.
PRESIDENTE:
Se nessuno chiede la parola, metto in
votazione l'articolo 10 testé letto:
ESITO DELLA VOTAZIONE
Presenti: 32
Votanti: 32
Favorevoli: 19
Contrari: 13
Il Consiglio approva.
PRESIDENTE:
Do lettura dell'articolo 11:
ART. 11
I fondi relativi a trasferimenti dello Stato, di cui alla
tabella n. 2 allegata alla presente legge, non impegnati alla
scadenza dell'esercizio finanziario 1985 costituiscono economie di
spesa e saranno reiscritti sul bilancio di previsione
dell'esercizio 1986 con la legge di assestamento del bilancio
stesso.
PRESIDENTE:
Se nessuno chiede la parola, metto in
votazione l'articolo 11 testé ietto:
ESITO DELLA VOTAZIONE
Presenti: 32
Votanti: 32
Favorevoli: 19
Contrari: 13
Il Consiglio approva.
PRESIDENTE:
Do lettura dell'articolo 12:
ART. 12
La presente legge è dichiarata urgente ai sensi del terzo
comma dell'art. 31 dello Statuto Speciale ed entrerà in vigore il
giorno successivo a quello della sua pubblicazione sul Bollettino
Ufficiale della Regione.
È fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Se nessuno chiede la parola, metto in
votazione l'articolo 12 teste letto:
ESITO DELLA VOTAZIONE
Presenti: 32
Votanti: 32
Favorevoli: 19
Contrari: 13
Il Consiglio approva.
TABELLA 1
(... Omissis ...)
TABELLA 2
(... Omissis ...)
PRESIDENTE:
Metto in votazione la tabella 1 allegata al
disegno di legge:
ESITO DELLA VOTAZIONE
Presenti: 32
Votanti: 32
Favorevoli: 19
Contrari: 13
Il Consiglio approva.
PRESIDENTE:
Metto in votazione la tabella 2 allegata al
disegno di legge:
ESITO DELLA VOTAZIONE
Presenti: 32
Votanti: 32
Favorevoli: 19
Contrari: 13
Il Consiglio approva.
PRESIDENTE:
Ha chiesto la parola per dichiarazione di
voto il Consigliere Mafrica; ne ha facoltà.
MAFRICA (P.C.I.):
Noi ribadiamo il nostro giudizio
negativo perché siamo convinti che non sia stato fatto il possibile
soprattutto rispetto a due tipi di prospettiva politica, il primo
dei quali è il rapporto risorse-occupazione, che per noi è il
problema principale. Ricordo che nel 1983, l'allora Assessore
all'Industria aveva presentato un programma, concordato con le
Organizzazioni sindacali, per la creazione di 615 nuovi posti di
lavoro negli anni 1983-85. Se facciamo una verifica sulla
conclusione delle trattative con le imprese di cui allora si
parlava, vediamo che i posti di lavoro creati con un programma
preciso non sono stati corrispondenti alle attese.
L'atteggiamento verso le grandi aziende è cambiato quando ormai
era troppo tardi; per un periodo molto lungo, la maggioranza è
stata disattenta nei loro confronti, quando non le ha avute
addirittura in antipatia. Io credo che debba essere fatto un
ripensamento in merito e suggeriamo di abolire l'Assessorato
all'Industria, perché, purtroppo, l'Industria è un settore in
sempre maggiori difficoltà, per sostituirlo con un Assessorato al
lavoro. È importante organizzare strutture per il lavoro, che
tengano ben presente quello che c'è, che si può mantenere e
sviluppare nel settore industriale, e che tenda in modo particolare
alla creazione di posti di lavoro.
Rispetto all'altro problema, che oggi è più grave, e cioè al
modo in cui funziona la FINAOSTA, riconosco che essa viene anche
utilizzata come banca, per ragioni legate alle leggi dello Stato,
ma questo non vuol dire che la FINAOSTA debba funzionare così come
funziona. Cito due esempi semplicissimi.
Non c'è stato, ed il fatto ha creato dei problemi, il controllo
tra le fatture presentate dalle aziende ed i macchinari che
effettivamente venivano messi nelle aziende. Invece all'artigiano
che ha chiesto il mutuo per la casa e che, per ragioni che tutti
possono comprendere, ha dichiarato 6 milioni di reddito, sono state
richieste garanzie a dismisura per dimostrare di essere in grado di
restituire il mutuo che gli veniva accordato dalla Regione. Le
perizie per questi mutui hanno tempi lunghissimi ed anche se una
buona legge stabilisse che in 3 o 4 mesi si può dare al cittadino
il denaro necessario, i tempi nella realtà dei fatti rischiano di
superare l'anno. Pertanto credo che alcuni meccanismi debbano
essere rivisti, specie per ciò che riguarda la capacità di
analizzare le risorse economiche delle imprese, la loro capacità
produttiva e quella del loro inserimento nel mercato.
Per concludere, noi siamo convinti che sia possibile fare
qualcosa per diminuire l'avanzo di amministrazione e per migliorare
la macchina regionale. Alcune delle argomentazioni svolte
dall'Assessore e dal Presidente della Giunta possono essere vere in
parte, però, io non credo che si possa essere soddisfatti del modo
in cui funziona oggi l'Amministrazione regionale. Inoltre non mi
sembra che quel programma di "informatizzazione", che avrebbe
dovuto iniziare da circa un anno, abbia fatto ancora molti passi in
avanti. Oltre a ciò, diciamo che, se la nostra Regione non
approfitta in questi anni delle risorse rese disponibili dal
transito dei TIR, può darsi che in futuro si possa trovare con un
eccessivo carico di spese correnti con entrate così ridotte da
aggiungere difficoltà a difficoltà. Riteniamo, pertanto che questi
anni debbano essere di grande impegno per l'Amministrazione
regionale.
PRESIDENTE:
Ha chiesto la parola per dichiarazione di
voto il Consigliere Torrione; ne ha facoltà.
TORRIONE (P.S.I.):
Lasciamo da parte la discussione sulle
cifre, perché durante la dichiarazione di voto è meglio focalizzare
l'attenzione sugli aspetti di carattere politico.
Il Presidente ha svolto, essenzialmente, due considerazioni e le
ha messe "a cappello" del suo intervento: una riguarda il problema
dell'apparato regionale e la seconda interessa il decentramento. Si
tratta senz'altro di due problemi fondamentali e vitali per il modo
di essere della nostra Regione, ma, per essere credibili, noi tutti
dobbiamo guardarci negli occhi e fare un minimo di autocritica,
perché non possiamo lamentarci che l'apparato della Regione non
corrisponde alle esigenze della collettività valdostana ed alla sua
mutata realtà, se poi non prendiamo atto del fatto che, in fondo,
il dotarci di una struttura funzionante è un compito che compete a
noi in misura preminente. Dobbiamo dire, a questo proposito, che
sovente noi abbiamo privilegiato la quantità rispetto alla qualità.
Ha ragione, infatti, il Presidente della Giunta quando dice che, ad
un certo livello, si hanno delle difficoltà a ricoprire i posti in
organico. È vero ed è una difficoltà che può incidere sul
funzionamento della macchina burocratica. Però, è altrettanto vero
che, nel momento della scelta, si è preferito creare nuovi posti di
lavoro, anche in misura consistente (Circa 250 nuovi posti),
anziché pensare ad una ristrutturazione complessiva che desse
all'Amministrazione regionale l'opportunità di funzionare in
maniera adeguata. Non certo per colpa di questa Giunta, ma per
sovrapposizioni di errori compiuti lungo il tempo, abbiamo
ereditato certi difetti dell'apparato burocratico dello Stato e non
abbiamo approfittato della nostra competenza primaria che, però,
rivendichiamo solo in certi momenti. Sotto questo aspetto dobbiamo
effettuare una certa riflessione, altrimenti non possiamo ritenere
che la nostra Amministrazione sia all'altezza della situazione e
rispondente alle necessità della collettività che nel frattempo
sono mutate in modo sostanziale, mentre la macchina burocratica ha
conservato, tutto sommato, il suo vecchio assetto ormai quasi
anacronistico.
Il discorso del decentramento, a mio avviso, non riguarda solo
gli organi creati dalla Regione, ma riguarda anche il funzionamento
dei Comuni, perchè è opportuno prendere in esame anche il modo in
cui le collettività minori amministrano i soldi che
l'Amministrazione regionale elargisce. Bisogna riconoscere che in
questo momento vi sono dei ritardi che determinano la mancanza di
risposte alle richieste della nostra Regione. Se poi prendiamo in
esame la questione della FINAOSTA, scopriamo che anche su questo
tema noi dovremmo fare dell'autocritica. Ha ragione il Presidente
della Giunta quando dice che noi abbiamo voluto questo organismo,
ma il modo in cui questo organismo è stato amministrato e gestito
manifesta, a mio avviso, delle lacune notevolissime: doveva essere,
infatti, uno strumento in mano all'Amministrazione per conseguire
determinati obiettivi, mentre ha conseguito l'unico obiettivo di
trasformarsi in una vera e propria banca regionale.
Questa è la realtà dei fatti e questo ce lo dobbiamo dire,
perché dobbiamo anche essere spietati nelle nostre analisi: la
FINAOSTA è una sorta di Banca che, però, non riesce a reinvestire i
depositi di denaro.
A questo punto sorge il problema della creazione di una banca
regionale, tema su cui, a mio avviso, dovremmo riflettere un po'
più attentamente. Questo discorso era già stato fatto in un
precedente Consiglio e, osservando i dati sul risparmio presente in
Valle d'Aosta, ci si rende conto della opportunità di affrontare un
discorso di questo tipo. Anziché, infatti, reinvestire fuori della
nostra Regione masse molto consistenti di denaro, noi potremmo
servirci di questo nuovo strumento bancario per utilizzare i suoi
depositi all'interno della nostra Regione. Si tratta solo di una
parentesi, ma, a mio avviso, all'interno della FINAOSTA, che doveva
essere lo strumento attraverso il quale si affinava la politica
della Regione, è mancata la capacità di valutare, impostare e
suggerire.
La FINAOSTA, ad esempio, non ha la capacità di valutare o meno
l'opportunità di accogliere eventuali insediamenti di tipo
industriale nella nostra Regione, nonostante tutta la consulenza
che si svolge all'esterno dell'apparato regionale, con costi
notevolissimi e con risultati non sempre soddisfacenti. Qualche
esempio, infatti, è stato anche sperimentato sulla nostra pelle. Se
l'arma è spuntata, occorre provvedere diversamente, ma con
sollecitudine, per ché la realtà esterna non aspetta.
Dicevo poc'anzi che la Valle d'Aosta è in una fase di profonda
trasformazione, ma dobbiamo anche chiederci fino a che punto
abbiamo saputo cogliere questa trasformazione. Io credo che la
mancanza di un piano di sviluppo ci conduca a conseguenze negative.
Ha ragione il Presidente quando dice che siamo intervenuti in certi
settori credendo di fare bene, sottraendo, magari, delle energie in
altri. Se noi avessimo avuto un quadro di riferimento complessivo,
probabilmente non si sarebbe verificato questo scompenso. È vero,
infatti, che tramite il FIO abbiamo introdotto notevolissime
possibilità occupazionali, ma è altrettanto vero che con quello
strumento abbiamo mandato in crisi altri settori, come quello
delicatissimo del turismo che in questo momento non riesce a
trovare operatori perché i guadagni che vi si fanno sono di gran
lunga inferiori a quelli che si possono ricavare nel settore
forestale. Abbiamo sottratto, quindi, delle possibilità e del le
capacità operative da un settore che è diventato trainante, perché
quello industriale ha, ormai, subito un calo fisiologico dovuto
alla mancanza dei poli principali sui quali poggiavano le nostre
strutture industriali più importanti. La colpa, ovviamente, non è
da attribuirsi alla Regione Valle d'Aosta che ha subito il
contraccolpo di una crisi nazionale ed internazionale. A fronte di
tutto ciò, dobbiamo, però anche dire che è mancata una nostra
politica industriale.
Adesso prendiamo solo atto di una situazione, però, vorremmo
anche capire quali sono stati i grandi progetti alternativi, ma
credo che non ce ne siano stati. Se poi pensiamo ad un altro
settore che poteva assumere il ruolo di compensazione, e cioè al
turismo, scopriamo che si sarebbe sicuramente potuto e dovuto fare
qualcosa in più. Alcune opportunità, pur essendo state iscritte a
bilancio, sono state lasciate andare verso il dimenticatoio. Il
termalismo, ad esempio, che è un argomento importantissimo, sul
quale era stato predisposto anche un progetto intelligente che
avrebbe offerto notevoli possibilità occupazionali e promozionali
sotto l'aspetto turistico, è stato quasi lasciato cadere nel
dimenticatoio. Come vedete il mosaico che cerchiamo di comporre,
manca, ogni tanto, di alcune tessere importanti e determinanti.
Forse tutto questo ci porta a dire che il momento è difficile e
richiede delle soluzioni politiche di altra natura. Tale risultato
non è emerso dalla discussione, però è chiaro che anche le formule
politiche si logorano nel tempo ed ogni tanto bisognerebbe metterle
a punto. Questo, però, non è certo compito dell'opposizione ma
della maggioranza, che dovrebbe fare al suo interno un notevole
sforzo di riflessione. Nello stesso quadro sarebbe anche opportuno
introdurre il discorso della mappa del potere regionale, o meglio
ancora delle competenze regionali. Poco fa si parlava di apparato
non adeguato alle esigenze della nuova realtà regionale, ma anche
la distribuzione degli Assessorati è vecchia ed anacronistica. Il
Consigliere Mafrica suggeriva l'istituzione dell'Assessorato al
Lavoro. È un'operazione poco costosa che può anche essere fatta e
che potrebbe restituire produttività ed efficienza anche alla
nostra Regione, nel cui apparato vi sono degli accorpamenti che
creano Assessorati mastodontici in confronto ad altri che sembrano
addirittura, quasi privi di competenze specifiche.
Queste sono le riflessioni di carattere politico che noi
facciamo nel momento in cui ci accingiamo a votare il conto
consuntivo della nostra Regione. Sono considerazioni che ripetiamo,
perché le avevamo già fatte analizzando il bilancio preventivo. In
sede di assesta mento del bilancio abbiamo visto che la "sacralità"
del momento dell'approvazione del progetto di bilancio sia stato un
dato assolutamente sconfortante, perché l'assestamento ha quasi
completa mente capovolto il bilancio previsionale. Ciò sta,
appunto, a significare che certe considerazioni sul bilancio, a mio
avviso, debbono anche essere smitizzate perché le esigenze della
gente non possono essere tutte previste al momento
dell'elaborazione del progetto di bilancio.
Faccio un'ultima considerazione sul l'equazione dell'Assessore
Martin: avanzo di amministrazione = Regione ricca. Io sono convinto
nel modo più assoluto che il ragionamento debba essere fatto in
maniera diversa: avanzo di amministrazione = Regione incapace a
spendere. Ciò è ben diverso!
L'Assessore ha fatto un riferimento a delle Regioni meno ricche.
Purtroppo si tratta proprio di alcune Regioni del sud che non sanno
neanche utilizzare le risorse delle quali pure dispongono.
Fortunatamente non è il caso nostro, ma credo che anche noi siamo
in qualche modo incapaci di incidere sulla nostra realtà e questo
ci sconforta perché sarebbe opportuno, specie in questo momento di
notevoli disponibilità finanziarie, mettere mano ad un grosso
processo di riforma della nostra realtà regionale, che non
servirebbe solo a noi, ma soprattutto alle future generazioni
valdostane. Grazie.
PRESIDENTE:
Ha chiesto la parola per dichiarazione di
voto il Consigliere Baldassarre; ne ha facoltà.
BALDASSARRE (P.S.D.I.):
Io non chiedo alcuna modifica del
quadro politico e non chiedo l'istituzione di qualche altro
Assessorato, ma, ritornando all'argomento all'ordine del giorno,
ritengo che le argomentazioni svolte dal Presidente della Giunta e
dall'Assessore siano piatte e non utili a giustificare l'enorme
avanzo di amministrazione.
Il mio giudizio è negativo perché questo bilancio dimostra come
l'enorme massa di denaro giacente nelle casse regionali ha portato
ad un aumento della disoccupazione, in modo particolare quella
giovanile e femminile, e ad un aumento dei cassintegrati. Quando il
Presidente della Giunta ha voluto indicarci alcune delle fabbriche
che non funzionano, forse, avrebbe fatto prima a dirci che cosa
funziona nel settore industriale od in qualsiasi altro settore,
perché proprio non sono riuscito a capire quali siano i settori che
funzionano in questa nostra Regione. Manca, infatti, un piano di
sviluppo.
Per quanto concerne il problema degli investimenti la Regione è
in ginocchio, perché questa maggioranza non riesce ad investire
l'enorme massa di denaro che esiste nelle casse regionali e ciò
dimostra ancora l'incapacità di spendere e di amministrare; questo
significa soffocare il benessere dell'economia valdostana. Si
continua a governare improvvisando e si continuano a prendere
provvedimenti tampone.
Da un anno circa il Presidente della Giunta continua a chiedere
collaborazione da parte di tutte le Forze presenti in Consiglio
regionale. È un'affermazione che gli è cara e con essa, forse,
aveva entusiasmato l'anno scorso i compagni Comunisti e forse anche
i compagni del Partito Socialista, però bisognerebbe anche sapere
se questa collaborazione è a senso unico e cioè che le minoranze
dovrebbero collaborare con la maggioranza per fare quello che vuole
quest'ultima. Se questo è l'auspicato modo di lavorare, noi diciamo
no alla collaborazione e quindi ribadiamo il nostro giudizio
negativo nei confronti del bilancio consuntivo e riteniamo anche
che si stia perdendo un momento storico per lo sviluppo della Valle
d'Aosta, per il futuro dei nostri figli e per quello di tutta la
comunità valdostana.
PRESIDENTE:
Ha chiesto la parola per dichiarazione di
voto il Consigliere Viberti; ne ha facoltà.
VIBERTI (N.S.):
I Colleghi dell'opposizione hanno già
evidenziato una serie di difetti attribuibili a questa
Amministrazione sulla capacità di gestire il bilancio regionale ed
io non intendo sottolinearne altri. Sulla FINAOSTA avremo occasione
di discutere a settembre ma tengo a precisare che noi siamo la
Forza politica che ha votato contro il disegno di legge che l'ha
istituita. Infatti avevamo intuito che quell'Istituto sarebbe
servito alle varie maggioranze per fare, al di fuori del Consiglio
regionale, ciò che sarebbe diventato sempre più difficile gestire,
anche per il sempre più rigido controllo instaurato
dall'opposizione negli anni successivi al 1978.
Certamente avevamo anche compreso l'altro aspetto, costituito
dalla possibilità di sottrarsi al dovere del versa mento delle
giacenze di cassa superiori al 4%, ma a nostro avviso non c'erano
le garanzie sufficienti per avere un controllo sulla FINAOSTA.
Quando si parla di collaborazione, la si dovrebbe anche realizzare
nei fatti e alcune richieste dovrebbero essere esaudite come ad
esempio la fornitura della documentazione richiesta, invece, a 2 o
3 giorni dall'inizio delle ferie del Consiglio, non è stata ancora
consegnata al Consigliere Mafrica la nota documentazione più volte
richiesta. Chissà, forse non la si riesce a ritrovare.
(...INTERRUZIONE...)
Si tratta della relazione sulla MULTIBOX. Il Consigliere Mafrica
mi assicura di non aver mai ricevuto dall'Esecutivo una relazione
di questo genere. Se poi, attraverso altri canali, egli è riuscito
ad ottenere la stessa relazione, io non lo so. Ufficialmente, però
egli non ha ricevuto la relazione. D'altra parte l'Assessore Lanivi
è abbastanza intelligente da capire che quando si parla di
collaborazione ci si vuole riferire alla collaborazione che può
esserci tra Esecutivo ed opposizione, e non tra qualche Collega
dell'opposizione e qual che iscritto a Partiti
dell'opposizione.
Dicevo, comunque, che, se si parla di collaborazione, questa
deve avvenire nei fatti e non solo nelle dichiarazioni di intenti.
È inutile, poi, che io riprenda quello che dicevo ieri in merito
alla politica industriale, all'offerta che è stata fatta in questo
Consiglio, ripresa dai banchi dell'opposizione con la richiesta
della votazione di un ordine del giorno che non chiedeva niente di
particolare. Questa maggioranza, però, si è sottratta alla volontà,
non di gestire assieme, ma di stabilire assieme i criteri lungo i
quali si deve sviluppare la politica industriale della Regione. Ne
consegue che non esiste, nei fatti, alcuna volontà di
collaborazione.
Un altro dei difetti della FINAOSTA è costituito dall'incapacità
di gestire le piccole cose in modo più agile di quanto faccia lo
stesso sistema bancario a cui l'Amministrazione regionale si era
sempre appoggiata. Dal Consigliere Torrione anzi era il Consigliere
Mafrica che parlava dell'artigiano che dichiara un reddito da 6
milioni, è stata ben descritta la difficoltà del piccolo artigiano
nell'ottenere il finanziamento, quando invece, altri finanziamenti
ben più consistenti vengono elargiti in men che non si dica.
Quest'anno, poi, per i noti motivi, l'INPS chiede ai lavoratori
autonomi, oltre al 4% che già versavano, un 7,5% sul reddito
imponibile. A voi potrà sembrare una cosa da poco, ma in realtà è
un versamento piuttosto consistente per un piccolo artigiano che,
tra l'altro, oltre al mese di ferie, che si deve pagare da sé
perché non gli viene pagato da nessuno, si esime dal mettersi in
malattia quando è colpito da un piccolo raffreddore, e continua a
lavorare, anche se lo fa, certamente, nel proprio interesse. Certe
categorie, che sono state sempre bistrattate o comunque accusate di
non essere corrette come quella dei pubblici dipendenti, hanno
anch'esse qualche cosa da dire perché la gestione della FINAOSTA
non le ha certamente aiutate.
Il discorso più interessante che è stato fatto dal Presidente
della Giunta è stato quello di legare le scelte alle risorse della
nostra Regione. Mi pare che in questo senso non si sia ancora a
buon punto. Voglio fare un esempio per tutti.
Nella nostra Regione c'è una vocazione agricolo-pastorale.
Perché spendere più di 10 miliardi per il risanamento del bestiame,
con i risultati che sono sotto gli occhi di tutti, al punto che
anche le pietre si sono convinte che dietro alle buone intenzioni
dell'Amministrazione, ci sono delle speculazioni, che, prima o poi,
sfoceranno persino in provvedimenti dell'autorità giudiziaria? È
impensabile, infatti, che anche i giudici, anche se già tanto
impegnati, prima o poi non arrivino ad accorgersi che anche a
questo livello c'è qualche cosa che non funziona. Pertanto, perché
non accorgersi che, invece di impegnare più soldi di altre Regioni
italiane nel risanamento del bestiame, sarebbe opportuno tagliare
decisamente la questione del risanamento operando uno studio
appropriato sulle possibilità e potenzialità nel settore
dell'allevamento nella nostra Regione, ad esempio, con uno studio
su tutti gli alpeggi della Valle. Questo ci permetterebbe almeno di
compiere delle scelte. Noi diamo dei soldi, ad esempio, per il
"verde degli alpeggi", ma ciò è inutile se l'alpeggio ha solo 3
capi e quindi non è economicamente redditizio. Se vogliamo
mantenere un certo tipo di impostazione, dobbiamo adeguarlo ai
tempi. Forse è giusto cercare di mantenere l'alpeggio dove c'è una
famiglia, però, non possiamo continuare a fare scelte di questo
tipo.
Mi spiego meglio con un altro esempio. Qualsiasi coltivatore
diretto, presentando una domanda, riceve il contributo per
acquistare una motosega. Ma se questo "benedetto coltivatore" non
ha neppure un ettaro di bosco, che senso ha il contributo perché
egli possa comperarsi la motosega?
Il fiume di denaro elargito in una miriade di rivoli serve solo
ad ampliare consenso, ma non serve di certo a migliorare le
condizioni dell'agricoltura e dell'allevamento nella nostra
Regione. Di esempi come quello della motosega se ne potrebbero fare
moltissimi altri. Questi soldi non approdano ad alcun risultato,
anche perché la campagna più che ventennale del risanamento del
patrimonio bovino della nostra Regione, anno per anno, ha fatto
aumentare il numero delle bestie malate, anziché diminuirlo.
Perché, invece, non partire da un altro presupposto che poi è
quello che diceva il Presidente della Giunta, e cioè dall'utilizzo
delle nostre risorse? A me risulta, però, che noi non conosciamo
neanche le nostre risorse. Ho fatto l'esempio degli alpeggi,
proprio perché mi sembra uno dei punti in cui l'Amministrazione,
agendo con intelligenza, potrebbe in breve tempo realizzare una
grossa trasformazione. In questo momento abbiamo anche i soldi,
però entro il 1992 l'IVA da importazione non sarà più esatta nei
posti di frontiera. Che cosa faremo dopo di allora?
L'Assessore Martin dice che stiamo facendo spese di investimento
e che abbiamo migliorato notevolmente il rapporto tra le spese di
investimento e le spese correnti. Nessuno lo vuole negare. Però
stiamo facendo delle spese di investimento che procureranno molte
spese di gestione, che a loro volta diventeranno spese correnti.
Però quando non avremo più questa massa di denaro che ci permette
di continuare a costruire strade, quando avremo soltanto le strade
da gestire, ma non avremo più i soldi per fare gli investimenti, le
spese correnti risaliranno molto velocemente. Anche le spese di
investimento che noi facciamo devono quindi essere collegate al
risanamento della gestione, ma devono anche essere rapportate alla
loro utilità. Tutto questo programma di collegamenti tra le
frazioni più sperdute e gli alpeggi più lontani, ha una sua
giustificazione? Vale effettivamente la pena di arrivare sino in
certi posti quando, con i mezzi che ci sono oggi, siamo in grado di
servire, comunque, gli alpeggi, senza provocare dei disastri e
senza dover affrontare delle spese che poi finiranno per non avere
senso?
Io non voglio essere pessimista come il Consigliere Torrione che
ieri, discutendo con il Consigliere Perrin, sosteneva che più del
50% delle strade interpoderali è soggetto a dissesti, però io credo
che non si sia molto lontani da questa percentuale. Per questo dico
che è proprio il caso di cercare di invertire la tendenza. Non
bisogna solo dire che si vogliono i programmi, ma bisogna farli e
legarli strettamente alle risorse della nostra Regione. Altrimenti,
prendendo sempre ad esempio la risorsa degli alpeggi e quella
dell'allevamento...
PRESIDENTE:
Consigliere Viberti, le ricordo che ha
superato il termine dei 10 minuti.
VIBERTI:
Chiedo scusa, signor Presidente! Concludo solo
questo ragionamento e mi siedo.
Se, per assurdo, un'indagine appropriata ci dimostra che
l'allevamento non è più redditizio, dobbiamo avere il coraggio di
cambiare e di utilizzare diversamente tutte quelle strutture che si
trovano in alta montagna, per esempio come appoggio ai sentieri
delle alte vie, prevedendone, magari anche di nuove, e collegandole
al tracking, che oggi va molto di moda e non richiede grandi
interventi. Questo tipo di turismo non si è ancora fermato nella
nostra Regione che, evidentemente, non ha delle strutture adeguate
da mettere a sua disposizione.
Tutto ciò serve semplicemente per dimostrare che da parte delle
opposizioni c'è l'intenzione e la capacità di avanzare delle
proposte, e c'è anche la volontà di discuterle. È alla maggioranza,
però, che manca questa volontà e non "gliene frega niente" di
quello che pensa l'opposizione, perché tutte le proposte
dell'opposizione vengono puntualmente bocciate.
PRESIDENTE:
Ha chiesto la parola il Consigliere Aloisi;
ne ha facoltà.
ALOISI (M.S.I.):
Ho seguito con molto interesse
l'intervento e l'analisi alquanto ottimistica del Presidente della
Giunta, anche se certamente non ne condivido l'impostazione,
soprattutto perché, a mio avviso, un conto consuntivo della Regione
deve essere come uno specchio che riflette le capacità e la volontà
dell'Amministrazione di risolvere i problemi dell'opinione pubblica
e della gente.
Questi problemi, però, sono rimasti irrisolti. Prima ho avuto
modo di elencarne alcuni che sono sotto gli occhi di tutti. In
definitiva, questa Amministrazione ha un'enorme disponibilità di
denaro che, però, spende e gestisce male. L'esempio lampante lo
possiamo vedere in quel groviglio di tubi che è sotto gli occhi di
tutti in Piazza Chanoux. Pertanto il giudizio del Movimento Sociale
Italiano non può essere che negativo.
Approfitto brevissimamente di questo intervento per informare i
colleghi Consiglieri ed il Presidente del Consiglio che, nei
prossimi giorni, inoltrerò una denuncia, dettagliata e documentata,
alla Magistratura, nei confronti del Presidente o ex Presidente
della I Commissione, costituita in Commissione di Inchiesta sul
Casinò di St. Vincent, perché è ormai da mesi che il sottoscritto
ha richiesto più volte di venire in possesso dei verbali delle
varie interrogazioni che gli sono sempre stati negati.
Ringrazio, quindi, il Presidente del Consiglio...
PRESIDENTE:
Consigliere Aloisi, questo non ha niente a
che vedere con la dichiarazione di voto. Mi consenta, ma qui...
ALOISI (M.S.I.):
Sì, ma, come ripeto, ho colto
l'occasione per informare il Consiglio di un fatto estremamente
grave quale il comportamento del Presidente della I
Commissione.
PRESIDENTE:
Va bene, ma informi il Consiglio in altri
termini ed in altre maniere, se lo ritiene, ma non durante le
dichiarazioni di voto sulla legge di assestamento del bilancio,
perché questo non è ne corretto e né giusto.
ALOISI (M.S.I.):
Signor Presidente, ho voluto solamente
informare il Consiglio, perché è estremamente scorretto il
comportamento del Presidente della I Commissione che si rifiuta di
dare ai componenti della Commissione i verbali degli interrogatori,
quando è nostro diritto venirne in possesso. Non so, quindi, che
cosa possa nascondere questo comportamento teso ad impedire di
venire a conoscenza...
PRESIDENTE:
Consigliere Aloisi, Consigliere Aloisi, la
prego!
Il Consiglio è chiamato ora a pronunciarsi per votazione segreta
sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti: 31
Votanti: 31
Favorevoli: 20
Contrari: 11
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK