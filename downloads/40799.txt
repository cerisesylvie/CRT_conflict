Consiglio Regionale della Valle d'Aosta - Oggetto del Consiglio n. 124 del 3 ottobre 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Politiche giovanili
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 124 del 3 ottobre 2018 - Resoconto
OGGETTO N. 124/XV - Interpellanza: "Adozione di provvedimenti
a tutela della sicurezza dei ragazzi che praticano lo skate nella
Piazza Deffeyes ad Aosta".
Bianchi (Presidente) -
Punto n. 14.05 dell'ordine del
giorno. La parola alla Consigliera Nasso per l'illustrazione.
Nasso (M5S) -
Mi permetto di fare un piccolo inciso che
non ho fatto prima per esprimere la mia personale soddisfazione per
l'abbattimento delle barriere architettoniche in quest'aula, che
non ha solo una valenza strutturale ma anche fortemente
simbolica.
Sottolineo, nel portare questa interpellanza, che mi sono fatta
portavoce di mamme e ragazzi, alcuni lavoratori e abitanti nelle
immediate vicinanze della nostra istituzione. È evidente che
durante l'estate nel centro del capoluogo valdostano si siano
verificati alcuni disagi e, di conseguenza, anche nel piazzale
della nostra istituzione. Questi disagi li voglio dividere su due
piani: i ragazzi numerosi in pausa estiva dalla scuola si sono
riversati nella piazza della nostra istituzione vuoi perché, ahimè
e ahi loro, non hanno un posto dove andare, vuoi perché la nostra
piazza si presta benissimo a essere luogo di aggregazione e alla
pratica dello
skate
. Il secondo piano, anch'esso molto
importante, è quello dei lavoratori e degli abitanti che sono nelle
immediate vicinanze della piazza, oppure dei semplici passanti o
dei fruitori della piazza che hanno accusato disagi come
schiamazzi, urla, eccetera. Sicuramente non dico nulla di nuovo ai
componenti di questo Consiglio e ai lavoratori di questo palazzo e
a chi frequenta le immediate vicinanze di esso. È quindi piuttosto
urgente la necessità di agire sulla questione della sicurezza dei
ragazzi, che spesso peccano di ingenuità caratteristica dell'età
adolescenziale, che frequentano la piazza e nella cui piazza
praticano lo
skate
e, per diretta conseguenza, le altre
persone, come i fruitori della piazza e quelli che ho elencato
prima.
Ricordo inoltre, vista la correlazione inevitabile, la delibera
comunale di Aosta n. 73 del 13 luglio 2017 (Realizzazione area
attrezzata destinata a
skatepark
, determinazioni in merito:
prenotazione della spesa) e quindi un luogo destinato alla pratica
del suddetto sport e che lasci di conseguenza tranquilli i fruitori
della piazza è previsto. Voglio sottolineare che si tratterebbe non
solo di un luogo sportivo, ma di un luogo di aggregazione e ricordo
che sono presenti esclusivamente nel capoluogo alcune scuole di
secondo grado e che quindi l'affluenza è alta di ragazzi minori che
arrivano nel capoluogo valdostano, anche durante l'anno scolastico.
Sottolineo inoltre che la Regione Valle d'Aosta, tramite il bando
"Spazio ai giovani" indetto dall'Assessorato regionale, dedicato
agli
under
29 residenti o comunque presenti per ragioni di
studio e lavoro in Valle d'Aosta, ha finanziato il progetto
"SkateboarTeen" assegnando un contributo di 8.500 euro al gruppo di
giovani proponenti, fondi destinati alla progettazione e alla
direzione lavori per la realizzazione dello
skatepark
comunale e quindi anche la Regione ha partecipato. Chiedo quindi
quali provvedimenti sono stati presi e si intendono adottare a
tutela e della sicurezza dei ragazzi, e dei fruitori della
piazza.
Presidente -
La parola al Presidente della Giunta per la
risposta.
Spelgatti (LEGA VDA) -
Non si può che concordare sulla
necessità urgente di una struttura attrezzata destinata ai giovani
appassionati di
skateboard
. La realizzazione di questa
struttura, però, è oggi compito del Comune di Aosta, come
giustamente precisato nelle premesse dell'interpellanza, che
purtroppo ne ritarda della messa in opera. In Piazza Deffeyes dal
2013 la Regione, in quanto proprietaria della piazza, ha
posizionato appositi cartelli che vietano l'utilizzo di skateboard
e pattini a rotelle in quanto queste attività in un'area non adatta
rappresentano un fattore di rischio non solo per chi le pratica, ma
anche per i passanti, per l'utenza del Palazzo regionale e
addirittura per il traffico automobilistico visto che l'imperizia
dei ragazzi può far sì che gli skateboard schizzino in mezzo alle
automobili. Ricordo a questo proposito che qualche anno fa, nel
2012, un quattordicenne fu ricoverato al Regina Margherita di
Torino a seguito di un grave trauma cranico riportato cadendo dallo
skate in Piazza Narbonne. Non è un caso d'altronde che il Codice
della strada vieti e sanzioni espressamente all'articolo 190, commi
8, 9 e 10, la circolazione mediante tavole, pattini o altri
acceleratori di andatura sulla carreggiata delle strade e
stabilisca che sugli spazi riservati ai pedoni è vietato usare
tavole, pattini o altri acceleratori di andatura che possono creare
situazioni di pericolo per gli altri utenti. A parte i danni
notevoli arrecati dagli skateboard, la cui manutenzione utilizza
grassi che macchiano indelebilmente la pavimentazione, a parte i
comportamenti non sempre consoni tenuti da alcuni
skater
, a
parte quindi il disdoro che tutto ciò comporta per il Palazzo
regionale, la sicurezza di chi pratica questo genere di attività
non può paradossalmente che essere assicurata dal divieto di
praticarla in Piazza Deffeyes. Questo non per una mancata
considerazione delle aspettative dei ragazzi o per un atteggiamento
punitivo, ma semplicemente perché non si tratta di un'area idonea
e, di conseguenza, sicura
in primis
per i ragazzi stessi.
Vista la situazione che nei mesi estivi era in qualche modo
degenerata per il significativo numero di skater che arrecavano
disturbo al lavoro degli uffici e costituivano pericolo per gli
utenti del Palazzo regionale, i cittadini e gli skater stessi ho
chiesto, tra l'altro, quel giorno in cui ci siamo viste e sono
successi quegli episodi dopo che abbiamo tentato di parlare con i
ragazzi e poi la cosa non ha sortito effetto, la collaborazione
della Questura affinché fosse posta una particolare attenzione a
questi comportamenti da ricondurre alla normalità. Per ora ogni
problema sembra essere stato risolto grazie al lavoro delle forze
di polizia, ma anche alla maturità dei ragazzi che hanno compreso
l'importanza delle disposizioni che regolamentano l'utilizzo degli
acceleratori di velocità.
Président -
La parole à la collègue Nasso.
Nasso (M5S) -
Mi trovo d'accordo con lei soprattutto per
la mediazione che c'è stata, non solo le forze di polizia hanno
fatto la loro parte, ma questo è da riconoscere anche ad alcuni
ragazzi, perché poi è sbagliato fare di tutta l'erba un fascio, la
loro voglia di venire anche incontro a noi, la loro maturazione.
Speriamo, non è questa la sede perché non siamo in Comune, che
anche il Comune si sbrighi, perché poi si instaura ovviamente un
circolo virtuoso: i ragazzi hanno il loro spazio, i fruitori della
piazza sono contenti e noi di conseguenza anche perché loro sono al
sicuro.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK