Consiglio Regionale della Valle d'Aosta - Oggetto del Consiglio n. 207 del 11 novembre 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Costituzione e funzionamento degli organi consiliari
Precedente
Successivo
Resoconto integrale del dibattito dell'aula
Oggetto del Consiglio n. 207 del 11 novembre 1998 - Resoconto
SÉANCE DU 12 NOVEMBRE 1998 (MATIN)
OGGETTO N. 207/XI Sostituzione di componenti in seno alla
Commissione speciale per le riforme istituzionali.
Deliberazione Il Consiglio
Premesso che:
- con provvedimento n. 63/XI in data 29 luglio 1998, il
Consiglio regionale ha provveduto a costituire, ai sensi di quanto
previsto dall'articolo 21 del Regolamento interno del Consiglio,
una Commissione speciale per le riforme istituzionali con il
compito di elaborare una proposta di revisione dello Statuto
Speciale per la Valle d'Aosta;
- da tale atto risulta che il Signor Rollandin Augusto è stato
nominato membro della Commissione speciale;
- con provvedimento n. 173/XI in data odierna il Consiglio
regionale ha preso atto dell'ineleggibilità alla carica di
Consigliere regionale di Rollandin Augusto ed ha provveduto alla
sua sostituzione;
Rilevato che, con lettera in data 11 novembre 1998, il
Consigliere Bionaz Augusto ha rassegnato le dimissioni da
componente della Commissione speciale;
Ritenuto pertanto necessario, in seno alla Commissione speciale
per le riforme istituzionali, provvedere a:
1) sostituire il sig. Augusto Rollandin;
2) prendere atto delle dimissioni rassegnate dal Consigliere
Bionaz Augusto e provvedere alla sua sostituzione;
Dato atto che l'articolo 20 del Regolamento interno prevede che
le sostituzioni siano effettuate con votazione palese su proposta
del Presidente, sentita la Conferenza dei Capigruppo;
Visto che la Conferenza dei Capigruppo, riunitasi in data 11
novembre 1998, ha preso atto della ineleggibilità di Augusto
Rollandin e delle dimissioni di Augusto Bionaz, proponendo di
integrare la composizione della Commissione speciale sostituendo
Augusto Rollandin con Eddy Ottoz e Augusto Bionaz con Ego
Perron;
Preso atto delle dimissioni rassegnate dal Consigliere Augusto
Bionaz da componente della Commissione speciale per le riforme
istituzionali;
Delibera
di nominare, in sostituzione del Consigliere Augusto Rollandin e
del Consigliere Augusto Bionaz, quali componenti della Commissione
speciale per le riforme istituzionali, i Consiglieri Eddy Ottoz e
Ego Perron, appartenenti alla maggioranza.
Président Il s'agit ici de procéder au remplacement non plus
d'un membre mais de deux membres au sein de la Commission spéciale
pour les réformes institutionnelles.
La proposition formulée, dont a pris acte la Conférence des
Chefs de groupe, prévoit le remplacement de M. Auguste Rollandin
par le Conseiller Eddy Ottoz et du Conseiller Auguste Bionaz par le
Conseiller Ego Perron.
La parole au Conseiller Frassy.
Frassy (FI) Penso che prima di andare a votare questa
sostituzione, sarebbe forse opportuno fare una riflessione sulla
"Commissione Nicco". Non so se sia il caso, lo domando al
Presidente, ma lo domando soprattutto al Presidente della
Commissione, Consigliere Nicco, se non ritenga opportuno fare una
riflessione politica sulla vicenda prima che si innesti un
dibattito su questo argomento. Se così fosse, mi siedo, se invece
il Presidente Nicco ritiene che non ci sia nulla da dire, faccio io
delle considerazioni di carattere generale. Mi siedo.
Président La parole au Conseiller Nicco.
Nicco (GV-DS-PSE) Il Consiglio ha discusso in modo approfondito
di questa questione, quando si è trattato di nominare questa
commissione.
Alle forze di maggioranza era sembrato opportuno allora, di
fronte ad un compito specifico, ad un compito importante, complesso
come quello della revisione dello Statuto speciale, una necessità
che mi pare sia stata riconosciuta ampiamente da parte di tutti i
gruppi che sono presenti in questo Consiglio regionale, era
sembrato - dicevo - opportuno e necessario istituire uno strumento
specifico che fosse in grado di occuparsi di questo tema in modo
continuativo ed organico. Questo anche nell'ottica più volte
richiamata dalle forze della minoranza e da me condivisa di
mantenere distinti il piano politico-amministrativo dal piano
politico-istituzionale. Quindi una prima commissione permanente che
segua le materie che normalmente vengono trattate dal Consiglio ed
una commissione speciale che abbia il compito invece di occuparsi
esclusivamente di questo tema.
Ci sono state allora delle opinioni diverse sulla costituzione
di questa commissione, a seguito degli esiti di quel dibattito
consiliare. C'è stato allora il tentativo da parte del Presidente
del Consiglio e anche del Presidente di questa commissione di
verificare se esisteva la possibilità di ricomporre su una base
diversa quella stessa commissione.
Questo tentativo è stato fatto all'inizio in modo informale e
poi è stato invece proseguito all'interno della Conferenza dei
Capigruppo. Mi è parso ad un certo punto che ci fosse qualche
margine per ritornare in Consiglio su una base differente in merito
a questo importante tema, invece il 24 settembre è stato emesso un
comunicato siglato dalle forze della minoranza, in cui si diceva
che "allo stato non ci sono le condizioni politiche perché le forze
di opposizione possano partecipare a questa commissione". Solo a
quel punto la commissione è stata effettivamente insediata ed ha
avviato i suoi lavori.
Ovviamente la disponibilità nostra per verificare se esistono
ulteriormente delle possibilità per ricomporre su una base unitaria
questa commissione c'è sempre. Siamo consapevoli che su questo tema
è opportuno il coinvolgimento pieno di tutte le forze che sono
presenti in questo Consiglio, non solo, ma anche il coinvolgimento
più complessivo della comunità valdostana nelle sue differenti
espressioni, e dunque se esistono oggi dei margini per verificare
ulteriormente la possibilità di ricomporla su una base unitaria, è
bene che questo tentativo sia esperito fino in fondo.
Nel contempo la commissione ha ritenuto di dover avviare i suoi
lavori e quindi in una serie di riunioni ha cominciato a tracciare
un programma di lavoro, ha affrontato alcune tematiche di fondo
sulla base di orientamenti che già erano emersi in questo
Consiglio, che più volte ha discusso di questa materia nella
precedente legislatura e in quella precedente ancora.
Nelle premesse della deliberazione istitutiva della commissione
i richiami sono puntuali e precisi e quindi la commissione ritiene
di poter comunque lavorare in questo senso e di portare poi in
Consiglio, così come è previsto dal punto 6 della deliberazione
istitutiva, delle linee più precise e particolari d'intervento e di
azione su questa materia, sulle quali il Consiglio possa
pronunciarsi e ovviamente modificarle, secondo quella che sarà la
discussione in materia.
Président La parole au Conseiller Frassy.
Frassy (FI) Ho ascoltato l'intervento del Consigliere Nicco, non
se n'abbia a male il Consigliere Nicco, ma mi aspettavo qualcosa di
più. Ma non qualcosa di più dal Consigliere Nicco, qualcosa di più
dal Presidente Nicco. Perché è evidente che forse oggi ci poteva
essere un passaggio che potesse per certi versi andare a ricucire
il dialogo sul discorso istituzionale, facendo forse un passo
indietro anziché mettendo una pezza. La pezza è la delibera che ci
apprestiamo a votare.
Se la commissione fosse un organo eletto a suffragio universale,
con oggi non esisterebbe più, in quanto oltre il 50 percento dei
suoi componenti sono venuti meno. Sappiamo che è un organo
indiretto, che viene nominato dal Consiglio comunale, mi correggo,
regionale - lapsus freudiano - di conseguenza questo ragionamento
non ha senso di essere fatto da un punto di vista giuridico.
Ha senso però di essere fatto da un punto di vista forse più
prettamente politico e ieri tutti i Consiglieri dell'Union che sono
intervenuti hanno rivendicato la politicità del dibattito che
avviene in quest'aula.
Il Consigliere Nicco però ha detto all'inizio che le forze di
maggioranza hanno ritenuto opportuno costituire una commissione
speciale e probabilmente è proprio in quest'affermazione che si può
andare a individuare il peccato originale della "Commissione
Nicco": le forze di maggioranza hanno ritenuto opportuno.
Legittimo, ma sulle riforme istituzionali è sempre stato costume
che il confronto avvenga non soltanto sull'organo costituito, ma
anche sui modi e i tempi per andare a costituire l'organo stesso.
Perciò sicuramente questo è un passaggio che non può essere
ignorato, anche perché è stato confermato dal breve intervento del
Consigliere Nicco.
Ci aspettavamo che quest'oggi, prendendo atto di una commissione
che non è nulla più che un gruppo di lavoro delle forze di
maggioranza, peraltro inserito sul bilancio pubblico
dell'Amministrazione regionale, si proponesse di azzerare la
situazione, di rifare una serie di ragionamenti con le forze
politiche qui rappresentate, con i Capigruppo, con l'Ufficio di
Presidenza, per verificare di partire in maniera tale da poter
arrivare a delle conclusioni concrete. Probabilmente questa è stata
una suggestione che è durata lo spazio della prima ora del
Consiglio.
Però io vorrei sottolineare un'altra evidenza di questa
situazione. Avevamo detto, e penso purtroppo che oggi avremo la
conferma, che la commissione speciale l'avevamo equiparata a quelli
che sono a livello nazionale i Ministeri senza portafoglio, cioè un
mini Assessorato. E l'avevamo affermato sulla base di alcuni
malesseri e malumori che avevano per certi versi preceduto e
accompagnato le trattative per arrivare alla composizione
dell'attuale maggioranza, ma anche dell'attuale Esecutivo.
Chiaramente questa era la tesi delle opposizioni, che è stata
smentita a più riprese dai Consiglieri di maggioranza, i quali
hanno sostenuto la bontà di quello che era un progetto di riforma
istituzionale, e hanno dichiarato che nella "Commissione Nicco"
auspicavano il coinvolgimento di tutte le forze politiche e che le
varie forze politiche indicassero le persone che avessero maggiori,
se non competenze, quantomeno disponibilità sull'argomento.
Il Consigliere Rollandin è decaduto ed è evidente che debba
essere sostituito. Consigliere Bionaz, la sua disponibilità ad
andare in quella commissione è una disponibilità genuina per la
Regione Valle d'Aosta, oppure è una disponibilità di alchimia
politica per equilibri interni alla sua forza politica e a questa
maggioranza? Come possiamo pensare di credere che una commissione
speciale, perché così viene definita, abbia dignità istituzionale
quando un Consigliere si dimette per andare a fare il Presidente di
una commissione consiliare ordinaria?
Io sono veramente sorpreso, Presidente Viérin, che in maniera
sfacciata continuiate a giocare con le istituzioni!
Allora, Presidente Nicco, io questa riflessione la pongo alla
sua attenzione, perché politicamente siamo distanti, però ho avuto
modo di confrontarmi con il Consigliere Nicco in dibattiti
pubblici, televisivi, di leggere e di apprezzare anche delle sue
valutazioni e devo dire che ho sempre pensato che il Consigliere
Nicco avesse una sua filosofia di vita che andasse al di là dei
giochini della politica spicciola. Un Presidente che accetti una
"deminutio" come quella che andrà a consumarsi di qui a breve,
porta a una "deminutio" non solo della commissione, ma anche, me lo
consenta il Consigliere Nicco, della stessa autorevolezza della
Presidenza. Qui si sta giocando ancora una volta con le istituzioni
per dirimere "questioni di bottega"! Potete smentirlo, ma se non lo
smentite con i fatti sarà una smentita che forse si farà scrivere
sulla carta stampata, ma che difficilmente potrà convincere quelle
persone che seguono con un minimo di attenzione le vicende della
politica valdostana.
Consigliere Bionaz, mi dispiace dirlo, ma lei sta scrivendo una
bruttissima pagina della storia di questo Consiglio regionale,
perché sarà ricordato come quel Consigliere che è andato nella
commissione speciale per sistemare situazioni di partito o
personali politiche, quando queste situazioni potevano essere
sistemate meglio con un incarico che lei evidentemente riteneva più
prestigioso, più soddisfacente dal punto di vista politico (e
probabilmente non solo politico, perché certi meccanismi li
conosciamo in quanto li pratichiamo); lei ha dato un calcio alla
Commissione speciale, dando un calcio all'Autonomia e dando anche
un calcio alla sua dignità di Consigliere regionale!
Noi non accettiamo che le riforme istituzionali vengano gestite
con questa filosofia. Riteniamo che l'Autonomia, lo Statuto
speciale siano argomenti seri, che non debbano essere lasciati alle
beghe di partito.
Auspico, e voglio illudermi ancora per un attimo questa mattina,
che ci sia un sussulto di dignità dei 35 consiglieri, al di là di
quelli che possono essere gli schieramenti e gli ordini di
scuderia, auspico che il Consigliere Ottoz, neofita di questa sala,
ma neofita come lo posso essere io, per un'anzianità poco superiore
alla sua, abbia un sussulto che voglia rivendicare quello che è il
suo ruolo.
Ieri ha esordito dicendo: "Spero di essere degno del ruolo che
vengo chiamato a ricoprire"; sicuramente questo di oggi è il
momento per dimostrare, tutti e 35, la dignità che dobbiamo dare
nel ricoprire un certo ruolo di tipo istituzionale.
Président Avant de donner la parole au Conseiller Lattanzi, qui
l'a demandée, je tiens à préciser que les remarques qui viennent
d'être faites, peuvent tenir à une question de dignité "politique",
pas de dignité personnelle des membres de ce Conseil.
Pour ce qui est en particulier de la question politique qui a
été soulevée, et donc de l'opportunité de remettre en question
toute la composition de la Commission spéciale des réformes
institutionnelles, je me dois de rappeler à ce Conseil que ce même
argument a été traité dans la Conférence des Chefs de groupe, qui
s'est déroulée dans la journée d'hier, et que sur une question
précisément posée par la Présidence du Conseil il a été répondu -
et personne n'a voulu prendre la parole ultérieurement à ce sujet -
que les conditions n'étaient pas présentes pour qu'il y ait une
renégociation de la composition de l'ensemble des forces politiques
à l'intérieur de cette commission.
Je tiens à le préciser parce que cela est un devoir vis-à-vis de
ce Conseil, que l'on remette un peu le pendule à l'heure, par
rapport à des propos qui ont été tenus par tous les Chefs de groupe
au sein de la réunion d'hier. Un Chef de groupe n'était pas
présent, il était représenté par un autre Conseiller de la même
force politique qui n'aura pas manqué de faire part à ses collègues
de ce qui a été discuté à ce moment-là.
La parole au Conseiller Cottino.
Cottino (UV) Pas pour faire de la polémique, mais je crois que
quelque chose il faut bien dire à propos de l'intervention de M.
Frassy.
M. Frassy a fait des remarques qui soulignent encore une fois la
position que sa force politique avait exprimée dès le début, quand
on a discuté à propos de cette commission, en oubliant que toutes
les forces de majorité ont demandé à plusieurs reprises aux forces
de minorité d'entrer à faire partie de cette commission.
On l'a dit dans cette salle, on l'a répété en plusieurs
occasions officielles lors des réunions des commissions, on avait
même revu à la dernière minute la possibilité de faire quelque
chose de semblable ou encore la même chose que M. Frassy vient de
demander.
Le Président du Conseil a bien fait à souligner qu'encore à la
dernière réunion des Chefs de groupe, dans l'après-midi d'hier, le
même argument a été traité et personne n'a dit qu'il y avait le
minimum des possibilités politiques de faire un quelque chose de
différent vis-à-vis de ce qui est possible de faire maintenant.
Alors je ne voudrais pas - j'emploie le conditionnel parce que
ce n'est pas mon habitude de faire de procès aux intentions - que
cela soit une tentative pour éviter que la commission dont nous
parlons ne travaille plus, arrête ses travaux, parce que cela ce
n'est pas notre intention.
Je voudrais, s'il y a encore besoin, souligner pour une dernière
fois dans la journée que toutes les forces de la majorité, en
particulier l'Union Valdôtaine a souhaité dès le début que toutes
les forces présentes dans cette salle puissent faire partie de la
Commission des réformes institutionnelles, qu'elles puissent
travailler à l'intérieur de cette commission sur un argument qui
est trop important pour être laissé à des querelles
personnelles.
Donc, d'un côté, nous souhaitons que la commission puisse
continuer à travailler; de l'autre, nous soulignons notre
disponibilité à faire de façon que toutes les forces soient
représentées.
Vu qu'on a parlé de dignité en entrant dans des questions
personnelles, attitude que je ne partage pas évidemment, laissons
de côté les questions d'intérêt personnel ou tout au moins des
groupes politiques, pour faire l'intérêt des travaux de ce Conseil,
et surtout l'intérêt de la population valdôtaine.
Président La parole au Conseiller Lattanzi.
Lattanzi (FI) Ho ascoltato con interesse e con molta attenzione
la replica del Capogruppo dell'Union Valdôtaine, perché in un certo
senso intorno all'Union Valdôtaine ruota questo dilemma: quanto
interessano le riforme all'Union Valdôtaine? Quanto interessano le
riforme al Consigliere Nicco? Quanto interessano le riforme dello
Statuto speciale della Valle d'Aosta a questo Consiglio regionale?
Perché il mio collega Frassy ha sottolineato come siamo ancora di
fronte a una cosa incomprensibile a tutt'oggi, a distanza ormai di
4 mesi sul dibattito della commissione speciale, perché a parole
tutti siamo disponibili e pronti a fare inviti alla minoranza,
piuttosto che quest'ultima ad essere pronta ad entrare
nell'argomento che tutti riteniamo importante per i Valdostani,
cioè il loro futuro costituzionale, ma quando viene il momento di
entrare nel concreto della faccenda, cioè nel determinare il gruppo
di lavoro, le linee di lavoro, i tempi di lavoro, le persone che
coordinano il lavoro, gli interessi personali, Capogruppo
dell'Union Valdôtaine, Consigliere Cottino, si fanno
pesantissimi!
Abbiamo chiesto, come voi avete fatto nei nostri confronti, più
volte avete invitato la minoranza - in questo caso parliamo di
Forza Italia - a partecipare alla Commissione delle riforme
speciali. Noi abbiamo detto che la cosa era possibile se il metodo
utilizzato per la costituzione della commissione speciale fosse
stato - voglio usare un termine forse un po' forte - onesto
intellettualmente, e visto che si era persa un'occasione nella fase
di avvio di questo Consiglio regionale in questa legislatura in
termini di onestà politica, avevamo richiesto in una seconda
battuta che ci fosse quello che il Consigliere Frassy ha
sottolineato, un ritorno alla ragionevolezza. Cioè, se l'argomento
è importante, magari qualcuno può aver fatto un passo in più a
inizio legislatura, può aver sbagliato, si può anche comprendere:
si ha una buona idea, si vogliono fare le riforme, l'Union che è
maggioranza insieme al PDS, che è in maggioranza, decidono che la I
Commissione, quella istituzionalmente portata a fare le riforme
dello Statuto, non è adatta perché non è fatta da membri così
elevati, quindi decidono di farne una speciale, e noi questo lo
abbiamo contestato, ma arrivano a determinare che ci vuole una
commissione speciale.
Peccato che quando poi è il momento di decidere come, non è che
il Presidente del Consiglio convoca i Capigruppo e, dopo aver
comunicato che la volontà politica è quella di creare una
commissione speciale, chiede qual è il loro parere, quali sono i
loro rappresentanti, come si concordano i pesi all'interno della
commissione in termini di maggioranza e di minoranza.
Se è vero che c'è interesse in questa cosa, i passaggi avrebbero
dovuto essere diversi, e abbiamo ribadito che potrebbero essere
diversi; sarebbe sufficiente che non tanto soltanto il Presidente
Nicco di questo gruppo di lavoro di maggioranza, ma il Presidente
del Consiglio che ha sospinto questa riforma e la costituzione di
questo lavoro, insieme al Presidente Nicco, insieme ai Consiglieri
stessi, buon ultimo l'amico Bionaz, decidessero che forse hanno
fatto un passo in più, e dunque facciamone uno indietro,
rimettiamoci al tavolo con tutte le forze, ripeto, tutte le forze
del Consiglio, non solo una parte e determiniamo i pesi, la
Presidenza - magari siamo anche d'accordo su Nicco - ne
parliamo!
Ma è diverso, Cottino, dire: parliamone, ma la nostra
commissione c'è già e andrà avanti comunque, vi invitiamo a venire
ma se non venite andiamo avanti lo stesso. Lo capisci che è
diverso, perché se è vero che questi quattro anni e mezzo ormai ci
separano dal poter presentare un lavoro costruttivo, deve essere al
di fuori delle beghe dei pesi, dei mini assessorati, delle
questioni personali, e siamo perfettamente d'accordo. Peccato che
poi quando si arriva al dunque, il passo indietro qualcuno non lo
fa, alla poltrona ci rimane attaccato in maniera molto salda e non
si capisce più il perché. Ma il perché potrebbe essere che qualcuno
è talmente attaccato alla poltrona e alla forma e alla
Presidenza...
(interruzione del Consigliere Nicco, fuori microfono)
… ma è quello che non riusciamo a
capire: dov'è il problema? Facciamo un passo indietro, azzeriamo la
commissione, ragioniamo - se è il caso - di costruire una
commissione speciale per lo Statuto, perché ci dobbiamo confrontare
anche su questo. Una prima Commissione c'è, c'è un Presidente, il
Consigliere Piccolo, è una commissione che istituzionalmente è
considerata la commissione ideale per le riforme, nata per quelle.
Dobbiamo ancora capire perché dobbiamo farne un'altra, non ci avete
ancora spiegato perché bisogna fare un'ulteriore commissione con
ulteriori aggravi di costi, di tempi, di risorse umane che comunque
vengono distratte dall'attività consiliare. Questo non ce lo avete
ancora spiegato, o avete tentato di farlo, non lo abbiamo ancora
capito. Parliamone!
Quindi per quanto riguarda la nostra disponibilità a parlare di
riforme in I Commissione o in una commissione speciale non c'è il
problema; Forza Italia è disponibilissima, anzi, ho avuto anche
incontri personali con il Presidente, al quale ho chiesto di
poterci incontrare e parlare culturalmente, intellettualmente per
confrontarci su qual è il futuro costituzionale di questa regione.
Ma dalle parole ai fatti non si riesce ad arrivare!
La nostra disponibilità al dialogo, al confronto politico, alle
riforme per questo Statuto c'è, lo ribadiamo ed è molto forte; non
possiamo però stare ai giochi, ai personalismi di qualcuno di voi
che per questioni prettamente - crediamo di capire - personali non
è disposto a mollare la poltrona!
Presidente Nicco, faccia il beau geste, si dimetta, rimettiamo
in gioco la commissione, visto che lei vola tanto alto, altrimenti
c'è il sospetto che invece di volare tanto alto, lei abbia
nidificato su quella poltrona!
Per questo discorso, per il fatto che lei ha ribadito che tutti
siamo d'accordo sul rispetto delle differenze, delle particolarità,
che sono la vera ricchezza del Popolo valdostano, noi il rispetto
di queste differenze, di queste particolarità, in questo momento
non lo vediamo.
Allora crediamo di poterne fare a meno di questo approccio al
rispetto delle particolarità e delle differenze, per cui non
parteciperemo a questa votazione, come abbiamo fatto in fase di
costituzione di questa commissione.
Président La parole au Conseiller Curtaz.
Curtaz (PVA-cU) Solo due parole. Sono fra coloro che in
Conferenza dei Capigruppo hanno dichiarato che non c'erano le
condizioni, attualmente, per la ricomposizione di questa frattura
grave, che si è verificata all'interno del Consiglio regionale al
momento dell'istituzione della commissione speciale. E lo dico con
amarezza, ma lo dico con onestà, perché a me sembra che al di là
delle invocazioni che ci vengono più volte riproposte dalla
maggioranza, non ci sia una disponibilità effettiva a fare un passo
indietro, perché di questo si tratta!
Ricordiamo che la commissione speciale è nata non da un
dibattito consiliare, non da un coinvolgimento delle minoranze, ma
dall'applicazione di un programma della maggioranza consiliare.
Ricordo che noi abbiamo letto della commissione speciale e della
Presidenza Nicco sui giornali e che in Consiglio ci è stato detto,
qualche minuto prima della discussione del relativo punto
all'ordine del giorno, che dovevamo nominare tre persone. Al che
abbiamo detto: no grazie!
Questa è stata la cronaca di quella vicenda, una cronaca che dal
punto di vista istituzionale ci aveva colpiti, perché non si era
mai vista una commissione costituzionale avviata in questo
modo.
Credo che all'interno della maggioranza sia anche maturata nel
frattempo la consapevolezza di aver commesso un errore, di aver
manifestato una grave insensibilità istituzionale nel non
coinvolgere effettivamente, fin da subito l'opposizione.
Oggi questi appelli lasciano il tempo che trovano, perché o c'è
la volontà di ripartire da zero, ma ripartire da zero non vuol dire
ripartire da: "iniziamo i lavori," ripartire da zero significa
riprendere a discutere da capo! Se è necessario fare una
commissione istituzionale speciale stabiliamo cosa fa questa
commissione, da chi è composta, chi è il presidente e chi sono i
membri. Questo significa ripartire da zero, altrimenti ripartiamo
dalle posizioni consolidate che voi, autonomamente, avete scelto
senza alcun coinvolgimento.
Allo stato attuale non vedo niente di sostanziale, non ci sono
le condizioni per ridiscutere la nostra posizione. È questo il
punto. Qui apro un inciso, forse superfluo: ho condiviso le
osservazioni iniziali che ha fatto Frassy, devo dire la verità e lo
dico pubblicamente, non ho condiviso invece il discorso che il
Consigliere Frassy ha voluto allargare ai problemi di
risistemazione all'interno dell'Union, perché in questo caso è
anche un atto dovuto; sappiamo che quando entra un Consigliere
nuovo, a questo Consigliere sono dovuti degli incarichi nelle
commissioni.
A me scandalizzano tante cose, com'è noto, però non mi
scandalizza che all'interno dell'Union Valdôtaine ci sia una
risistemazione delle cariche e ancor meno mi scandalizza il fatto
che il Consigliere Bionaz, che non mi sembra un cercatore di non so
quali incarichi, assuma in quest'occasione un altro incarico.
Insomma, mi sembra proprio un'argomentazione fuori tema.
Naturalmente, vista la situazione, annuncio che il mio gruppo
non parteciperà alla votazione.
Président Il me revient de vous informer, comme cela a été
communiqué à la Conférence des Chefs de groupe, que le nouveau Chef
de groupe de l'Union Valdôtaine, M. Aldo Cottino, remplacera M.
Rollandin au sein de la Commission pour le Règlement.
Les déterminations seront adoptées successivement par la
Présidence du Conseil.
Je soumets au vote proposition qui a été précédemment examinée
par la Conférence des Chefs de groupe, soit le remplacement de M.
Rollandin par M. Ottoz et le remplacement de M. Bionaz par M.
Perron:
Conseillers présents et votants: 24
Pour: 24
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK