Consiglio Regionale della Valle d'Aosta - Oggetto del Consiglio n. 1856 del 5 marzo 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1856 del 5 marzo 1986 - Resoconto
OGGETTO N. 1856/VIII - VALUTAZIONE PRELIMINARE DELLE
INIZIATIVE PER LO SVILUPPO TURISTICO DEL COMPRENSORIO DELLO
ZERBION. (Interrogazione)
PRESIDENTE
: Do lettura dell'interrogazione presentata dal
Consigliere Pascale:
INTERROGAZIONE
Più di un anno fa si costituì in Châtillon la Società Funivie
Zerbion S.p.A., con la partecipazione sia di imprenditori privati
che dei Comuni interessati allo sviluppo turistico del
comprensorio.
Dato l'alto costo preventivato per la costruzione
dell'impianto (15 miliardi), la Società aveva richiesto alla
Regione un intervento analogo a quello assunto per l'ovovia
Aosta-Pila e nel mese di maggio 1985, durante la campagna
elettorale per le elezioni comunali, molti esponenti della Giunta
avevano pubblicamente affermato di voler promuovere, in via
preliminare, uno studio tecnico sulla fattibilità
dell'opera.
Ciò premesso, a distanza di nove mesi da tali dichiarazioni,
il sottoscritto Consigliere regionale
INTERROGA
il Presidente della Giunta o l'Assessore competente per
conoscere:
a)
quando e a chi è stato affidato l'incarico di uno
studio tecnico sulla realizzazione di tale impianto;
b)
se sono già pervenute le risultanze di questo
studio e, in caso affermativo, se non ritiene opportuno investirne
il Consiglio regionale per una valutazione preliminare.
PRESIDENTE
: Ha chiesto la parola l'Assessore al Turismo,
Urbanistica e Beni Culturali, Borbey; ne ha facoltà.
BORBEY (D.C.):
Tra giugno e luglio dello scorso anno la
Giunta regionale ha incaricato l'architetto prof. Ceccarelli,
Direttore della Facoltà di Architettura dell'Università di Venezia,
l'architetto Bal ed il prof. Sechi, e cioè i tre esperti che nel
1967 erano già stati incaricati dello studio di un piano
urbanistico regionale, di tracciare le linee per un probabile
futuro piano di sviluppo urbanistico regionale della Valle d'Aosta,
dando la priorità in modo particolare ad alcuni settori: quello del
turismo, specie in riferimento ai problemi legati al patrimonio
abitativo; a quelli legati alle richieste degli enti locali di
aumentare i "domaines skiables", come ad esempio quelle presentate
dai Comuni di Châtillon e St.-Vincent, oggetto dell'odierna
interpellanza, dei Comuni di La Salle, Doues ed altri; a quelli
legati al patrimonio culturale ed ambientale.
Il tutto ovviamente sempre in stretta connessione con le
esigenze dell'economia turistica. Il primo rapporto di questo
gruppo di studio è stato consegnato il 7 febbraio ed io, una
settimana fa, l'ho già fatto pervenire al Presidente della Giunta,
ai Colleghi di Giunta, ai Comuni di Châtillon, Saint-Vincent, La
Salle, nonché ad altri Comuni interessati. Posso solo dire che
questo primo rapporto è di carattere molto generale e, dopo una
prima discussione in sede di Giunta, senz'altro potrà essere
presentato alle Commissioni competenti. La Giunta ha già
predisposto una prima serie di riunioni con le amministrazioni
comunali competenti per territorio, specie per quanto concerne il
contenuto dell'interpellanza che è stata presentata congiuntamente
dai Comuni di St.-Vincent e di Châtillon.
PRESIDENTE
: Ha chiesto la parola il Consigliere Pascale;
ne ha facoltà.
PASCALE (P.S.I.):
Ringrazio l'Assessore che ha
effettivamente risposto alle domande che gli avevo posto e che
tendevano a sapere se quello studio, anche se molto generale, era
pervenuto o meno all'Amministrazione regionale. Ritengo importante
che su di esso, come diceva anche l'Assessore, tutto il Consiglio
regionale possa soffermarsi per approfondire tutte le sue
risultanze con la dovuta attenzione. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK