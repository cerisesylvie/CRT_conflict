Consiglio Regionale della Valle d'Aosta - Oggetto del Consiglio n. 2084 del 20 giugno 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 2084 del 20 giugno 2001 - Resoconto
OGGETTO N. 2084/XI Concessione di un contributo di lire
7.000.000 all’Associazione "Le Saqueboute" di Nus,
per l’organizzazione della 12
a
edizione del Festival degli Ottoni, ai sensi della legge
regionale 20 agosto 1993, n. 69. Impegno di spesa.
Deliberazione Il Consiglio
Premesso che la legge regionale 20 agosto 1993, n. 69 disciplina
la concessione di contributi a favore di associazioni ed enti
pubblici e privati per attività ed iniziative a carattere
culturale, scientifico ed artistico, ed in particolare
l’articolo 3 regolamenta
l’assegnazione di contributi per manifestazioni
culturali e scientifiche;
Preso atto che il Sig. Livio Barsotti, presidente
dell’Associazione "Le Saqueboute" di Nus ha
presentato, con lettera pervenuta in data 24 aprile 2001, una
richiesta tendente ad ottenere un contributo per
l’organizzazione della 12
a
edizione del
Festival degli Ottoni in programma dal 2 al 7 luglio 2001 nel
Comune di Quart;
Considerato che l'iniziativa, finanziata
dall’Assessorato dell’Istruzione e
della Cultura a partire dalla 3
a
edizione, ha assunto
negli ultimi anni, grazie all'alto contenuto didattico e formativo
dei suoi corsi e alla collaborazione di docenti di fama
internazionale, quali Roger Bobo (USA), Vinko Globokar (F),
Gabriele Cassone (I), notorietà in Italia e all'estero;
Rilevato che per razionalizzarne l'organizzazione, il festival
vedrà quest'anno la parte concertistica divisa da quella
didattica;
Atteso che il festival è divenuto anche a livello regionale un
momento importante di formazione per le diverse realtà musicali:
sono infatti molti i valdostani che frequentano i masters ed i
concerti;
Rilevato che il preventivo delle spese della parte didattica
ammonta a 23.823.600 lire, così suddivise:
1. Compenso docenti
- Benucci Luca 36 ore Lire 2.000.000
- Buat Ivano 27 ore Lire 1.080.000
- Ceretta Ercole 10 ore Lire 400.000
- Rosini Floriano 36 ore Lire 1.728.000
- Colliard Corrado 30 ore Lire 1.497.600
- Barsotti Livio 36 ore Lire 1.440.000
- Tempesta Marco 36 ore Lire 1.440.000
- Barsotti Mario 36 ore Lire 2.000.000
- Della Fonte Lorenzo 36 ore Lire 2.000.000
- Menegotto Roberta 15 ore Lire 600.000
- Dulbecco Andrea 16 ore Lire 1.560.000
- Cigna Matteo 36 ore Lire 1.500.000
2. Spese di organizzazione
- spese di soggiorno Lire 4.587.000
- compenso interprete Lire 500.000
- assicurazione corsisti Lire 300.000
- rimborso spese di viaggio Lire 1.200.000
Appurato che nell’ambito del Festival saranno
inoltre realizzati tre masters tenuti dai docenti Steven Mead, Eric
Aubier e Gabriele Cassone, i cui compensi saranno sostenuti
direttamente dalle ditte Besson e Yamaha;
Dato atto che parallelamente al corso è prevista una rassegna
concertistica dove i docenti si esibiranno in concerti di alto
livello in cui saranno altresì presenti gruppi di ottoni di
prestigio (Quintetto di Ottoni dell’Orchestra del
Maggio Musicale Fiorentino, Quintetto di Ottoni
dell’Orchestra del Teatro Regio di Torino);
Preso atto che al finanziamento dei concerti provvederanno il
Comune di Quart, la Comunità Montana Monte Emilius e le Ditte
specializzate Kalison, Esacordo, Yamaha, Somaini e Besson;
Atteso che il Servizio Attività Culturali
dell’Assessorato dell’Istruzione e
della Cultura ha provveduto all’istruttoria e alla
valutazione della domanda, ritenendola ammissibile a contributo, ai
sensi dell’articolo 3, comma 3 e
dell’articolo 8 comma 1 della legge regionale 20
agosto 1993, n. 69;
Tenuto conto dell’interesse culturale
dell’iniziativa, la Giunta, su proposta
dell’Assessore all’Istruzione e alla
Cultura, ritiene pertanto opportuno aderire alla richiesta mediante
la concessione, ai sensi dell’articolo 3, comma 1
della legge regionale 20 agosto 1993, n. 69, di un contributo di
Lire 7.000.000, corrispondente al 30 per cento circa delle spese
preventivate;
Visto l'obiettivo gestionale 120102 - gestione dei finanziamenti
a enti e privati per l'organizzazione di iniziative culturali e
scientifiche;
Richiamata la deliberazione della Giunta regionale n. 13 in data
11 gennaio 2001 concernente l'approvazione del bilancio di gestione
per il triennio 2001/2003, con attribuzione alle strutture
dirigenziali di quote di bilancio e degli obiettivi gestionali
correlati e di disposizioni applicative;
Visto l’articolo 8, comma 2 della legge regionale
n. 69/1993 e l’articolo 3, comma 1, lettera m) della
legge regionale 7 dicembre 1979, n. 66, in ordine alla competenza
del Consiglio regionale;
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto a controllo;
Visto il parere favorevole rilasciato dal Capo Servizio Attività
Culturali dell’Assessorato
dell’Istruzione e della Cultura, ai sensi del
combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, sulla
legittimità della presente deliberazione;
Delibera
1) di approvare, ai sensi dell’articolo 3 comma 1
della legge regionale 20 agosto 1993, n. 69, la concessione
all’Associazione "Le Saqueboute" di Nus (C.F.
00641840079) di un contributo di lire 7.000.000 (settemilioni), in
percentuale non superiore al 30 per cento delle spese preventivate
ed effettivamente sostenute e correttamente documentate e,
comunque, in misura non superiore alla differenza tra le entrate e
le uscite effettive, per l'organizzazione della 12
a
edizione del Festival degli Ottoni in programma dal 2 al 7 luglio
2001 nel Comune di Quart;
2) di impegnare la spesa di lire 7.000.000 (settemilioni) con
imputazione al capitolo 57260 del bilancio di previsione della
Regione per l’anno 2001 (Contributi ad enti e ad
associazioni culturali ed educativi per manifestazioni ed
iniziative culturali e scientifiche) richiesta n. 3510, che
presenta la necessaria disponibilità di fondi;
3) di disporre che alla liquidazione si provveda ai sensi
dell’articolo 58 della legge regionale 27 dicembre
1989, n. 90 e successive modificazioni in applicazione
dell’articolo 9 della legge regionale 20 agosto
1993, n. 69;
4) di prendere atto che il contributo in questione è soggetto
alla ritenuta d’acconto del 4% prevista dal D.P.R.
n. 600 del 29 settembre 1973.
Président
Je soumets au vote l’objet n°
29:
Conseillers présents: 29
Votants: 25
Pour: 25
Abstentions: 4 (Beneforti, Frassy, Lattanzi, Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK