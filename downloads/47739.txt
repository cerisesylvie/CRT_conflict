Consiglio Regionale della Valle d'Aosta - Oggetto del Consiglio n. 3912 del 18 settembre 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BENI CULTURALI
Musei, biblioteche, archivi storici e aree di interesse archeologico
ORDINE PUBBLICO - FORZE ARMATE
Caserme e carceri
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3912 del 18 settembre 2024 - Resoconto
OGGETTO N. 3912/XVI - Interrogazione: "Ripristino dei
manufatti di valore storico della ex Caserma Testafochi oggetto di
danneggiamento".
Bertin (Presidente) -
Punto n. 13. Il Presidente della
Regione ha facoltà di rispondere.
Testolin (UV) -
Per quanto riguarda la prima domanda, se
siano appurate le motivazioni e le responsabilità dei
danneggiamenti, il 22 agosto scorso, la struttura Espropriazioni e
valorizzazione patrimonio e casa da gioco ha sporto presso la
Procura della Repubblica formale denuncia querela contro ignoti per
il danneggiamento.
Riguardo i restanti quesiti "Se sia stato previsto un ripristino
dei manufatti ed una strategia per evitare che tali danneggiamenti
possano ripetersi e dove siano state collocate le aquile mancanti
al netto di quelle donate all'Associazione Alpini",  al netto
di quelle donate all'Associazione Alpini, le aquile in argomento,
insieme a quelle che erano posizionate presso gli edifici Zerboglio
e Urli, sono state stoccate all'interno della palazzina
Giordana.
Nell'ambito dei lavori di ristrutturazione della palazzina di
prossimo avvio, si provvederà, con il supporto della Sovrintendenza
ai beni culturali, anche al restauro di quelle danneggiate, ove
ovviamente questo sia reso possibile dallo stato dell'arte delle
stesse.
Presidente -
Consigliere Manfrin per la replica.
Manfrin (LEGA VDA) -
Ovviamente riassumo anche un momento
la questione di cui stiamo parlando, perché correttamente sono
state fornite delle risposte, ma, anche magari per chi segue, è
difficile comprendere l'oggetto del dibattito.
Come sapete, nelle scorse settimane sono arrivate numerose
segnalazioni circa il danneggiamento di una garitta e di un'aquila
poste appunto davanti all'ingresso dell'ex Caserma Testafochi; e
queste foto sicuramente hanno allarmato diverse persone,
soprattutto perché - come abbiamo voluto riportare nel testo
dell'interrogazione - è evidente che molte generazioni sono entrate
da quel cancello e quindi hanno imparato a conoscere e quasi a
considerare una seconda casa la Caserma Testafochi.
Quello che ha suscitato perplessità è stato proprio questo
danneggiamento. Lo confesso candidamente: passando davanti e
vedendo che c'era una serie di lavori in corso d'opera, ho
immaginato che potesse essere stata magari una manovra fatta con
imperizia da parte di qualcuno, una manovra che quindi aveva
portato al danneggiamento della garitta e anche dell'aquila, visto
che sono collocate nella stessa parte, sul lato sinistro
dell'ingresso del cancello.
Adesso, Presidente, lei ci dà un elemento nuovo su cui è
importante riflettere, cioè c'è stato un danneggiamento che voi
avete denunciato. Quindi significa che non sono stati i lavori,
perché immagino che se l'impresa fosse stata responsabile dei
danneggiamenti, evidentemente lo avrebbe detto. Invece c'è stato un
danneggiamento da parte di ignoti, che è oggetto di denuncia.
Questo quindi è un fattore importante e che aggiunge sicuramente
anche ulteriori interrogativi sull'identità di chi ha realizzato
tale danneggiamento ma che di sicuro ci lascia ancora più
sgomenti.
Ovviamente ringraziamo per la risposta, soprattutto anche per
aver messo in sicurezza le aquile rimanenti, consci del fatto che
appunto ci sarà - come lei ha annunciato - questo restauro; ma
anche soprattutto del fatto che, oltre al ripristino della garitta,
c'è un'attività di indagine che, mi auguro, appurerà le
responsabilità e assicurerà i responsabili alla giustizia.
Mi auguro che siano assolutamente celeri e mi auguro soprattutto
che chi si è macchiato di questo danneggiamento paghi e paghi molto
salato.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK