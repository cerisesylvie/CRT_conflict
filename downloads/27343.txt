Consiglio Regionale della Valle d'Aosta - Oggetto del Consiglio n. 199 del 22 luglio 1971 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 199 del 22 luglio 1971 - Resoconto
OGGETTO N. 199/71 - Concessione di premi di marchiatura ai
produttori di forme di formaggio "Fontina" prodotto nell'annata
1970. Delega alla Giunta.
Maquignaz
(D.P.)
- Anche qui si tratta di un
provvedimento che fin dal 1955 viene effettuato a favore dei
produttori del formaggio fontina.
Ora dal 1960 vorrei dire che lo scopo principale per cui si è
istituito questo premio era di cercare di invogliare i produttori a
migliorare qualitativamente il formaggio fontina. Non so se si sia
raggiunto lo scopo perché dalle tabelle che io ho sotto mano
vediamo che l'andamento, sebbene in questi ultimi periodi si sia
ripreso un po', però se parliamo della fontina di prima qualità dal
1965, che era del 52%, era scesa fino al 32% nel 1968 ed è salita
nuovamente nel 1970 a 34,7, circa il 35%.
Quindi vorrei dire dal 52 del 1965 è sceso nel 1968 al 32% ed è
salita quest'anno al 34,7; quindi c'è un lieve miglioramento per
quanto riguarda la prima qualità.
Questo risulta naturalmente per i conferenti alla Cooperativa,
perché questi sono i dati che noi abbiamo in base alle classifiche
effettuate dalla Cooperativa, mentre al Consorzio non ci sono
classifiche, lì c'è solo la marchiatura.
Le fontine di seconda qualità, anche lì dal 19% si era scesi al
16% e si è risaliti al 17,56% e c'è quindi una diminuzione dello
scarto che dal 12, cioè della fontina di seconda B che è passata al
29% contro il 33% che era nel 1968.
Quindi questo sta a dimostrare che in questi ultimi anni si
cerca di nuovo di riportare le percentuali e si sono ottenuti dei
risultati, però non abbiamo ancora il livello qualitativo che
avevamo nel 1960.
Per quanto riguarda il numero delle forme dei produttori
aderenti alla Cooperativa sono 67.734; i conferenti alla
Cooperativa 101.766; però di questi 101.000 13.807 sono
classificate e non marchiate, siccome si concede il premio per le
forme marchiate abbiamo ritenuto opportuno di non inserire le forme
che non sono, che sono solo classificate e che non hanno ancora il
marchio.
Quindi dalle 169.000 in totale togliendo le 13.000 noi
risultiamo a 157.000 forme che sono quelle che sono oggetto del
premio di marchiatura che io propongo, la Giunta propone meglio, a
700 Lire alla forma, come avevamo fatto l'anno scorso.
Devo informare che il Consorzio ci ha fatto pervenire una
richiesta di aumento del premio di marchiatura da 700 a 1.000 Lire;
però a mio avviso è bene che si esamini intanto, si mandi avanti il
provvedimento per quest'anno con l'importo dell'anno scorso delle
700 Lire perché ritengo che il problema della marchiatura, il
problema in generale della fontina vada esaminato attentamente in
Commissione.
Quindi io propongo di mantenere il premio di marchiatura
quest'anno alle 700 Lire, però direi che bisognerebbe esaminare
quanto prima tutto il problema e vedere che cosa si può fare per
cercare di migliorare ancora maggiormente questa produzione.
Fosson
(U.V.)
- Je partage ce qu'a été dit par
l'Assesseur Maquignaz et tout de même, à travers ce que l'Assesseur
Maquignaz a dit, nous devons tenir compte d'une question assez
grave, parce que effectivement nous avions établi à son temps de
donner une prime aux fontines marquées, aux fontines qui avaient
eu, qui devaient servir pour améliorer la production, parce que
c'était une aide indirecte aux agriculteurs, d'accord, mais nous
voulions tout de même, à travers cette aide indirecte, obtenir
quelque chose fondamentale, c'est-à-dire d'avoir de la fontine qui
puisse aller sur les marchés et avoir le plus grand nombre de
fontine de première qualité ou de deuxième A, de façon à diminuer
grandement les déchets qu'ils y avaient, parce que en certains
moments avant d'instituer le prime de marquage de la fontine, nous
avions un déchet  assez fort.
Dans un premier temps cette amélioration nous l'avons eu, nous
l'avons eu à travers une certaine rigueur dans l'application du
"marchio" et aussi avec la question de l'assainissement du bétail à
travers l'élimination des vaches mamiteuses.
Mais quand nous entendons maintenant que en 1965 nous avions le
52% de formes de première qualité qui sont passées en 1968 au 32%,
donc avec une diminution du 20%, en chiffre nette sur le montant de
la production, mais si nous constatons mathématiquement,
arithmétiquement la diminution des formes de première qualité, nous
voyons qu'il est bien supérieur au 20%, le 20% c'est sur le
quantitatif global. Et nous avons une amélioration qui se porte
34,7%, dans le 1971 nous voyons que l'amélioration est très petite
et nous sommes toujours très éloignés de ce qui était la production
en 1965, et alors ceci doit nous faire penser parce que nous sommes
toujours, je pense que le Conseil devrait être de ce même avis que
je dis, de ce que je veux dire en ce moment, c'est-à-dire que notre
agriculture peut être viable seulement si fait des produits de
qualité, parce que si nous faisons pas des produits de qualité qui
puissent être vendus en certains prix nous ne pouvons pas
certainement tenir debout notre agriculture.
Et alors nous devons, je partage, j'ai dit avant, je partage ce
qu'a dit l'Assesseur, il faudra affronter ce problème à fond, il
faudra demander au Consorce, qui est celui qui doit mettre le
"marchio", qui soit plus rigoureux; nous payerons quand même les
fontines qui sont marquées mais nous devons prétendre qu'on ait une
production de qualité; si sera nécessaire retoucher même le "premio
di marchiatura" mais à condition seulement qui soit donné ce
"premio di marchiatura" à la production de qualité; si nous ne
orientons pas dans ce sens nous faisons comme çà du mécénatisme
vis-à-vis des agriculteurs qui est nécessaire mais nous faisons pas
l'intérêt véritable des agriculteurs et l'intérêt de la Région, qui
est aussi celui de créer quelque chose que sur le plan économique
il puisse rester débout.
Et alors maintenant nous ne voulons pas affronter ce problème
dans ce moment, l'Assesseur a déjà dit que nous en parlerons dans
la Commission de l'Agriculture, mais il serait bien que, en
attendant que nous approuvons ces 700 Lires par forme, ceci me
semble qui se réfère à l'année 1970, c'est-à-dire à l'année passée,
tout de même qu'on commence, indépendamment de ce que fera la
Commission et qui approuvera le Conseil dans un deuxième temps,
qu'on commence à prétendre maintenant dans le 1971 que la
Commission qui donne les "marchio", la Commission qui est chargée
de donner ce "marchio", soit plus restrictive et qu'effectivement
qu'elle regarde quelles sont les qualités, parce que regardez que
nous avons vu et d'autre part il y a eu des gens qui se sont
plaints, que on a vendu dans la Vallée et dehors de la Vallée des
fontines qui portent le "marchio" et qui ne sont pas dignes d'avoir
la première qualité ou la deuxième A et ceci il est nuisible à
toute la production, parce que si en certains moments on porte une
fontine qui est une fontine "di scarto" et qu'on la met
"marchiata", en certains moments quelle différence peut faire? dans
ce sens ici. Et alors cela il se répercute d'une façon visible sur
la production de la fontine.
Donc moi, la recommandation, nous sommes d'accord sur ce que
nous passons, sur ce qui a été proposé aujourd'hui, mais qu'on dise
déjà au Consorce que pour le 1971 qui soit déjà plus restrictif
dans ce sens, il n'ont qu'à tenir un standard, il y a un standard
bien précis, on ne peut pas mettre le "marchio" si les formes ne
correspondent pas à ce standard et après, à travers la Commission
et le Conseil, examinera ce qui devra faire, et je pense qui
devrait partager cette idée qui a été l'idée qui a institué cette
prime, c'est-à-dire d'orienter les agriculteurs à améliorer leur
production.
Savioz
(P.C.I.)
- Ma, dopo quanto ha detto Fosson,
mi sembra che non ci sia molto da aggiungere, però vorrei ribadire
ancora il principio che purtroppo si constata in Valle, soprattutto
fuori Valle, l'inconveniente di prodotto che non è il prodotto di
un tempo.
Mi riferisco a quanto mi è stato detto da parte di un
commerciante di salumi e formaggi che ho avuto occasione di
incontrare a S.Remo nel mese di marzo, il medesimo mi ha detto che
non era possibile avere due fontine uguali dalla Valle d'Aosta. Io
gli ho fatto cenno sulla questione del marchio, dice: sì sì,
arrivano marchiate regolarmente, le comperiamo dal medesimo
fornitore, però difficilmente noi troviamo due fontine che siano
uguali, difficilissimo, è un formaggio che non viene richiesto, che
non può prendere avvio sul mercato non tanto per il fatto del
prezzo ma per il fatto della qualità, soprattutto della continuità;
questo è quanto mi diceva questo negoziante.
Ma c'è di più, voce pubblica dice che la marchiatura delle
fontine avviene in un sistema così molto famigliare, molto in un
certo senso abbastanza politico-propagandistico, perché si
marchiano delle fontine che non sono da marchiare e c'è un mormorio
in mezzo agli stessi produttori, i quali accusano vicendevolmente
dicendo: Tizio ha avuto le sue fontine marchiate perché appartiene
alla corrente X o Y, quell'altro invece dice: io non ho potuto far
marchiare le mie fontine perché io non ho conoscenze, non ho
appoggi, non ho qui, non ho su, non ho giù, però la verità è che ad
un certo punto da quanto dice l'Assessore, io l'ho rilevato qui, se
nel 1965 avevamo il 52% di fontina di prima qualità oggi siamo al
34%; però la fontina esce dalla Valle d'Aosta regolarmente
marchiata pur non essendo di qualità e allora signori qui c'è
qualche cosa che effettivamente non quadra, io non sono un esperto
in materia, riporto un po' qui la voce pubblica che si sente in
giro, però la verità è che siamo veramente in una fase di decadenza
di produzione qualitativa.
Quindi io non ho nulla da aggiungere, però insisterei che questo
problema venga dibattuto nella relativa Commissione e poi
opportunamente venga illustrato anche in Consiglio regionale in
modo che possiamo essere in grado di rispondere alle eventuali
osservazioni che via via sentiamo durante il peregrinare delle
nostre persone nei vari centri della Regione e fuori dalla
Valle.
Tonino (P.S.I.U.P.)
- A conferma di quanto è stato detto
testé da Savioz, debbo confermare che quanto ha detto è vero.
Ho acquistato della fontina solo l'altro ieri del Consorzio
Fontina della Valle d'Aosta nel mio negozio, e dirò che è una
fontina che è pessima, non ho mai assaggiato della fontina così
pessima. Quindi questo per avvalorare quanto ha detto testé il
Consigliere Savioz.
Però qui arrivando a questo oggetto, qui si è già deliberato su
due importanti argomenti per il contributo alla Cooperativa Latte e
Fontina, e questo è il terzo argomento di cui io sono perfettamente
d'accordo, sono stato d'accordo sugli altri due provvedimenti e
anche su questo sono d'accordo, salvo naturalmente le cose che poco
fa ha detto il Consigliere Fosson. È ovvio che l'agricoltura deve
essere aiutata e ogni forma di intervento può giovare a migliorarla
in tutte le sue branche, però non è per fare il vecchio discorso
sulla discriminazione fra produttori che conferiscono alla
Cooperativa Latte e Fontina e quelli che non conferiscono per delle
logiche ragioni, è che in effetti a me pare che non si è fatto
ancora nulla per scongiurare una discriminazione fra
agricoltori.
Malgrado si fosse tanto discusso su questo problema, malgrado
fosse stata discussa in questo Consiglio una mozione a firma dei
Consiglieri Andrione e Freppaz e successivamente discussa in sede
di Commissione Agricoltura, presenti i firmatari della mozione, ora
io non ricordo bene gli impegni che si era presa la Commissione in
quella seduta o il mandato dato a qualcuno, anche perché non
vengono distribuiti i verbali e quindi la memoria non può contenere
tutto, ma è evidente che alcuni impegni non sono stati presi, però
non si è fatto nulla nemmeno timidamente si è fatto un qualcosa che
potesse far pensare che il problema interessava in qualche modo e
così continuiamo con le due categorie degli agricoltori: i
privilegiati e i non privilegiati.
È evidente che continuando a stare così le cose
l'Amministrazione regionale volutamente non fa opera di giustizia
nei confronti dell'intera categoria; ora l'agricoltore che non
conferisce alla Cooperativa Latte e Fontina il suo prodotto non
dice che l'Amministrazione regionale non deve dare i soldi alla
Cooperativa Latte e Fontina, ma dice a noi Consiglieri della Bassa
Valle di dire a voi che anche loro sono degli agricoltori, che
anche loro fanno delle dure fatiche per il loro prodotto.
Quindi la mia preghiera che faccio è quella di riesaminare di
nuovo quella proposta che è stata fatta, quella mozione che è stata
portata dai Consiglieri Freppaz e Andrione, di rivedere in sede di
Commissione cosa si può fare per il prodotto della Bassa Valle, per
il formaggio toma o come si vuole chiamare della Bassa Valle e di
vedere in qualche modo di intervenire anche per quella categoria,
altrimenti naturalmente di questo passo abbiamo sinceramente le due
categorie, quella privilegiata e quella meno privilegiata.
Chamonin
(M.A.V.)
- Il Consigliere Savioz un
momento fa parlava di continuità, continuità del gusto e diciamo
dei caratteri classici della fontina, purtroppo dobbiamo notare una
cosa che la continuità nel gusto evidentemente non esiste, non
solo, esiste soltanto la continuità nella pessima qualità di alcuni
prodotti reclamizzati e venduti come fontina.
Ora io non voglio entrare nel merito delle forme marchiate e non
rispondenti ai requisiti che dovrebbe avere una forma veramente
decente e di gusto e di forma adeguati, ma voglio anche fare un
accenno all'Assessore per quei prodotti che, purtroppo, della
fontina non hanno più neanche né la forma, né il colore né tanto il
gusto; mi è capitato all'estero, in Francia, di vedere
reclamizzata, ma reclamizzata in lettere di due metri, va bene, la
fontina "Aosta" che di fontina non aveva assolutamente niente, come
dico neanche i caratteri di colore, non dico di gusto, ma il
colore, l'aspetto, assolutamente niente, ed era reclamizzata come
"fontine Aosta".
Adesso come possiamo noi pretendere che il consumatore
all'estero veda questa cosa qui e capisca quale porcheria gli si
vende? e come si può pretendere che questo cerchi poi di acquistare
della fontina? evidentemente no.
Senza andare all'estero, a Torino, in uno dei più bei locali di
Torino un giorno chiesi un toast, va bene, e davanti a quella cosa
immonda che mi si servì chiesi al barman se sapeva qual era il
formaggio che aveva messo lì dentro e dalla sua risposta che era
fontina ho chiesto se sapeva quale forma aveva questa fontina e mi
ha detto che la fontina che gli forniva il miglior fornitore di
Torino era fatta a forma di pan cassetta; questo non capita a 200
Km. di qua, capita a Torino; quindi ad un certo momento sarebbe
veramente necessario, per non dire altro, che la Regione e gli
organi di tutela soprattutto della Regione intervenissero in
qualche modo, perché evidentemente una propaganda così negativa ci
vuole poi, non solo degli anni, ma decenni per poter poi di nuovo
riformare il gusto a questa gente, perché la gente non sa che cos'è
la fontina.
Quindi senza voler entrare in quelle che possono essere le
manchevolezze denunciate da vari Consiglieri sulla marchiatura più
o meno diciamo ortodossa della fontina, ma questi casi così
clamorosi di falso dovrebbero essere veramente perseguiti.
Mi pare che, non so se la Regione ha i mezzi per poter arrivare
a questo, se non li ha bisognerebbe cercare comunque in qualche
modo di arginare questo deprecatissimo fenomeno...
(Voce
- Il Consorzio...) ...Il Consorzio, ma allora perché non lo
mettono in opera?
Bordon (D.C.)
- Ci interessava soltanto che questo
argomento passasse e quindi siamo tutti d'accordo.
È indubbio che le osservazioni che sono state fatte entrino in
un campo per me un po' diverso, perché ho gestito un alpeggio per
oltre 20 anni, quindi qualche cosa sulla fontina anche se sono
bestia in materia l'ho imparata e quindi si potrebbe fare una lunga
discussione; secondo me, però, le osservazioni fatte prima mi fanno
arrivare a certe considerazioni che discuteremo in altra sede, in
altro momento, ecc.. È difficile poter parlare di una fontina che
abbia sempre lo stesso standard, perché la fontina, proprio per la
sua naturale composizione, per la lavorazione dei suoi enzimi, ecc.
- io non sono un tecnico ripeto quello che ho imparato in tanti
anni - è soggetta a delle gonfiature, è soggetta a delle
trasformazioni e se dovessimo incominciare a fare una discussione
con l'amico Fosson vi ubriacheremmo tutti e quindi rimandiamo
questo ad un'altra occasione.
Però, secondo me, la seconda parte del discorso è proprio quella
che deve essere vista con molta attenzione, ma qui si viene a
discutere sul sistema di marchiatura, quindi o il Consorzio ha gli
organi di marchiatura che non funzionano, perché quando sentiamo la
battuta dell'amico Savioz si rimane perplessi e dicevamo con la
Sig.na Personnettaz ma è roba da mandare in galera perché qui c'è
il codice penale, perché io penso che domani se uno deve
classificare determinate fontine in base al colore politico,
insomma è enorme, accadrà, lo ha detto Savioz, è segno che ha
qualche notizia in merito e quindi non la mettiamo in dubbio, ma io
penso che la Regione, attraverso l'Assessore all'Agricoltura,
dovrebbe intervenire e segnalare queste voci, come avrà già
probabilmente fatto, al Consorzio, quindi questo primo
discorso.
Secondo discorso: ma questi organi di tutela naturalmente
bisogna avere il Consorzio, ora io penso che il Consorzio sia in
condizioni finanziarie di poterlo fare andare avanti, perché mentre
la Cooperativa Fontina ha anche delle difficoltà, il Consorzio col
premio di marchiatura e tutto quanto io credo che abbia un bilancio
che, se non sarà floridissimo, è un bilancio che però può
permettere determinate cose, ma se non fosse sufficiente, compito
della Regione sarebbe addirittura di dare una sovvenzione perché ha
ragione Chamonin quando si viene fuori e si arriva ad un certo
punto dove ci sentiamo dire per esempio la fontina, io non voglio
fare dei nomi perché qui non faccio la réclame di nessun prodotto,
ma nessuna caratteristica della fontina, eppure arrivano dei camion
con centinaia di quintali in Valle d'Aosta e ripartono dalla Valle
d'Aosta, non vengono venduti col nome di fontina, vengono venduti
con un altro nome; ma noi non possiamo evitare questo, ma è proprio
attraverso la pubblicità e attraverso la conoscenza che si può
portare in circolazione, che si deve far capire quali sono i
caratteri organolettici, somatici, io li vorrei chiamare così,
perché per marchiare una fontina ad un certo momento è stabilito
che deve avere tanto di altezza, che deve avere l'incavo, che deve
avere tutte quelle caratteristiche che i controllori sanno meglio
di quanto io possa qui elencare, però il problema base è solo
questo che effettivamente si guardi se si verificano queste
marchiature che sono così incomplete per non definirle con un altro
nome, ma in modo particolare che ci sia questo controllo; ecco dove
è il problema secondo me, perché il controllo io penso che il
Consorzio abbia dei validi controllori ma temo che ne abbia un po'
pochi. E un giorno pregherò proprio l'Assessore, senza star lì a
fare le solite interpellanze, i soliti pasticci, vedere un po' come
avviene questo controllo, perché io ritengo che il Consorzio è
gestito molto bene, perché non abbiamo mai avuto delle noie, non
abbiamo mai avuto niente e quindi io penso che ce la mettano tutta,
ma bisognerebbe vedere se è sufficientemente controllato, perché la
base è questa.
Voi capite che noi arriviamo in un negozio a Torino e chiediamo
mezzo chilo di fontina, ma chi viene dalla Valle d'Aosta se ne
accorge, ma chi è profano... quindi dovremmo mandare qualche d'uno
a comperare questo mezzo chilo di fontina per vedere quello che ne
viene fuori.
Quindi io non volevo neanche intervenire, chiedo scusa di avervi
tediato con questi dieci minuti di chiacchierata, però è giusto
quello che ha detto Fosson e quello che hanno detto tutti gli
altri, Savioz e Chamonin, riparliamone di questo innanzitutto in
Commissione; naturalmente questo provvedimento deve passare, siamo
già tutti d'accordo, ma io ritengo che siano due problemi diversi,
perché per esempio quando mi si dice: invogliamo il contadino, ha
ragione Fosson, l'abbiamo proprio fatto per questo motivo, ma non
dimentichiamo mai che non basta poi avere un buon casaro, voi
sapete perfettamente che un alpeggio, un casaro che ci vada 10-15
anni, un anno azzecca la produzione alla perfezione, l'anno dopo la
sbaglia tutta e nessuno ha mai capito il perché.
Allora abbiamo visto se il latte era cattivo, abbiamo fatto le
prove, si sono fatte tutte le prove attraverso anche organi della
Regione, quindi si sono fatti tutti gli esami che si potevano fare
e ad un certo momento non si sa il perché questo è accaduto.
Ma c'è di più: oggi come oggi la difficoltà di mano d'opera che
si ha con la conduzione degli alpeggi, là dove una volta per
condurre un alpeggio di cento bovine lattifere ci volevano sei
uomini, sette uomini, sette alpigiani, oggi non si riesce più ad
averne neanche quattro, cinque e allora vuol dire la stessa
produzione che deve essere munta da questi quattro o cinque
produttori, quindi una cosa che viene fatta molto alla svelta, meno
pulizia, tanti fatti, tante considerazioni che creano questa
situazione.
Quindi io sono d'accordo, in modo particolare che si discuta di
nuovo questo argomento perché senno saremmo, sarà motivo di
interpellanza o di mozione per vedere di portare avanti;
l'interessante è naturalmente che nessuno sia contrario a questo
provvedimento, perché questo provvedimento che è stato tirato
fuori, se non sbaglio proprio da Fosson, e come siamo qui per
criticarlo quando dobbiamo dirgli qualche cosa gliene dobbiamo dare
atto, è stato un saggio provvedimento, indipendentemente dalle
discussioni che abbiamo avuto con Fosson sugli otto chili, sette
chili, undici chili, ma come provvedimento originario è stato
interessante, ha fatto bene questo, però io penso che non siano
questi i difetti da criticare, sia proprio il controllo, ecc.
attraverso il Consorzio.
Ed io vi chiedo scusa.
Maquignaz
(D.P.)
- Le osservazioni che sono state
fatte dai diversi Consiglieri che hanno preso la parola ci trovano
consenzienti e debbo dire che già l'anno scorso più o meno era
stata fatta questa raccomandazione alla Giunta di seguire, in modo
particolare all'Assessore, di seguire un po' questo problema sotto
i due aspetti: miglioramento della produzione e sotto l'aspetto
invece del controllo.
Siccome il controllo, la tutela, cioè il controllo e le funzioni
ispettive spettano al Consorzio Produttori Fontina per delega del
Ministero, il Presidente della Giunta ha convocato i rappresentanti
del Consorzio e gli abbiamo fatto un discorso perché era necessario
riferire quello che noi avevamo sentito e quello che era stato
detto in Consiglio regionale.
Da parte del Consorzio ci è stato detto che loro facevano tutto
il possibile e che però era un lavoro molto improbo perché
naturalmente non possono nemmeno loro seguire tutto quello che
avviene, è una cosa quasi materialmente impossibile; io penso che
mediante un'azione più vigilante, più attenta, più attiva da parte
del Consorzio si possa ancora fare di più, ma soprattutto mediante
il convincimento, l'istruzione, cioè bisogna informare il
consumatore di quella che è la fontina e quello che invece è
formaggio grasso, solo in quel modo lì noi troveremo il consumatore
che chiede la fontina e pretende che la fontina sia quella
marchiata.
Però se poi la fontina marchiata non è migliore del formaggio
grasso evidentemente non facciamo nessuna réclame anzi facciamo
l'effetto contrario.
Quindi i problemi sono due: da un lato fare in modo che il
Consorzio controlli di più e dall'altro lato invece bisogna fare in
modo che queste forme marchiate siano effettivamente, corrispondano
allo standard che è previsto per la fontina.
A questo proposito la Giunta ha nominato i due rappresentanti in
sede alla Commissione prevista dal Regolamento, quella Commissione
di marchiatura, perché i rappresentanti che c'erano effettivamente
uno era fuori zona e l'altro non poteva più per l'anzianità, e
quindi il Consorzio non aveva più i rappresentanti della Regione;
questo è stato fatto, noi teniamo dei contatti col Consorzio e lo
faremo ancora dopo questa discussione in Consiglio, però, come
ripeto, l'azione, secondo me, è proprio quella anche del
convincimento, dell'istruzione. Il consumatore deve conoscere qual
è la fontina e qual è il formaggio, formaggio grasso parlo, perché
solo in questo modo noi faremo, eviteremo tanti inconvenienti e
potremo valorizzare di più il nostro prodotto.
Quindi concordo con quanto è stato detto e mi impegno, per
quanto è di mia competenza, di fare in modo che ci siano dei
controlli maggiori.
Al Consigliere Tonino, che ha sollevato un altro problema,
quello del formaggio, in modo particolare per i produttori della
bassa Valle, e anche per alcuni produttori della media ed alta
Valle, devo dire che non è che noi ci siamo disinteressati; mi pare
che era presente anche lei quando ne abbiamo discusso la prima
volta in Commissione Agricoltura, in quella sede è stato dato
l'incarico all'Assessorato di fare un'indagine per vedere quanto
era il quantitativo di questa produzione, di vedere quali erano
queste zone interessate, per vedere che cosa si sarebbe potuto
fare, e noi stiamo effettivamente facendo questa indagine.
Però io vorrei ritornare qui in un concetto che ho già espresso
alcune volte: qui bisogna anche sollecitare un po' l'iniziativa da
parte degli agricoltori, perché se gli agricoltori si riuniscono
per la parte commerciale in una Cooperativa anche per questo
prodotto, è chiaro che l'Amministrazione regionale interviene anche
a favore di questa Cooperativa, cioè per poter intervenire
dovrebbero riunirsi, dovrebbero fare un centro di raccolta, oppure
un magazzino per la conservazione e la vendita di questo prodotto;
io penso che non sia possibile, perché se il premio di marchiatura
è giustificato nel senso che non è un premio sul prodotto, è un
premio per migliorare qualitativamente il prodotto, mentre invece
per il formaggio che non ha una denominazione di origine
controllata, non è più possibile intervenire, anzi questi
provvedimenti contrastano con il trattato di Roma circa i
regolamenti comunitari. Quindi non si può intervenire, si potrebbe
invece intervenire qualora gli agricoltori si riunissero in
Cooperativa per la parte commerciale, per la parte conservazione e
vendita del prodotto, come facciamo per la Cooperativa Produttori
Latte e Fontina, come facciamo per la Cooperativa della frutta di
Saint-Pierre, perciò ci vuole anche dell'iniziativa da parte degli
agricoltori.
Se ci sono di queste iniziative noi li appoggiamo, diamo tutta
l'assistenza, facciamo tutto il possibile, perché questo è il modo
per poterli aiutare veramente, altrimenti se rimangono così isolati
non è possibile fare niente.
Quindi, indipendentemente dall'indagine che noi stiamo facendo e
che appena completata la riporterò in Commissione, però il problema
di fondo per me è quello che gli agricoltori devono organizzarsi,
se non c'è la volontà da parte degli agricoltori noi non otterremo
dei risultati.
Montesano (P.S.D.I.)
- Chi altro chiede la parola? Allora
si passa alla votazione. Chi approva la delibera alzi la mano.
Contrari? Astenuti? Il Consiglio approva.
Mi pare siamo in numero legale no? Va bene. Allora si passa al
numero 16 dell'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK