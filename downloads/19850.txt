Consiglio Regionale della Valle d'Aosta - Oggetto del Consiglio n. 3031 del 19 febbraio 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ENTI LOCALI
ISTRUZIONE PUBBLICA
Precedente
Successivo
Resoconto integrale del dibattito dell'aula
Oggetto del Consiglio n. 3031 del 19 febbraio 2003 - Resoconto
OGGETTO N. 3031/XI Interventi a favore delle comunità locali per
favorire il diritto allo studio. (Interpellanze)
Interpellanza Viste le osservazioni pervenute dal sindaco di
Valsavarenche circa la difficoltà che, dopo le scelte politiche
fatte con le norme regionali sulla finanza locale, incontrano i
piccoli comuni che vogliono garantire un servizio scolastico in
loco anche per un numero limitato di bambini di scuola materna ed
elementare;
Appreso che anche altri piccoli comuni della Valle si trovano
nella stessa difficile situazione;
Preso atto che il Consiglio regionale, con l.r. n. 68/1993
"Interventi regionali in materia di diritto allo studio" ha
provveduto (si veda in particolare l'articolo 13) ad offrire
sostegni ai piccoli comuni per l'apertura sul territorio di sedi
scolastiche, anche con numero minimo di alunni, le cosiddette
"scuole sussidiate", così da favorire la permanenza sul territorio
della popolazione, in particolare delle famiglie giovani con
bambini;
Preso atto altresì che, essendo stata considerata questa una
legge di "settore" ed essendo stati i finanziamenti previsti
inseriti nel fondo indistinto attribuito agli Enti Locali, i
piccoli comuni si trovano di fatto, se vogliono mantenere ancora
classi materne ed elementari sul territorio, a dover sostenere in
toto le spese relative;
Considerato che tale situazione risulta di fatto penalizzante
per i piccoli comuni, che non possono più far fronte da soli alle
spese per l'apertura di scuole sussidiate, al fine di garantire il
diritto allo studio ai piccoli residenti in loco;
i sottoscritti Consiglieri regionali
Interpellano
la Giunta per sapere:
1) come valuta la situazione dei piccoli comuni che, dopo la
soppressione del finanziamento alla legge di settore n. 68/93, non
riescono più a garantire il diritto allo studio ai piccoli
residenti;
2) se, e come, intende attivarsi perché siano riviste le norme
che di fatto penalizzano i piccoli comuni che intendono offrire,
tramite scuole sussidiate, un servizio scolastico in loco.
F.to: Squarzino Secondina - Curtaz
Interpellanza Preso atto delle disposizioni della L.R. 68/93
avente per oggetto "Interventi regionali in materia di diritto allo
studio", successivamente modificata con la L.R. n. 37/94 e con la
L.R. n. 26/99;
Evidenziato come tali disposizioni concedano l'accesso a
contributi per l'apertura e il mantenimento di scuole materne ed
elementari nei comuni di montagna;
Venuto a conoscenza delle problematiche legate all'applicazione
di tali disposizioni legislative, in particolare per quanto
riguarda il Comune di Valsavarenche, ma anche per i comuni di
Rhêmes-Notre-Dame e Valgrisenche;
Ritenuto fondamentale il mantenimento della popolazione nei
piccoli centri di montagna, mantenimento che viene valorizzato
soprattutto con l'offerta di servizi essenziali, tra cui anche le
scuole materne ed elementari;
Tenuto conto che tale legge regionale rientra tra le leggi
regionali di settore per le quali sono stati soppressi i relativi
finanziamenti, finanziamenti che sono stati invece inglobati
nell'ambito delle disponibilità per la Finanza Locale su espressa
richiesta del CELVA;
i sottoscritti Consiglieri regionali
Interpellano
la Giunta regionale per sapere:
1) se ritiene opportuno, sentito il CELVA, far sì che venga
estrapolata la L.R. n. 68/93, e le sue successive modificazioni,
dalle leggi inserite nella "finanza locale", in modo che possa
essere così rifinanziata, al fine di garantire la possibilità di
mantenere o costruire le scuole materne e/o elementari nei piccoli
comuni di montagna, evitandone così il sistematico abbandono;
2) in caso di risposta negativa al precedente punto, se ritiene
comunque utile, in previsione della prossima legislatura, rivedere
complessivamente, di concerto con il CELVA, la tematica di tutte le
leggi di settore, e quindi non solo di quella qui richiamata, al
fine di valutare, alla luce dei risultati ottenuti, l'opportunità o
meno di porre dei correttivi alle scelte operate in merito.
F.to: Lanièce - Viérin M.
Président
Si vous êtes d'accord, je pense qu'on peut
discuter conjointement les points à l'ordre du jour n° 20 et
21.
La parole à la Conseillère Squarzino Secondina.
Squarzino (PVA-cU)
Parliamo di un argomento di cui
sicuramente i presenti sono tutti a conoscenza, perché a tutti i
Consiglieri e ai membri della Giunta è pervenuta una segnalazione
in tal senso dal sindaco di Valsavarenche. È la questione delle
"scuole di montagna", possiamo definirla così. È inutile ricordare
che la nostra regione ha una lunga tradizione di presenza di scuole
elementari anche nei villaggi più sperduti, e ha sempre finanziato
le cosiddette "scuole sussidiate". Si tratta di classi che non
raggiungono il numero di alunni minimo richiesto per legge per
aprire una scuola, il numero ora è dieci alunni. Alunni per i quali
il comune è disposto ad aprire una classe anche grazie, fino a poco
tempo fa, al finanziamento della Regione. Chi di noi ha avuto
l'occasione di insegnare in queste classi sussidiate negli anni
'50-'60, ricorda che per gli insegnanti lo stipendio era di circa
5.000 lire al mese ed era tanto negli anni '56-'57.
Ora, nel 1993, con legge regionale n. 68, il Consiglio regionale
ha voluto riconoscere tale servizio, accollandosene in parte le
spese. Con questa legge la Regione ha stabilito che si sarebbe
accollata fino al 70 percento della spesa per il personale docente,
perché a questo personale andava riconosciuto lo stesso trattamento
economico previsto per i colleghi delle altre scuole. Questa era
una delle tante leggi settoriali, per la quale era previsto nel
bilancio annuale e triennale uno specifico finanziamento; in
particolare, per quanto riguarda questa legge, sul corrispondente
capitolo di bilancio, il n. 54265, nel bilancio 2001 erano
stanziati 110 milioni di vecchie lire, una cifra modesta, ma
sufficiente per mantenere in vita alcune classi, proprio nei comuni
più soggetti allo spopolamento. Nei bilanci 2002-2004 e 2003-2005
in questo capitolo ci sono zero risorse, perché tutti sappiamo che
con la legge regionale n. 54/98 è stato delineato il sistema delle
autonomie locali e con le relative leggi applicative sono state
individuate le funzioni di competenza della Regione e le funzioni
trasferite agli enti locali.
Le leggi di bilancio hanno tenuto e tengono conto di questa
distinzione, e nel momento in cui è definita la cifra globale da
assegnare in modo indistinto ai comuni, sono inseriti anche i fondi
stanziati per alcune leggi settoriali, sulla base di un
ragionamento che, in linea generale, è condivisibile. Se le nuove
competenze sono attribuite agli enti locali, sono questi che devono
provvedere al loro esercizio, attingendo i fondi dal loro bilancio,
facendo quindi le scelte che ritengono prioritarie sul loro
territorio. Ricordo che, a suo tempo, nell'approvare i bilanci,
avevamo sottolineato l'aspetto negativo di tali scelte in alcuni
settori, proprio in quei settori che si ritengono importanti per
l'interesse generale e che magari il comune, proprio perché non è
in grado di trovare nel suo bilancio le risorse necessarie, finisce
per trascurare, con danno appunto dell'interesse generale. Fra
l'altro, se andiamo a prendere la legge regionale n. 1/2002, in cui
sono individuate queste funzioni amministrative, si nota che
nell'allegato A, in cui sono elencate le competenze della Regione,
abbiamo anche alla lettera m) del punto 3 dell'allegato 1
"contributi a scuole comunali sussidiate".
La scuola di montagna ha una sua importanza, che travalica
l'ambito del territorio comunale, nel senso che risponde a una
necessità generale: quella di facilitare le famiglie del territorio
comunale a rimanere in sedi piccole, sguarnite di servizi. È vero,
ripeto, che il fondo stanziato da questa legge settoriale, questi
100 milioni di vecchie lire, fa parte della quota assegnata ai
comuni, ma nella suddivisione dei fondi, tale cifra, se suddivisa
fra 74 comuni, porta ad un'assegnazione per ogni comune di poco più
di un milione e mezzo, poca cosa, insufficiente al piccolo comune
per tenere aperta una classe sussidiata; d'altra parte, questa
cifra in più per tutti i comuni è veramente poco significativa.
Purtroppo è avvenuto quello che temevamo: è accaduto che i
piccoli comuni, penso a Valsavarenche, ma anche a Valgrisenche,
anche Rhêmes, anche Ollomont, non riescono a reperire nelle pieghe
del bilancio i soldi per pagare il docente, per poter tenere aperta
una classe. Certamente questi alunni andranno ugualmente a scuola,
ma in un comune limitrofo, usando i bus e la situazione, sia per i
bambini che per i genitori, è diversa. Volevamo quindi portare
all'attenzione della Giunta questo tema, perché vorremmo sapere,
intanto, come la Giunta valuta questa situazione, se e come intende
prendere l'iniziativa per risolvere la situazione che è stata
segnalata dal sindaco di Valsavarenche, situazione che interessa
anche altri piccoli comuni delle realtà di montagna.
Président
La parole au Conseiller Lanièce.
Lanièce (SA)
Volevo anch'io intervenire in merito
all'interpellanza presentata dalla "Stella Alpina" su questo
argomento. Potrei iniziare dicendo che io e la Consigliera
Squarzino abbiamo delle sensibilità uguali, visto che è già la
seconda volta che negli ultimi Consigli presentiamo interpellanze
sugli stessi argomenti. La Consigliera nel suo intervento ha già
spiegato in parte quelle che sono le preoccupazioni, le
considerazioni in base alle quali sono state presentate queste
interpellanze sia dal gruppo "dell'Ulivo" che della "Stella
Alpina".
Voglio innanzitutto ribadire la richiesta, presentata con
lettera dal sindaco di Valsavarenche a tutti noi Consiglieri, di
poter estrapolare la legge n. 68/93 da quel cosiddetto "calderone"
dei finanziamenti della finanza locale. Il perché lo ha già
spiegato la Consigliera, quindi non vorrei ripetermi, però è
importante sottolineare che nel momento in cui si parla di
valorizzare la montagna - è appena terminato l'anno internazionale
delle montagne - ci troviamo ad affrontare dei problemi insiti
nella realtà della montagna. È inutile parlare di difendere la
montagna, se poi, quando bisogna concretamente agire a favore delle
vallate della nostra regione, si perde il buon senso e si rischia
di penalizzare comuni come quello di Valsavarenche, che si trovano
ad affrontare problemi non di poco conto, visto che la scelta
operata dalla Regione su richiesta del Celva - quella cioè di
inglobare tutti i finanziamenti previsti dalle leggi di settore in
un unico "calderone", se così si può dire, delle leggi che
riguardano la finanza locale - può portare, di fatto, a problemi
concreti.
Quando ci fu la discussione in Consiglio regionale, all'atto
dell'approvazione del bilancio di previsione, vari Consiglieri,
anche della "Stella Alpina", esternarono la loro perplessità per il
fatto che a farne le spese sarebbero stati i comuni più piccoli, i
più deboli finanziariamente, che avrebbero potuto non essere
sufficientemente compensati da una ridefinizione dei parametri di
ripartizione dei fondi fra i comuni. Infatti oggi siamo qui, con un
esempio concreto, per dimostrare che la scelta operata dal Celva,
sostenuta dall'Amministrazione regionale, ha delle "pecche", perché
questa è la dimostrazione che un comune piccolo di montagna si
trova in grosse difficoltà nel mantenere e nel poter "portare
avanti" la scuola, che è fondamentale per la realtà piccola di
Valsavarenche. Questo è un esempio su cui dobbiamo riflettere ed è
proprio per questo che, tra l'altro, nel testo sia del sottoscritto
che della collega è stato chiesto di vedere, di concerto con il
Celva - perché non vogliamo imporre nulla - di riprendere il
discorso e ridefinire quella scelta operata due anni fa. Alla luce
dei fatti, quella scelta non fu così positiva, come altri colleghi
invece sostenevano, perché è giusto parlare di decentramento; se
però poi, di fatto, si vede che questo decentramento porta più
danni che benefici, occorre riflettere e migliorare la scelta
operata.
A differenza dell'interpellanza del gruppo "dell'Ulivo", la mia
interpellanza va oltre, cioè oltre a parlare di questo problema
della legge n. 68 in materia di diritto allo studio - che è
importante proprio per il suo contenuto, proprio perché riguarda la
scuola - ho voluto anche trattare il problema nel suo complesso. In
pratica occorre, al di là dell'oggetto in discussione oggi,
rivedere il tutto, perché non è solo questo un esempio del cattivo
funzionamento di questa scelta. Porto l'esempio delle pro-loco,
forse perché ne faccio parte, per cui vivo, meglio di qualsiasi
altro, questo problema. Già allora dissi - e lo disse anche il
Presidente dell'associazione delle pro-loco, Calgaro - che la
scelta operata dal Celva metteva in grave difficoltà le pro-loco, e
ciò è stato dimostrato: alcune pro-loco sono state chiuse e le
pro-loco che sono ripartite sono purtroppo politicizzate.
Questa è la cosa più sbagliata e l'errore più grosso che è stato
fatto, perché in effetti, prima, le pro-loco usufruivano di una
quota fissa di circa 20 milioni di lire più il contributo del
comune, mentre ora, che questi finanziamenti non sono più erogati
direttamente dall'Amministrazione regionale, ma rientrano in questo
"calderone", quasi tutte hanno meno disponibilità finanziarie
rispetto a prima. Alcune sono state costrette a chiudere e le
ultime pro-loco che sono nate, sono esclusivamente delle fotocopie
dell'amministrazione comunale, dove le pro-loco risiedono.
Abbiamo quindi trasformato un mondo di volontariato che svolgeva
una grande funzione dal punto di vista turistico, nel senso che si
realizzavano delle manifestazioni anche importanti, a cui i turisti
partecipavano volentieri, e l'abbiamo trasformato in un mondo
politicizzato. Ciò è sbagliato, perché la pro-loco deve avere una
funzione prettamente di vocazione turistica, al di là della tessera
o della preferenza politica dei singoli aderenti e dei singoli
membri del direttivo. La scelta operata dal Celva di far sì che i
finanziamenti erogati alle pro-loco vengano direttamente dati dal
comune obbliga le pro-loco ad essere in linea completa con
l'amministrazione comunale. Questo è un altro esempio, oltre a
quello in discussione, dove si dimostra chiaramente che la scelta
operata dal Celva e sostenuta dall'Amministrazione regionale non è
ottimale. Pertanto, giustamente, quando si sbaglia, occorre
rivedere qualcosa. Siamo qui per dire: cerchiamo di vedere in
prospettiva di rivedere questa scelta, di concerto con il Celva,
per cercare di attenuare queste ricadute non ottimali frutto della
scelta operata due anni fa.
Président
La parole au Président de la Région,
Louvin.
Louvin (UV)
Vous m'accorderez de manifester une certaine
surprise en écoutant le collègue Lanièce consacrer une telle partie
de son intervention à l'argument des pro-loco, argument qu'il
connaît sans doute fort bien, mais à propos duquel nous aurons, à
d'autres moments, l'occasion de revenir et je suis surpris que
l'argument soit introduit de la sorte sa part politique. Toujours
est-il que nous sommes sur les écoles et les écoles de montagne est
un argument qui évoque une adhésion sentimentale, qui doit être
équilibrée par des arguments qui se veulent de nature comptable,
dans la mesure où d'argent il s'agit, et il faut donner des
réponses ponctuelles, qui expliquent la raison des choix qui ont
été faits, en plein accord entre la Région et les collectivités
locales pour la finance locale dans son ensemble et en particulier
pour ce domaine.
Vous avez déjà évoqué d'une façon ponctuelle, Mme la
Conseillère, la question en rappelant qu'au cours des deux
dernières années, lors de la répartition des crédits réservés aux
collectivités locales sur la base de la loi n° 48/95, les virements
directs sans destination obligatoire ont connu une hausse sensible,
au détriment des fonds pour le financement des lois sectorielles.
Qu'il me soit permis de rappeler le montant global de ce
changement, parce qu'il est utile aux fins qui nous intéressent. On
est passé de 71 millions d'euros l'an 2001 à 102 millions d'euros
l'an 2002, Sans destination obligatoire donc plus 31 millions; pour
les lois, on est passé de 49 millions d'euros à 33 millions
d'euros, donc moins 16, ce qui se solde dans une augmentation
globale, ce que le Conseiller Lanièce a appelé "il calderone",
c'est à dire l'ensemble des fonds transférés aux collectivités
locales, de plus 15 millions d'euros.
C'est dire que la Région a tenu la barre solidement dans la
direction d'augmenter les ressources dont les collectivités locales
disposent librement, y compris les fins qui nous intéressent, dans
leurs propres déterminations; donc, si par le passé les virements
directs, lois sectorielles et projet FOSPI bénéficiaient
respectivement de 50, 30 et 20 pour cent des ressources
disponibles, en 2002 le rapport était 60 pour les virements
directs, 20 pour les lois sectorielles et 20 pour le FOSPI. Il
serait évidemment insuffisant de faire référence à une position
globale, s'agissant de petites communes.
Vous me permettrez de citer les données concernant les trois
communes qui ont été évoquées: Rhêmes-Notre-Dame passe de 547 mille
€ en 2001 à 701 mille € en 2002, plus 154 mille, donc 300 millions
de plus que l'année précédente par le fait de cette nouvelle
détermination. Vous avez la même démarche pour Valgrisenche: 623
mille € l'an 2001, 749 mille € l'an 2002, plus 166. Valsavarenche,
la Commune qui a posé légitimement le problème de son point de vue,
a eu un bénéfice supplémentaire de l'an 2001 à l'an 2002 de 160
mille €, donc 300 et quelque millions de lires, en passant de 654
mille à 814 mille.
L'ensemble de ces trois communes nous donne un solde positif
ultérieur de 700 millions de lires en plus dans leur budget, en
passant de l'année 2001 à l'année 2002, et vous savez que c'est
déjà l'année 2002 que la loi n° 68 a été ramenée à
zéro…
(interruzione della Consigliera Squarzino Secondina, fuori
microfono)
… l'annexe A garde bien mémoire de
cette position, mais dans le transfert des fonds délibérés en
accord avec les collectivités locales cela a été redistribué d'une
autre façon. Dans cette optique, le 7
ème
alinéa de
l'article 7 de la loi n° 38/2001 a établi que les collectivités
locales prennent en charge elles-mêmes les réalisations des actions
qui ne sont plus financées par des lois sectorielles, vu qu'une
plus grande autonomie comporte inévitablement une plus grande
autonomie financière. Aux communes de décider comment utiliser les
fonds et dans quel cadre, mais l'on ne peut pas dire, ici, dans
cette salle, que les trois communes n'ont pas les ressources pour
faire face à leurs engagements, parce que cela n'est pas, de toute
évidence, correct.
La loi n° 68/93 portant interventions en matière de droit aux
études est l'une des lois de secteur qui n'ont plus bénéficié de
crédits, mais cela non seulement pour la raison de cet accord, mais
aussi parce que la loi régionale n° 19/2000 sur l'autonomie
scolaire prévoit que la gestion des établissements scolaires de
base ne revient plus à la Région, mais aux communes, qui l'exercent
à l'échelle supra-communale par le biais des communautés de
montagne. C'est donc une compétence que nous avons attribuée dans
le cadre d'une loi spécifique en matière scolaire, la loi n°
19/2000. C'est donc dans le cadre des rapports entre collectivités
locales et établissements scolaires que certains problèmes, comme
celui qui a été soulevé, peuvent et doivent être traités, de même
qu'à l'intérieur de la finance locale et, en particulier, pour
l'année 2003, dans les rapports entre les communes qui sont à
discuter de leur part. La Région a, pour sa part, rempli la tâche
de faire le transfert sur la base d'un accord inter-institutionnel
régulièrement établi. Nous sommes sensibles au problème, mais nous
ne saurions intervenir en ce moment dans ce domaine, qui est confié
aux collectivités locales, sans fouler totalement les principes
d'autonomie et de subsidiarité sur lequels reposent non seulement
les lois régionales concernant les collectivités locales, mais
également tout l'ensemble du Titre V
ème
de la
Constitution. Il y a une logique différente qui aujourd'hui
s'impose et qui a fait régresser les lois de secteur. C'est la
raison pour laquelle en ce moment le financement de la loi n° 68
relève nécessairement des finances locales.
En revanche - et pour cela j'en viens à une suggestion qui est
contenue dans l'interpellation des Conseillers Lanièce et Viérin -
il est opportun de confier aux élus de la prochaine législature une
réflexion en la matière, s'il y aura lieu même une révision de la
législation sectorielle, compte tenu qu'il faudra également revoir
la loi n° 48/95 à la lumière des changements institutionnels qui
ont été introduits depuis sa promulgation. Je pense notamment à la
loi n° 54/98 et à la loi n° 1/2002. C'est donc une réflexion à
mener qui sera du ressort de ceux qui viendront et j'estime que le
problème doit être traité avec beaucoup d'attention. Nous devons
savoir qu'il y a les ressources nécessaires pour régler le
problème, mais qu'en ce moment la balle est dans le camp des
collectivités locales, auxquelles il revient d'y mettre main.
Président
La parole à la Conseillère Squarzino
Secondina.
Squarzino (PVA-cU)
Signor Presidente, capisco le sue
argomentazioni, ma non le condivido, perché c'è un punto
fondamentale che va sottolineato. È chiaro che le leggi settoriali,
che riguardano tutti i comuni, vanno ridistribuite in modo che
tutti i comuni possono accedervi per soddisfare le proprie
esigenze; ma questa legge settoriale non riguarda tutti i 74 comuni
della Valle; così, se noi spalmiamo questi soldi su tutti i comuni
della Valle d'Aosta, ogni comune avrebbe 1,5 milione in più, quindi
niente. Ma questa legge settoriale è una legge anche straordinaria,
perché quando è stata voluta, si è chiarito molto bene la sua
finalità.
In primo luogo, si è detto che si trattava di un contributo
straordinario solo per i comuni che si trovavano in situazioni
particolarissime, cioè sopra i 1000 metri e la cui scuola fosse a
una distanza di oltre 10 km dalla corrispondente scuola regionale
più vicina e che avessero almeno 3 alunni. Ripeto, era una legge
che individuava un problema specifico, le scuole sussidiate, che
sono scuole di montagna, che non riguardano tutti i comuni. Se lei
va a vedere nel 2001 come sono stati spesi questi soldi e quali
sono state le scuole sussidiate che sono state finanziate con
questa legge, lei vedrà che c'è stata un'unica scuola elementare
sussidiata: quella del Comune di Valsavarenche. I comuni che
ricorrono a questa legge per le scuole materne sono quattro, fra
cui anche Valsavarenche.
Lei allora deve spiegarmi con quale logica una legge settoriale,
che è utilizzata da quattro comuni - al massimo cinque - in tutta
la Valle, e che deve servire a situazioni particolarissime, questa
legge viene stralciata dall'ambito settoriale e le sue risorse
messe a disposizione di tutti i comuni. Questa logica non funziona!
Capisco la legge per le iniziative dei giovani, dei minori, perché
tutti i comuni fanno iniziative sui giovani e sui minori, capisco
altre leggi settoriali…
(interruzione del Presidente della Regione, fuori
microfono)
… no, attenzione, questa non è
settoriale soltanto per i destinatari, ma è settoriale per la
tipologia di comuni che possono accedervi. Questa è la differenza
fondamentale!
Infatti, se si prende la situazione delle scuole materne ed
elementari in comuni con popolazione inferiore a mille abitanti, si
vede, in base ai bambini iscritti alla scuola materna nell'anno
scolastico 2002-2003, che sono proprio Emarèse che ne ha due,
Notre-Dame con due, Valgrisenche con due, Valsavarenche con due,
cioè sono i comuni più piccoli a rischi di spopolamento; tutti gli
altri non sono in queste condizioni. Se vediamo la scuola
elementare, è la stessa cosa! Volevo sottolineare questo, perché se
noi riconosciamo che quella legge settoriale rispondeva a un
bisogno preciso di alcuni comuni con alcune caratteristiche, fra
l'altro è un contributo straordinario come è detto nella legge n.
68/93, proprio per questo motivo non mettiamo le risorse previste
da questa legge nel budget complessivo.
Lei dice che porterà all'attenzione del Celva il problema, io lo
spero ardentemente! Non voglio entrare nei motivi per cui Celva
adotta certe decisioni, nel senso che finora si è rifiutata di
mettere all'ordine del giorno dell'assemblea questo punto, così
come appare dalla lettera che ci è stata inviata. Allora è molto
grave che proprio un problema che riguarda pochissimi comuni non
venga neanche preso in considerazione dall'assemblea dei comuni!
Lei tratta con il Celva, ma le situazioni singole, di minoranze,
queste non riescono ad entrare probabilmente nell'interesse
generale dei comuni. È la Regione che deve fare una sua scelta
precisa rispetto ad alcuni temi come l'istruzione, rispetto alla
necessità di prevedere iniziative che consentano di facilitare la
permanenza di famiglie giovani con i bambini in montagna, e che
deve dire al Celva: "100 milioni di lire all'anno per voi non sono
niente, per noi Regione significa consentire, ad esempio, alla
scuola del Comune di Valsavarenche (ma possono essere altri comuni)
di poter avere i 35 milioni che, in un anno, le servono per pagare
gli insegnanti di scuola materna e di scuola elementare".
Credo che vada ripensata la logica delle leggi settoriali, ne
parlavamo già in altre situazioni: lo sport, la salute, e via
dicendo; su alcune questioni come questa, vanno prese delle
decisioni, altrimenti tutta la tradizione valdostana - di
attenzione alle scuole di montagna, di attenzione ai piccoli comuni
- cade, perché non si può chiedere a un comune che sì, ha avuto più
soldi, ma li ha avuti per tutte le altre funzioni trasferite, che
non ha avuto di più perché aveva questo problema, perché nella
divisione generale avrebbe avuto un milione e mezzo in più, cioè in
questi 300 e più milioni che il comune ha avuto c'è un milione e
mezzo per questo tipo di servizio, e gli altri milioni sono per
altri servizi!
Secondo me questo tema va ripreso e vorrei concludere il mio
intervento leggendo la parte finale della lettera del sindaco, in
cui chiede al Consiglio regionale della Valle d'Aosta di provvedere
ad estrapolare - ma questo lo può fare anche la Giunta quando fa le
proposte - la legge regionale n. 68/93, e successive modificazioni,
dalle leggi inserite nella finanza locale e che pertanto possa
essere finanziata senza recare alcuna riduzione dei trasferimenti
destinati agli altri comuni della Valle d'Aosta; ciò al fine di
garantire ai bambini di alcuni comuni, fra cui Valsavarenche,
"
di poter vivere la loro infanzia nel proprio luogo di nascita,
di immaginare che credano nel loro futuro, sul territorio della
propria Valle, e che domani garantiscano una ricchezza in termini
umani per comuni che rischiano di diventare via via più sofferenti
economicamente, in assenza di iniziative e professionalità che solo
la presenza dei giovani può garantire
?.
Président
La parole au Conseiller Lanièce.
Lanièce (SA)
Non posso che concordare pienamente e
totalmente con le affermazioni rese dalla collega Squarzino, perché
di fatto il problema è proprio questo. Siamo d'accordo sul
principio del decentramento però, di fatto, alcune leggi di settore
riguardano tutti i comuni, altre - l'esempio calzante è quello
della legge n. 68 - riguardano alcuni comuni, alcune situazioni,
perché la legge fa riferimento solo ad alcune situazioni che non
sono riferibili agli altri comuni. Lo stesso esempio che ho fatto
prima, di cui il Presidente si è stupito, cioè il riferimento alle
pro-loco, è ovviamente collegato al fatto che nella mia
interpellanza si parlava anche del problema di tutte le leggi di
settore. Fra queste leggi di settore c'è il problema del
finanziamento delle pro-loco, che è un caso meno importante
sicuramente rispetto a quello della scuola, ma che va nella stessa
direzione. In Valle d'Aosta ci sono 55 pro-loco, non sono 74 le
pro-loco, quindi il miliardo di lire se così si può dire è stato
ripartito fra 74 comuni; allora non possiamo prenderci in giro
dicendo che poi alla fine i soldi sono gli stessi, perché di fatto
non è così! Il discorso fatto dalla collega Squarzino mira proprio
alla centralità del problema; alcune di queste leggi di settore
riguardano solo determinate situazioni e quindi non si può dire
semplicemente che alla fine i finanziamenti sono maggiori.
Se il sindaco di Valsavarenche ha in generale più finanziamenti
di prima e li può spendere, non penso che nella sua qualità di
sindaco scriva una lettera per "mettersi alla berlina" davanti a
tutti, dicendo: "io ho più soldi e scrivo questo perché non so cosa
fare"! Diciamo la verità: se ha scritto una lettera e ha chiesto un
intervento all'interno del Celva, che gli è stato vietato - e
questo è un fatto gravissimo! - è perché il problema segnalato
esiste e deve essere affrontato. Parlavo di tutte le leggi di
settore; ora noi stiamo parlando di una situazione particolare, e
diciamo: "c'è un problema da analizzare, visto che questa è una
legge di settore particolare, che non eroga finanziamenti a tutti i
comuni, e quindi può essere estrapolata": questo è un segnale, e la
stessa cosa vale per le pro-loco. Questo è il messaggio che abbiamo
voluto trasmettere.
L'unica cosa positiva è l'impegno che ha preso il Presidente nel
ritenere opportuno che la prossima legislatura riprenda in
discussione questo problema, perché è una cosa importante; ciò non
vuol dire che è tutto sbagliato, però se ci sono delle cose che non
funzionano, occorre, da buoni amministratori, vedere se si possono
portare dei correttivi, fra cui quello di estrapolare da queste
leggi di settore alcune leggi che vanno a finanziare solo alcuni
comuni. Con l'invito a portare nella prossima legislatura questo
problema, chiudo il mio intervento.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK