Consiglio Regionale della Valle d'Aosta - Oggetto del Consiglio n. 976 del 27 gennaio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Enti e Società sportive
Manifestazioni sportive
Sport invernali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 976 del 27 gennaio 2015 - Resoconto
OGGETTO N. 976/XIV - Interrogazione a risposta immediata:
"Mancata concessione del contributo al Club de ski di Valtournenche
per l'organizzazione di gare di Coppa europea femminile di sci
alpino".
Presidente -
La parola al Consigliere Nogara.
Nogara (UVP)
- Merci Président.
Quando competizioni a livello internazionale, soprattutto
nell'ambito degli sport invernali, vengono assegnate alla Valle
d'Aosta, c'è sempre una certa soddisfazione, perché è il primo
passo per ottenere quelle sospirate gare a livello mondiale che
rincorriamo da molti anni. Abbiamo appreso con stupore da un
articolo de
La Stampa
, appunto, dove a monte c'era la
partecipazione per un recupero di una gara di Coppa Europa
femminile di sci alpino, dove c'erano 160 persone che hanno
occupato gli alberghi della Valtournenche per due giorni, dove
diverse squadre, oltre a fermarsi per i primi due giorni, si sono
fermate per il terzo giorno, dove atleti di queste nazionali si
sono fermati perché sono stati ben impressionati anche dalla
località, con ancora praticamente dei complimenti da parte dei
responsabili della Coppa europea femminile...con stupore ci siamo
trovati a vedere che l'Amministrazione regionale è...mi sembra
nell'articolo che abbiamo letto su
La Stampa
del 18 di
gennaio...la Giunta non ha dato nessun tipo di contributo ad una
manifestazione del genere. In questi anni in cui siamo stati in
questo Consiglio abbiamo discusso diverse volte di diversi
contributi, abbiamo visto che dei contributi di una discreta entità
sono stati dati a delle manifestazioni a dire poco ridicole in
confronto ad una Coppa Europa, ad un recupero di Coppa Europa,
anche perché queste gare, come sapete benissimo, tutte servono
moltissimo per sponsorizzare le piste e l'organizzazione qui in
Valle d'Aosta. Volevo solo proprio chiederle - vedo che lei,
Assessore Marguerettaz, vuol prendere la parola - se è vero quello
che, secondo l'articolo de
La Stampa
del 18, è successo.
Grazie.
Si dà atto che dalle ore 10,26 assume la presidenza il
Vicepresidente Follien.
Follien (Presidente)
- Per la risposta, la parola
all'Assessore Marguerettaz.
Marguerettaz (UV)
- Grazie Presidente.
Nell'articolo che è stato pubblicato su
La Stampa
mancava
la risposta della Regione, che per una serie di disguidi il
giornalista non è stato in grado di rappresentare, e quindi
l'informazione sicuramente ha avuto perlomeno delle incomprensioni,
degli equivoci. Noi abbiamo avuto tre richieste che sono arrivate
dopo la scadenza dei termini: questa Coppa Europa quindi era un
recupero, come lei ha detto giustamente; una richiesta riguardava
Champorcher, una Valsavarenche e una Valtournenche. Ora, la legge
prevede la possibilità di andare in deroga per delle attività che
hanno un particolare rilievo turistico-promozionale. Ora,
probabilmente, la risposta, dal punto di vista tecnico, non dà
giustizia al ragionamento che è stato fatto. Nessuno mette in
dubbio la validità e la valenza di una gara di Coppa Europa,
nessuno mette in dubbio lo sforzo e l'attività fatta dagli sci club
e fatta dagli organizzatori, a cui va veramente il plauso, ma, dal
punto di vista promozionale, io ricordo che il comprensorio di
Cervinia e di Valtournenche era l'unico aperto, quindi, da quel
punto di vista, noi abbiamo avuto una presenza che è stata
veramente un record. Le do solo un dato: gli incassi della Cervino
S.p.A. al 6 di gennaio erano di 7 milioni 964, l'anno precedente
erano 5 milioni 881, quindi tutto il comprensorio ha incassato già
solo dal punto di vista dei biglietti 2 milioni in più. Tutti gli
alberghi e le attività erano avvantaggiate da questo.
Allora, il ragionamento è stato: dal momento che le risorse non
erano disponibili, e che quindi l'Assessorato delle finanze aveva e
ha posto tutta una serie di limiti, abbiamo ritenuto che la deroga
poteva essere riconosciuta a quei comprensori dove c'era la
necessità di sostenere l'impegno finanziario, ma un comprensorio
come quello giustamente aveva le risorse per poterlo fare, quindi
in questo senso non c'è stata una bocciatura dell'evento, ma
ovviamente abbiamo considerato che le risorse che erano disponibili
nel comprensorio della Cervino S.p.A. che aveva incassato 2 milioni
in più, potevano sostenere quest'evento e ringraziamo gli
organizzatori per averlo fatto.
Presidente
- La parola al Consigliere Nogara.
Nogara (UVP)
- Merci Président.
Senz'altro quello che ha detto non fa una grinza, ma allora
forse era meglio invece di rispondere con risorse...cioè di non
rispondere:
"nessun valore aggiuntivo"
, diciamo che è stata
una risposta inadeguata, forse era meglio...e gli organizzatori e
la Cervino e tutti avrebbero capito senz'altro qual è il problema,
che sappiamo tutti, il problema finanziario, ma se voi aveste
risposto che in questo momento...quello che ha detto lei adesso. E
forse sarebbe anche meglio...ma anche per la soddisfazione per
quello che hanno fatto a livello organizzativo, per lo sforzo che è
stato fatto, solo dire: "scusate, guardate, è un periodo così,
avete incassato di più, complimenti per quello che avete fatto,
speriamo che voi riusciate ad avere altri recuperi, ma la
situazione è questa". Diciamo che la risposta della lettera che
l'Amministrazione regionale ha fatto allo sci club è stata
veramente una lettera un po' disastrosa. Grazie.
Presidente
- Punto 7 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK