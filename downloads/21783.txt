Consiglio Regionale della Valle d'Aosta - Oggetto del Consiglio n. 1506 del 6 ottobre 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Disabili
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1506 del 6 ottobre 2005 - Resoconto
OGGETTO N. 1506/XII - Mancato imbarco di un disabile su di un
aereo della Società Air Vallée. (Interpellanza)
Interpellanza
Appresa, dagli organi di informazione, la notizia che, presso
l'Aeroporto regionale, la Società Air Vallée ha rifiutato l'imbarco
di un disabile;
il sottoscritto Consigliere regionale
Interpella
l'Assessore competente per sapere:
1) per quale motivo la Società Air Vallée ha rifiutato
l'imbarco di un disabile su di un aereo in partenza dall'Aeroporto
di Aosta;
2) che cosa si intende fare per evitare il ripetersi di tali
inaccettabili situazioni.
F.to: Riccarand
Président - ... oui, il n'y a pas le numéro légal? Je demande la
vérification.
A la présence de 20 conseillers nous pouvons continuer nos
travaux.
Le Conseiller Riccarand a besoin de 10 minutes pour
l'explication? Non? La parole à l'Assesseur au tourisme, aux
sports, au commerce et aux transports, Pastoret.
Pastoret (UV) - Tout d'abord, ce qui m'intéresse de dire sur
cette initiative c'est que je regrette qu'un fait tel que celui qui
vient rappelé par M. Riccarand dans cette interpellation se soit
vérifié. Cependant je dois fournir quelques éléments utiles, afin
qu'on puisse comprendre ce qui s'est passé et afin qu'on ait des
assurances en ce qui concerne le futur.
In primo luogo, vorrei fare riferimento all'articolo che ha dato
origine all'iniziativa del collega Riccarand e vorrei precisare che
l'affermazione "imbarco negato" è un po' fuorviante. In effetti c'è
stata una complessità maggiore in questa vicenda, che il titolo non
poteva riportare. Infatti l'informativa all'utente circa
l'impossibilità da parte del gestore dell'aeroporto e non del
vettore, cioè di "Air Vallée", di gestire l'imbarco e lo sbarco di
passeggeri diversamente abili è stata fornita alla biglietteria
all'atto della richiesta di prenotazione, e non il giorno stesso
del volo, come sembrerebbe evincersi dall'articolo citato, nel
senso che non è stato lasciato a piedi lì, essendo giunto al
momento per imbarcarsi. L'impossibilità all'imbarco annunciata
prima non toglie che l'episodio abbia un carattere negativo.
Devo però fornire alcuni elementi di chiarimento per quanto
riguarda le categorie di passeggeri diversamente abili, individuate
dalle norme internazionali, che possono essere imbarcati con delle
procedure particolari: queste sono 3, e concernono la possibilità
di utilizzare delle sedie apposite per il posto a bordo; queste
sono previste per i passeggeri che devono essere totalmente
assistiti, quindi non in grado di avere dei percorsi deambulatori o
di movimento anche solo parziale. Ci sono poi delle sedie apposite
per consentire di salire la scaletta dell'aereo e si tratta di una
strumentazione per passeggeri con mobilità compromessa, ma che non
devono essere totalmente assistiti, e poi delle sedie che possono
svolgere funzioni apposite di imbarco lungo la rampa, fino alla
base della scaletta, e queste sono previste per i passeggeri con
una mobilità ridotta.
La società di gestione dell'aeroporto, pur disponendo di una
sedia compatibile per tipologia e dimensioni al tipo di aeromobile
in servizio - un "Dornier 328" - può assolvere detto servizio solo
lungo il percorso di rampa dall'aerostazione alla base
dell'aeromobile, quindi non è in grado in questo momento di elevare
il passeggero e di metterlo all'interno dell'aereo: questa è la
ragione per cui su questa strumentazione non è stato possibile
dire, intanto, che si sarebbe potuto imbarcare il passeggero. Tutti
abbiamo pensato che forse con un po' di buon senso si sarebbe
potuta trovare una soluzione anche se empirica, è quanto ci
chiediamo tutti, anche il sottoscritto, ma molte volte il rispetto
ortodosso delle regole dettate è superiore al buon senso, ne
dobbiamo prendere atto.
Per quanto riguarda la seconda domanda, la società "AVDA", che è
l'affidataria della concessione per la gestione della struttura
aeroportuale regionale, e che lo sarà fino al 31 dicembre 2034, ha
predisposto nel corso dei primi mesi di esercizio la possibilità e
la necessità di dotarsi di un'apparecchiatura idonea a consentire
l'imbarco di passeggeri che si trovino nelle condizioni ricordate
prima, soprattutto per quelli che devono essere totalmente
assistiti per l'imbarco. Un mezzo già ce l'hanno, ma può solo
svolgere un servizio parziale. È stato previsto l'acquisto di
questo non solo in funzione del "Dornier 328", che attualmente fa
servizio al nostro aeroporto, ma anche di altri aeromobili che si
prevede possano operare in futuro sullo scalo valdostano. È già
stato previsto un impegno di spesa per l'acquisto di questo mezzo,
esso è già stato individuato e, dalle notizie che mi sono state
fornite, potrà essere disponibile entro la fine del corrente
anno.
Président - La parole au Conseiller Riccarand.
Riccarand (Arc-VA) - Si tratta di un episodio spiacevole, anche
perché, da quanto ha detto lo stesso Assessore, si capisce che con
un minimo di buona volontà, con la capacità di rendersi conto della
situazione si poteva benissimo imbarcare questa persona portandola
a braccia all'interno dell'aereo. Oltretutto da dichiarazioni che
ha fatto questa persona sul giornale sembra che fosse comunque in
grado di trascinarsi sulla scaletta con la forza delle braccia,
quindi mi sembra che ci sia stata un'esagerazione di tipo
burocratico che ha impedito di dare risposta a una domanda che era
più che legittima e rispetto alla quale assolutamente non si
possono opporre delle obiezioni del tipo che sono state
avanzate.
Mi fa piacere che la società si doti di un qualcosa che consenta
di evitare il ripetersi di questi inconvenienti, ma essendo qui, il
problema, di tipo burocratico, bisogna avere la duttilità nel
momento in cui si gestiscono queste situazioni di far fronte a
quelle che non erano state valutate bene, con capacità di
adeguamento, altrimenti ci saranno sempre difficoltà di carattere
tecnico e organizzativo che sembreranno insormontabili, quando
invece, con un po' di buona volontà - come emerge dalle
dichiarazioni dello stesso utente penalizzato - si poteva risolvere
subito questa questione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK