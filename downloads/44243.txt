Consiglio Regionale della Valle d'Aosta - Oggetto del Consiglio n. 1302 del 23 febbraio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1302 del 23 febbraio 2022 - Resoconto
OGGETTO N. 1302/XVI - Interpellanza: "Valutazione delle
possibili ricadute sull'ordinamento regionale delle proposte di
modifica agli articoli 9 e 41 della Costituzione in materia di
tutela all'ambiente".
Marguerettaz (Président) -
Point n° 21 à l'ordre du jour.
Le conseiller Aggravi a demandé la parole.
Aggravi (LEGA VDA) -
Nei giorni scorsi i giornali hanno
riportato una notizia che per molti è stata rappresentata come un
grande passo avanti per l'Italia ma soprattutto anche a livello
comunitario, ovvero due modifiche che hanno interessato gli
articoli 9 e 41 della Costituzione italiana. In particolare
nell'articolo 9 si è andato a inserire un intero comma che riguarda
la tutela dell'ambiente, in particolare si prevede la tutela
dell'ambiente, della biodiversità, degli ecosistemi anche
nell'interesse delle future generazioni, la legge dello Stato
disciplina i modi e le forme di tutela degli animali.
In
combine
con questa modifica vi è stato poi
l'inserimento più o meno dello stesso principio all'interno
dell'articolo 41, che è quello appunto della nostra Costituzione
che tutela l'iniziativa economica, prevedendo in particolare il
fatto che non si possa svolgere iniziativa economica privata in
contrasto, oltre all'utilità sociale in modo da non arrecare danno
alla salute, anche all'ambiente e poi la stessa disposizione è
stata inserita laddove appunto si prevede che la legge determina i
programmi e controlli opportuni perché l'attività economica,
pubblica e privata possa essere indirizzata e coordinata a fini
sociali e ambientali. Sostanzialmente è una riforma che, per dirla
in maniera dal punto di vista se vogliamo giuridico, ha posto fine
alla nozione di ambiente riconosciuta come in un'ottica
antropocentrica, quindi da parte dell'azione dell'uomo e nello
stesso momento dando sostanzialmente una concezione più
oggettivistica dell'ambiente, creando sostanzialmente una materia
autonoma rispetto a quello che sino ad oggi è stato fatto.
Il terzo passaggio di questa riforma, che è tipica delle riforme
che interessano l'alveo costituzionale, è quello che prevede
all'articolo 3 che l'applicazione della legge statale avvenga
tenuto conto delle prerogative delle Regioni a Statuto speciale e
delle Province autonome, in particolare nei limiti delle competenze
legislative a esse riconosciute. In particolare, per quello che
riguarda la nostra Regione, si citano le materie dell'agricoltura,
delle foreste, della zootecnia, della flora, della fauna, della
caccia e della pesca, poi ogni altra Regione ha delle specifiche in
base alla carta statutaria di riferimento di ognuna.
Qui faccio un po' un distinguo anche da quelle che sono state le
grandi soddisfazioni a livello pressoché generale anche di
rappresentanti del mio movimento, poi si sa, io su questo sono un
po' anarchico e rivendico sempre orgogliosamente la mia autonomia,
ma sicuramente quando si vanno a toccare principi basilari e
soprattutto consolidati del principale strumento normativo della
Repubblica italiana, bisogna sempre capire anche quali poi sono le
eventuali ricadute. Faccio un esempio su tutte che non è di poco
conto, considerata anche un po' la nostra realtà, che comunque fa
un tipo di attività economica particolare: molti si sono chiesti
che cosa ne sarà ora della gestione del caso Ilva a fronte di
queste modifiche. Noi abbiamo comunque un'attività intensiva sul
nostro territorio di natura industriale, è bene considerare che
cosa ne sarà di eventuali ricadute. Così come anche, perché tutto
ciò che è
green
non è sempre bello, facile e non siamo
soprattutto in un mondo fatto di gnomi e di fate, perché anche per
quello che riguarda gli impianti di energia rinnovabile: penso
all'idroelettrico, all'eolico, ma penso anche al solare, ovviamente
ci potrebbero essere delle ricadute non di poco conto su quelle che
possono essere valutazioni legate alla tutela ambientale.
Allo stesso momento sull'articolo 41 da parte mia c'è una
preoccupazione maggiore perché, laddove si tutela l'iniziativa
economica, sia essa privata o pubblica, perché voglio ricordarlo,
spesso e volentieri quella che fu l'industria di Stato, ha lasciato
poi ai privati un
badò
[traduzione letterale dal patois: un
fardello] non di poco conto e anche qui penso che noi ne abbiamo un
esempio vicino perché è stata anche oggetto non soltanto di
discussione ma anche di provvedimenti costosi dal punto di vista
bilancistico della nostra Regione, perché spesso e volentieri
qualcuno che ha una visione soprattutto di Sinistra vede
nell'industria privata il nemico, quando in realtà l'industria
pubblica ci ha lasciato delle bonifiche da fare molto più
importanti a volte della stessa industria privata.
Detto questo, è ovvio che una visione più generale e più legata
al nostro territorio da fare non è soltanto legata alla gestione
imprenditoriale o anche alla gestione di quello che riguarda la
tutela di ambiente, biodiversità, ecosistemi e quant'altro, ma
soprattutto quello che potremmo riassumere come il Governo della
montagna; che poi abbia una visione più antropocentrica o più
legata a una tutela dell'ambiente... che questa non abbia
fondamentalismi da una parte e dall'altra, perché altrimenti c'è il
rischio da una parte di bloccare tutto e, dall'altra, di rovinare
tutto, semplifico perché sia molto più chiaro.
Detto questo, l'interpellanza ha la finalità di capire se sia
stato dato mandato agli uffici competenti di valutare eventuali
profili di conflitto o distonia con attuali leggi regionali vigenti
in materia oggetto di competenza del nostro Statuto speciale, in
caso positivo quali siano stati i risultati di tali valutazioni e
cosa comportino in termini di eventuale modifica legislativa o
anche gestionale dell'Amministrazione regionale, perché non
soltanto di leggi si parla ma anche di procedure, in caso negativo
se sia intenzione dar corso a questa valutazione complessiva delle
ricadute che tali modifiche possono comportare sul corpo normativo
valdostano, e qui mi sentirei già di chiedere al Presidente, se è
lui che mi risponderà, eventualmente la disponibilità a trasmettere
queste considerazioni in I Commissione, che penso sia la
Commissione deputata alla valutazione di questa cosa; se allo stato
attuale delle conoscenze e valutazioni in argomento il Governo
regionale intenda dar corso a un'interlocuzione con il Governo
centrale anche per il tramite dei nostri Parlamentari, magari
potrebbe anche aggiungere un
addendum
alla risposta che deve
alla nostra Deputata riguardo a questo aspetto, così almeno non si
perde dei pezzi nella sua azione parlamentare in seno al Governo
romano e in merito alle ricadute che tali modifiche possono avere
sulla nostra realtà, se ovviamente ce ne sono e se le avete
valutate.
Président -
Le président Lavevaz a demandé la parole.
Lavevaz (UV) -
Oggi il collega Aggravi ha deciso di
interrogarmi su dei temi che afferiscono alla sfera costituzionale,
rispondo per quanto è nelle mie modeste competenze; in ambito
costituzionale sono molto tendenti allo zero ma ovviamente sulle
competenze devo rispondere.
A parte le battute, è chiaro che le modifiche degli articoli 9 e
41 della Costituzione hanno creato un dibattito, anche se sono
molto recenti, credo che siano di inizio febbraio, adesso non mi
ricordo la data precisa, non ce l'ho segnato, e anche le possibili
ricadute sull'ordinamento regionale possono non essere banali.
Condivido l'analisi che lei ha fatto riguardo al cambiamento di
paradigma della visione della tutela ambientale in generale, anche
rispetto alle sentenze della Corte costituzionale, che hanno
modificato il
focus
su questo aspetto modificandolo da
quella che era considerata un po' una materia o, come dice lei, un
aspetto che afferisce a questioni antropocentriche, quindi
all'attività umana, l'ha spostata più su un'attenzione di un
aspetto che è costituzionalmente protetto, al di là della modifica
fatta in ultimo in questa proposta, ma di fatto lo era già perché
gli aspetti ambientali e la tutela dell'ambiente erano già comunque
presenti nella Costituzione e anche poi i passaggi, come dicevo
prima, i paletti che sono stati via via inseriti dalla Corte negli
anni hanno dimostrato con i fatti questo tipo di divisione.
La seconda considerazione che invece mi sento di fare è che
anche quest'ultima modifica costituzionale si mette comunque in un
solco: quello della normativa europea degli ultimi anni, in
particolare la Carta dei diritti fondamentali dell'Unione europea
che è del 2000: la cosiddetta "Carta di Nizza" e poi anche il
trattamento sul funzionamento dell'Unione europea del 2007 che si
occupa di sviluppo sostenibile e tutela dell'ambiente. Sono anche
questi due esempi di come la normativa europea abbia già tracciato
in maniera molto chiara quali sono gli spazi di movimento, questo
per dire in linea generale che l'ambiente di fatto già adesso non è
una materia di competenza regionale e che l'assommarsi di tutte
queste norme, che siano quelle comunitarie, quelle statali, le
sentenze della Corte costituzionale hanno progressivamente inserito
questi paletti che hanno una ricaduta sulle Regioni a Statuto
ordinario ma anche sulle Regioni a Statuto speciale, in particolare
su questi aspetti.
L'altra cosa che mi sembra utile sottolineare è che comunque la
Regione Valle d'Aosta ha sempre negli anni legiferato con
l'attenzione dovuta sugli aspetti ambientali consci del fatto che
l'ambiente è senz'altro una se non la nostra risorsa
principale.
"Cosa cambia d'ora in poi" giustamente lei chiede
nell'interpellanza. Sicuramente l'inserimento della tutela
dell'ambiente, della biodiversità, eccetera, tra i principi
fondamentali della Costituzione crea in qualche modo un nuovo
parametro entro il quale le nuove normative, la futura legislazione
dovrà rapportarsi in qualche modo, questo anche nelle nostre
competenze statutarie. Questo non incide però sulla legislazione
vigente, perché questa è una modifica che non è retroattiva, vero è
che ci potrebbero essere in via incidentale dei giudizi di
legittimità che possono essere chiesti anche rispetto alla
normativa preesistente. Su questo, avendo ricaduta in maniera
abbastanza trasversale, non soltanto su una struttura, abbiamo
chiesto alle strutture di iniziare questo tipo di percorso di
verifica e le strutture che saranno chiamate ad analizzare la
legislazione di settore sono diverse e ci sarà questa necessità di
verificare la coerenza con queste modifiche costituzionali. Credo
sia tuttavia oggi difficile definire il perimetro degli eventuali
impatti; credo che molto dipenderà dall'orientamento della
normativa statale che poi ne discenderà, che l'orientamento
giurisprudenziale darà a queste iniziative e quindi poi tutto
quello che ne deriverà probabilmente a livello statale e poi, di
conseguenza, anche nelle nostre considerazioni. Al momento è
difficile dire molto di più per quanto mi riguarda.
Président -
La parole au collègue Aggravi pour la
réplique.
Aggravi (LEGA VDA) -
Guardi, Presidente, non era mia
intenzione, mi sono appassionato sui due temi: su uno però mi avete
obbligato voi ad appassionarmene l'altra volta con il comunicato
stampa, e questo invece forse arriva un po' in fretta, però un po'
troppo in un momento un po' prematuro però è meglio parlarne,
perché io penso soprattutto sulle materie che ho citato prima e che
sono oggetto del rimando dell'articolo 3 alle nostre competenze è
bene che qualche valutazione venga fatta e sono ben contento che
una verifica comunque necessariamente trasversale dovrà essere
fatta, ma soprattutto sulla parte se vogliamo più di governo
dell'ambiente e dell'agricoltura è bene che si consideri
questo.
Io mi sono dimenticato nella presentazione di aggiungere un
tassello in più e dare un'importanza in più anche a questa materia,
considerando anche che lei oggi ricopre l'
interim
dell'ambiente, quindi stiamo anche discutendo del piano dei
rifiuti, forse vale anche la pena eventualmente di capire se ci
possono essere delle ricadute soprattutto per quello che riguarda
l'articolo 9, perché magari possiamo anche trovare degli appigli
utili per una volta piuttosto che avere delle limitazioni.
È poi singolare vedere, come lei giustamente citava anche la
Carta di Nizza, l'Italia ma anche, ad esempio, la Francia si siano
prodigate in grandi riforme e in grandi frasi altisonanti parlando
anche di future generazioni e poi cito l'articolo 21 della
Costituzione dei Paesi Bassi, che spesso e volentieri ci bacchetta
su qualsiasi cosa, che dice: "i poteri pubblici provvedono a
tutelare l'abitabilità del paese e a proteggere e a migliorarne
l'ambiente". Io penso che per una volta forse potremmo renderci
conto e imparare di più che le norme rigide, come dicono i
giuristi, devono essere comprensibili e più serafiche rispetto a
quelle poi sottostanti.
Detto questo, l'invito che le farei e che farei a tutto il
Governo è che, laddove ci fossero delle analisi o delle
problematiche che riguardano la materia o che dovessero emergere a
fronte di questa valutazione trasversale, le Commissioni competenti
ne vengano informate.
In ultimo, chiudo e rilancio, inviterei le strutture soprattutto
dell'ambiente e chi si occupa del piano dei rifiuti eventualmente a
valutare, soprattutto per quello che riguarda le discariche non che
si occupano del ciclo dei rifiuti urbani ma le altre, magari a
valutare eventuali ricadute che ci sono perché non si sa mai che
magari dietro a una piccola modifica si possa nascondere un grosso
problema o una grande opportunità.
Presidente -
Credo che alle ore 13:00 possiamo sospendere
i lavori. Riprenderemo alle ore 15:00.
---
La seduta termina alle ore 13:00.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK