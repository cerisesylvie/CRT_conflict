Consiglio Regionale della Valle d'Aosta - Oggetto del Consiglio n. 1877 del 15 febbraio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1877 del 15 febbraio 1991 - Resoconto
OGGETTO N. 1877/IX - Disegno di legge: "Promozione di una
fondazione per la formazione professionale turistica".
Presidente: Il Vicepresidente Bich ha chiesto la parola per
illustrare il disegno di legge n. 242, iscritto al punto 44
dell’ordine del giorno; ne ha facoltà.
Bich (PSI):
Signor Presidente, egregi Consiglieri, il
disegno di legge n. 242, ha per finalità il riordino di una delle
principali attività di supporto allo sviluppo turistico della
nostra Regione, la qualificazione del personale addetto al settore
ricettivo (alberghi, ristoranti, esercizi pubblici, eccetera).
In questo caso si tratta sostanzialmente di costituire un ente
autonomo, con proprio ordinamento, avente capacità di iniziativa e
di coordinamento nella delicata fase della formazione del personale
addetto ai servizi turistici a tutti i livelli e per ogni
specializzazione, nonché il personale, da riqualificare,
proveniente da altre attività produttive.
Sul piano pratico, uno dei fini principali della legge n. 242 è
quello di sganciare il funzionamento della scuola alberghiera
regionale, con sede a Châtillon, dalla dipendenza rigidamente
burocratica ed istituzionale dell’Assessorato al
Turismo, Urbanistica e Beni culturali, affidandola ad una gestione
autonoma più flessibile ed improntata a criteri economici ed
imprenditoriali. In quell’ambito possono associarsi
l’iniziativa dell’ente pubblico
regionale e le espressioni più specifiche del settore con le
associazioni di categoria, ed altre organizzazioni private in
seguito meglio individuabili.
Il risultato dovrebbe essere quello di ottenere
un’organizzazione molto più versatile e adatta alla
domanda in evoluzione qualitativa, del comparto
turistico-alberghiero in Valle d’Aosta.
Ad avviso dello scrivente, andrebbe affrontata meglio la
specifica problematica concernente le dotazioni organiche del
personale della fondazione, in relazione a quelle esistenti.
L’attuale struttura non dispone infatti di un
proprio organico fisso e di ruolo.
E’ quindi da modificare il concetto, come
successivamente è stato modificato, di procedere ad assunzioni
stagionali, poiché, così facendo in omaggio alla citata
flessibilità, si perdono i collaboratori più validi e qualificati.
E’ quindi opinione dello scrivente che questa
istituzione debba fondare i proprio organici suddividendoli in:
a) personale direttivo, amministrativo, istruttori-docenti,
addetti alla manutenzione e custodia dello stabile;
b) docenti, con limitato impegno orario, da assumere con le più
diverse forme contrattuali.
Questi due aspetti sono stati recepiti in un emendamento,
discusso dalla Commissione ed accettato
all’unanimità.
Resta ancora in piedi il problema del riassorbimento del
personale non di ruolo ed avventizio che attualmente opera
all’interno della struttura.
In conclusione, si ritiene che il disegno di legge n. 242
modernizzi il segmento della professionalizzazione degli addetti al
comparto turistico. Ad avviso dello scrivente, va comunque fatto
rilevare quanto lo strumento della fondazione sia meno efficace
della creazione di un ente economico di gestione, come una società
per azioni, che senz’altro avrebbe accolto in modo
più confacente quel ramo di iniziativa privata che si intende
intrecciare al capitale pubblico.
Questo è il contenuto della relazione, che chiede al Consiglio
di esprimersi favorevolmente nei confronti del disegno di legge n.
242.
Presidente:
Ha chiesto la parola il Consigliere Ricco; ne
ha facoltà.
Ricco (DC):
Dopo la chiarissima relazione del collega
Bich, mi rimane ben poco da aggiungere, anche se mi corre
ugualmente l’obbligo di riassumere la mia breve
relazione.
Come già sapete, il turismo, per la nostra Valle, riveste un
ruolo di primissima importanza ed è un settore trainante. Pertanto,
se non vogliamo essere superati o schiacciati dalla concorrenza,
abbiamo il dovere di tendere non solo ad un miglioramento
quantitativo, ma soprattutto ad un miglioramento qualitativo delle
infrastrutture e della nostra organizzazione turistica.
Per raggiungere tale sviluppo qualitativo, si ravvisa la
necessità di perseguire una sufficiente politica di formazione,
impiegando necessarie risorse, realizzando strutture migliori e
coinvolgendo le categorie di operatori turistici.
Finora, in questo settore, la Regione, utilizzando dei fondi
Cee, ha organizzato dei corsi alberghieri che avevano una durata
annuale ed erano destinati a giovani in possesso della terza media.
Con questi corsi si sono ottenuti buoni risultati, per quanto
riguarda la qualificazione dell’offerta turistica
valdostana.
Considerato, come dicevo, che il settore turistico è in costante
evoluzione e tende sempre al meglio, si ritiene che i suddetti
corsi non siano più sufficienti, nella loro attuale impostazione, a
soddisfare le esigenze del settore.
Si ritiene che manchi una solida struttura permanente, capace di
gestire in modo elastico e continuo programmi di formazione, non
ristretti al solo settore alberghiero o alla sola categoria dei
giovani alla ricerca del primo impiego.
Con il presente disegno di legge n. 242, d’intesa
con le forze economiche e sociali, si intende promuovere
l’istituzione di un ente di diritto privato,
denominato "Fondazione per la formazione professionale turistica",
ed affidare a tale fondazione il compito di organizzare e gestire
scuole e corsi di formazione e riqualificazione per operatori e
lavoratori dei diversi settori del turismo.
Presidente:
Ha chiesto la parola il Consigliere Faval; ne
ha facoltà.
Faval (UV):
J’ai seulement une petite
question à poser à l’Assesseur, puisque sur cet
argument, on avait déjà longuement discuté tant en commission
qu’à l’occasion de la discussion en
Conseil régional, quand on a renvoyé la votation du projet de loi.
J’ajoute, avant de poser la question, que nous
voudrions vraiment que cette nouvelle organisation du secteur du
tourisme puisse représenter, de la part de
l’administration régionale, la capacité de donner
toutes les réponses nécessaires aux différentes activités du
secteur, et surtout d’avoir la capacité et la
volonté d’utiliser au mieux et de façon agile et
flexible, cette structure, qui est représentée fondamentalement par
l’école hôtelière de Châtillon et de ne pas
s’arrêter au secteur hôtelier, mais
d’élargir les possibilités
d’intervention dans un tas d’autres
secteurs. J’en cite quelques-uns, par exemple, les
cours pour les moniteurs de ski. La partie théorique qui doit être
un peu plus soignée, comme l’apprentissage des
langues, pourrait être gérée et réalisée directement à
l’intérieur de cette structure. La même chose vaut
pour les guides de haute montagne et je m’arrête là
parce qu’il y a de nouvelles professions et de
nouveaux profes-sionnalismes, qu’il faut pouvoir
soigner à l’intérieur de cette activité.
Donc, je voudrais vraiment que le Conseil régional puisse lire
ce projet de loi dans ce sens, le plus large possible et avec la
flexibilité nécessaire pour réaliser le tout.
Je voudrais quand même demander à l’Assesseur, en
ce qui concerne la lettre g) de l’article 2,
c’est-à-dire la partie qui concerne le personnel
actuellement en service, s’il a pu régler et
vérifier la question avec les syndicats; chose que nous avions
demandée à l’occasion de la discussion et
illustration de l’argument en commission, ainsi
qu’à l’occasion de la discussion en
Conseil régional, parce qu’il s’avère
évident que, après une série d’années de travail,
des situations même une peu différentes les unes des autres, se
sont créées par rapport aux dépendants qui travaillent à
l’intérieur de la structure actuelle.
Presidente:
Ha chiesto la parola
l’Assessore al Turismo, Urbanistica e Beni
culturali, Pascale; ne ha facoltà.
Pascale (PSI):
Credo che uno degli obiettivi di questa
legge sia proprio quello illustrato dal Consigliere Faval: creare
una struttura agile e snella, non vincolata
dall’apparato burocratico, che estenda la sua
attività in tutti i settori del turismo. Mi pare che questo sia
anche detto chiaramente nella lettera a)
dell’articolo 2, dove si precisa che
l’attività di formazione e riqualificazione
professionale della fondazione, deve estendersi ai diversi settori
del turismo.
Sarà poi compito di questa organizzazione, che avrà una sua
autonomia, strutturarsi ed organizzarsi in modo da rispondere alle
esigenze dell’offerta turistica del nostro
mercato.
Per quanto riguarda il problema del personale, ricordo che si
era trovata questa formula, perché, a detta degli uffici,
consentiva di superare eventuali obiezioni della Commissione di
Coordinamento. Qui si parla di "priorità", ma nei contatti
informali con i sindacati, avevo comunque dato assicurazione, come
l’avevo già data allo stesso personale, che il
problema del personale sarebbe stato preso in seria considerazione.
Del resto, tale assicurazione l’avevo già dichiarata
allo stesso personale a settembre, quando minacciava di non aprire
più i corsi a causa di quella situazione precaria in cui si
trascinava da anni. Ebbene, noi vogliamo porre rimedio a questa
situazione.
Presidente:
Ha chiesto la parola il Consigliere Faval; ne
ha facoltà.
Faval (UV):
D’accord. Il est quand même
important que le Conseil régional puisse donner les indications aux
organes, qui vont être nommés par la suite à la votation de ce
projet de loi et qui devront gérer directement la situation. Il est
important que le Conseil régional prenne des engagements très
sérieux, précis, envers les employés de l’école
hôtelière, de façon à obtenir que ces personnes, dans le cas où
elles désirent continuer à travailler à l’intérieur
de cette structure, puissent trouver leur place.
On ne peut pas se permettre, comme responsa-bilité envers ces
gens-là, de laisser que ce soit ensuite le Conseil
d’administration ou le conseil de direction, parce
que ici on ne spécifie pas exacte-ment, on parle généralement
d’un organe qui devra s’adonner...
ici il faut que le Conseil régional se donne un engagement très
précis, par rapport à l’utilisation dans la future
structure des employés, actuellement embauchés auprès de
l’école hôtelière.
Dans ce sens nous aimerions avoir des assurances de la part de
l’Assesseur.
Presidente:
Ha chiesto la parola il Consigliere Viérin;
ne ha facoltà.
Viérin (UV):
Encore sur le problème du personnel. Je veux
demander à l’Assesseur une précision, afin
d’éviter une prise de position des organisations
syndicales, à l’instant celle de effectuée après
l’approbation de la loi sur
l’éva-luation des effets sur
l’environnement des différents ouvrages publics. Je
crois que, à part le problème de nature politico-syndicale du
personnel déjà en service à l’école hôtelière de
Châtillon, il y a également et à ce sujet,
j’aimerais avoir des précisions de la part de
l’Assesseur, la nécessité de respecter les
procédures établies par la loi numéro 63, de 1989. Cette loi impose
une négociation obligatoire et non pas discrétionnelle, entre
l’administration régionale et les organisations
syndicales sur tous les thèmes concernant les effectifs, les
bureaux et personnel.
C’est à cet égard, que je demande si cette
confrontation a eu lieu afin d’éviter de nouvelles
prises de position, des organisations syndicales qui pourraient, et
c’est là le souci principal avoir des conséquences
sur les décisions du président de la commission de
coordination.
Presidente:
Ha chiesto la parola
l’Assessore al Turismo, Urbanistica e Beni
culturali, Pascale; ne ha facoltà.
Pascale (PSI):
Non mi pare che in questo caso si possa
applicare l’accordo tra Regione e sindacati, perché
non si tratta di un organo regionale: noi creiamo una struttura
autonoma, nella quale è presente la Regione, ma nella quale saranno
certamente presenti anche privati ed associazioni o società
private.
A me pare che nella legge vi sia una duplice garanzia per il
personale: la prima è ravvisabile nella circostanza, che nel
consiglio di amministrazione che guiderà la fondazione, ci sarà
comunque una maggioranza designata dal Consiglio regionale, quindi
dalla parte politica, alla quale faremo presente
l’esigenza scaturita dal Consiglio; la seconda è
ravvisabile nella dizione "priorità" riferita al personale
esistente, salvo rinuncia dello stesso. Gli uffici mi hanno detto
che oltre non si sarebbe potuti andare, anche perché la fondazione,
che non è un ufficio regionale, è una struttura autonoma, alla
quale, sia pure formalmente, dobbiamo garantire
l’autonomia.
Presidente:
Ha chiesto la parola il Consigliere Viérin;
ne ha facoltà.
Viérin (UV):
Je n’ai pas compris la
logique du raisonnement fait par l’Assesseur. Il
suffit de créer un autre organe de nature privée pour dépasser la
loi 63/89. Même si le personnel qui aujourd’hui
exerce ses fonctions au sein de l’administration
régionale pose totalement sans cet organe. Le tout me semble un peu
contradictoire. Il est vrai que nous ne mettons pas en discussion
la nature future de cet organe, mais vu que actuellement ce
personnel est un personnel régional, à mon sens il devrait y
avoir...
(...Interruption...)
...Oui, qui est payé par l’administration
régionale. L’école hôtelière de Châtillon qui est-ce
qui la paye?.
(...Interruption...)
...en tout cas nous vérifierons la portée du problème.
Presidente:
Se i Consiglieri relatori non intendono
replicare, passiamo all’esame
dell’articolato.
Do lettura dell’articolo 1.
Articolo 1
1. Al fine di favorire lo sviluppo ed il miglioramento
qualitativo delle attività turistiche in Valle
d’Aosta, la Regione promuove, in accordo con le
forze economiche e sociali, la costituzione, ai sensi degli
articoli 12 e 14 del Codice Civile, di una Fondazione, che assuma
il compito di organizzare e gestire scuole e corsi di formazione e
riqualificazione per operatori e lavoratori dei diversi settori del
turismo.
Presidente:
Se nessuno chiede la parola, pongo in
votazione l’articolo 1 testé letto.
Esito della fondazione:
Presenti, votanti e favorevoli: 28
Il Consiglio approva all’unanimità
Presidente:
Do lettura dell’articolo
2.
Articolo 2
1. La Giunta regionale è autorizzata ad assumere gli accordi ed
a compiere gli atti necessari per la costituzione della Fondazione
di cui all’articolo 1, a condizione che
l’atto costitutivo e lo Statuto siano conformi ai
seguenti requisiti:
a) scopo della Fondazione dovrà essere lo svolgimento, in Valle
d’Aosta, di attività di formazione e
riqualificazione professionale nei diversi settori del turismo;
b) l’attività formativa non dovrà essere limitata
alla sola prima qualificazione, ma dovrà estendersi a specifici
corsi di secondo livello, anche a carattere non ricorrente; dovrà
inoltre essere perseguito, ove possibile,
l’abbinamento dell’attività formativa
ad iniziative di ricerca applicata e di assistenza tecnica alle
unità produttive dei diversi settori del turismo;
c) la Fondazione dovrà avere durata non inferiore a 30 anni, a
partire dalla data dell’atto costitutivo;
d) la Fondazione dovrà essere amministrata da un organo, formato
da componenti designati dalla Regione e dagli altri soci fondatori;
i componenti di designazione regionale dovranno essere in numero
non inferiore alla metà del totale;
e) dovrà essere previsto un organo collegiale con compiti di
revisione e controllo sull’amministrazione della
Fondazione, di cui faccia parte almeno un componente designato
dalla Regione, scelto tra gli iscritti all’albo dei
revisori ufficiali dei conti;
f) la nomina dei componenti di designazione regionale, facenti
parte dell’organo di amministrazione e di quello di
revisione, dovrà avvenire con delibera del Consiglio regionale;
g) la Fondazione dovrà dotarsi di una struttura a carattere
permanente per quanto concerne gli aspetti didattico-organizzativi
(fabbricati, attrezzature, personale direttivo ed amministrativo) e
con carattere di flessibilità per quanto attiene ai docenti da
impiegare e alle attività da svolgere; a tale proposito, ogni
possibile priorità dovrà essere data al personale già utilizzato
nell’ambito dei corsi di addestramento alberghiero
finora organizzato dalla Regione;
h) il patrimonio iniziale della Fondazione dovrà essere
costituito, oltre che dai conferimenti della Regione previsti
dall’articolo 3, dai conferimenti degli altri soci
fondatori;
i) l’attività della Fondazione dovrà essere
finanziata dai contributi regionali di cui
all’articolo 4, dai contributi degli altri soci
fondatori e da altri eventuali contributi o liberalità di enti
pubblici o di privati; potrà inoltre prevedersi il versamento di
quote di iscrizione e di partecipazione da parte degli allievi; gli
eventuali avanzi di gestione dovranno essere impiegati
esclusivamente per l’attività della Fondazione o per
l’incremento del patrimonio della stessa;
l) dovrà essere previsto che l’organo di
amministrazione della Fondazione, approvi e trasmetta, ogni anno,
una relazione al Consiglio regionale in cui si illustrino
l’attività svolta e i risultati conseguiti;
m) in caso di estinzione, per qualsiasi causa, della Fondazione,
dovrà essere previsto che sia devoluta alla Regione la parte di
patrimonio netto derivante da conferimenti della Regione medesima o
da acquisti effettuati, utilizzando in misura pari o superiore al
50 per cento finanziamenti regionali.
Presidente:
All’articolo 2 vi sono due
emendamenti.
Do lettura dell’emendamento proposto dalla IV
Commissione consiliare permanente.
Emendamento
Articolo 2
- La lettera b) del 1° comma è così sostituita:
"b) l’attività formativa si articolerà in corsi
di diverso livello anche a carattere non ricorrente; dovrà inoltre
essere perseguito, ove possibile, l’abbinamento
dell’attività formativa ad iniziative di ricerca
applicata e di assistenza tecnica alle unità produttive dei diversi
settori del turismo;".
- Alla lettera g) del 1° comma le parole "personale direttivo ed
amministrativo" sono sostituite dalle parole "personale direttivo,
amministrativo ed esecutivo".
Presidente:
Do lettura dell’emendamento
proposto dalla V Commissione consiliare permanente.
Emendamento
- All’articolo 2, lettera f), dopo le parole
"Consiglio regionale" togliere il punto e virgola e aggiungere le
parole "con voto che garantisca la presenza della minoranza;".
Presidente:
Se non ci sono obiezioni, pongo in votazione
congiunta tutti gli emendamenti testé letti.
Esito della votazione:
Presenti, votanti e favorevoli: 28
Il Consiglio approva all’unanimità.
Presidente:
Do lettura dell’articolo 2
emendato.
Articolo 2
1. La Giunta regionale è autorizzata ad assumere gli accordi ed
a compiere gli atti necessari per la costituzione della Fondazione
di cui all’articolo 1, a condizione che
l’atto costitutivo e lo Statuto siano conformi ai
seguenti requisiti:
a) scopo della Fondazione dovrà essere lo svolgimento, in Valle
d’Aosta, di attività di formazione e
riqualificazione professionale nei diversi settori del turismo;
b) l’attività formativa si articolerà in corsi di
diverso livello anche a carattere non ricorrente; dovrà inoltre
essere perseguito, ove possibile, l’abbinamento
dell’attività formativa ad iniziative di ricerca
applicata e di assistenza tecnica alle unità produttive dei diversi
settori del turismo;
c) la Fondazione dovrà avere durata non inferiore a 30 anni, a
partire dalla data dell’atto costitutivo;
d) la Fondazione dovrà essere amministrata da un organo, formato
da componenti designati dalla Regione e dagli altri soci fondatori;
i componenti di designazione regionale dovranno essere in numero
non inferiore alla metà del totale;
e) dovrà essere previsto un organo collegiale con compiti di
revisione e controllo sull’amministrazione della
Fondazione, di cui faccia parte almeno un componente designato
dalla Regione, scelto tra gli iscritti all’albo dei
revisori ufficiali dei conti;
f) la nomina dei componenti di designazione regionale, facenti
parte dell’organo di amministrazione e di quello di
revisione, dovrà avvenire con delibera del Consiglio regionale, con
voto che garantisca la presenza della minoranza;
g) la Fondazione dovrà dotarsi di una struttura a carattere
permanente per quanto concerne gli aspetti didattico-organizzativi
(fabbricati, attrezzature, personale direttivo, amministrativo ed
esecutivo) e con carattere di flessibilità per quanto attiene ai
docenti da impiegare e alle attività da svolgere; a tale proposito
ogni possibile priorità dovrà essere data al personale già
utilizzato nell’ambito dei corsi di addestramento
alberghiero finora organizzato dalla Regione;
h) il patrimonio iniziale della Fondazione dovrà essere
costituito, oltre che dai conferimenti della Regione previsti
dall’articolo 3, dai conferimenti degli altri soci
fondatori;
i) l’attività della Fondazione dovrà essere
finanziata dai contributi regionali di cui
all’articolo 4, dai contributi degli altri soci
fondatori e da altri eventuali contributi o liberalità di enti
pubblici o di privati; potrà inoltre prevedersi il versamento di
quote di iscrizione e di partecipazione da parte degli allievi; gli
eventuali avanzi di gestione dovranno essere impiegati
esclusivamente per l’attività della Fondazione o per
l’incremento del patrimonio della stessa;
l) dovrà essere previsto che l’organo di
amministrazione della Fondazione approvi e trasmetta, ogni anno,
una relazione al Consiglio regionale in cui si illustrino
l’attività svolta e i risultati conseguiti;
m) in caso di estinzione, per qualsiasi causa, della Fondazione,
dovrà essere previsto che sia devoluta alla Regione la parte di
patrimonio netto derivante da conferimenti della Regione medesima o
da acquisti effettuati, utilizzando in misura pari o superiore al
50 per cento finanziamenti regionali.
Presidente:
Se nessuno chiede la parola, pongo in
votazione l’articolo 2 emendato testé letto.
Esito della votazione:
Presenti, votanti e favorevoli: 28
Il Consiglio approva all’unanimità
Presidente:
Do lettura dell’articolo
3.
Articolo 3
1. La Regione concorre alla formazione del patrimonio iniziale
della Fondazione di cui all’articolo 1
attraverso:
a) il conferimento in comodato, per la durata della Fondazione,
degli immobili attualmente destinati a sede dei corsi alberghieri
regionali, in Comune di Châtillon, con tutte le relative pertinenze
ed arredi;
b) l’assegnazione di una somma capitale di lire
100 milioni.
Presidente:
Se nessuno chiede la parola, pongo in
votazione l’articolo 3 testé letto.
Esito della votazione:
Presenti, votanti e favorevoli: 28
Il Consiglio approva all’unanimità
Presidente:
Do lettura dell’articolo
4.
Articolo 4
1. La Regione eroga, a favore della Fondazione di cui
all’articolo 1, un contributo annuo, a titolo di
concorso per il finanziamento delle attività della Fondazione
medesima.
2. La Fondazione potrà fruire inoltre dei contributi per
attività e per investimenti, disciplinati dalle vigenti leggi
regionali, alle stesse condizioni previste per gli enti
pubblici.
3. Assegnazioni straordinarie per scopi determinati, potranno
essere disposte con successive leggi regionali.
Presidente:
Se nessuno chiede la parola, pongo in
votazione l’articolo 4 testé letto.
Esito della votazione:
Presenti, votanti e favorevoli: 28
Il Consiglio approva all’unanimità
Presidente:
Do lettura dell’articolo
5.
Articolo 5
1. La costituzione del comodato sugli immobili, di cui alla
lettera a) dell’articolo 3, e
l’erogazione della somma di cui alla lettera b)
dello stesso articolo, avverranno in concomitanza con il compimento
delle formalità di costituzione della Fondazione.
Presidente:
Se nessuno chiede la parola, pongo in
votazione l’articolo 5 testé letto.
Esito della votazione:
Presenti, votanti e favorevoli: 28
Il Consiglio approva all’unanimità
Presidente:
Do lettura dell’articolo
6.
Articolo 6
Gli oneri tributari e le spese inerenti alla costituzione della
Fondazione ed ai conferimenti dei soci fondatori, diretti a
formarne il patrimonio iniziale, sono assunti a totale carico della
Regione.
Presidente:
Se nessuno chiede la parola, pongo in
votazione l’articolo 6 testé letto.
Esito della votazione:
Presenti, votanti e favorevoli: 28
Il Consiglio approva all’unanimità
Presidente:
Do lettura dell’articolo 7
Articolo 7
1. L’onere derivante dalla applicazione di quanto
disposto dall’articolo 3 lettera. b) della presente
legge, stabilito in lire 100 milioni, graverà
sull’istituendo capitolo 37225 "Contributo per la
dotazione della Fondazione per la formazione professionale
turistica" del bilancio di previsione della Regione per
l’anno 1990.
2. Il contributo di cui all’articolo 4 comma 1
della presente legge, stabilito in lire 50 milioni per il 1990,
graverà sull’istituendo capitolo 37230 "Contributo
per il funzionamento della Fondazione per la formazione
professionale turistica" del bilancio di previsione della Regione
per il 1990 e sui corrispondenti capitoli dei futuri bilanci.
3. Alla copertura degli oneri di cui ai commi 1 e 2, afferenti
all’esercizio finanziario 1990, si provvede mediante
iscrizione di una maggiore entrata di lire 150 milioni a valere sul
capitale 1300 "quote fisse di ripartizione sul gettito
dell’Iva di cui all’articolo 3
lettera. A della legge 26 novembre 19481 n. 690" del bilancio di
previsione della Regione per l’anno 1990.
4. A decorrere dall’anno 1991,
l’onere di cui all’articolo 4 comma 1
della presente legge, viene determinato, ai sensi
dell’articolo 15, comma 1 della legge regionale 27
dicembre 1989, n. 90 (Norme in materia di bilancio e di contabilità
generale della Regione autonoma Valle d’Aosta), con
la legge di bilancio.
5. Alla copertura dell’onere di lire 500 milioni
per l’anno 1991, ai sensi
dell’articolo 14, comma 3, della legge regionale
90/89, si provvede mediante utilizzo per pari somma delle risorse
disponibili iscritte al programma 3.2. "altri oneri non
ripartibili" del bilancio pluriennale 1990/1992.
Presidente:
Do lettura dell’emendamento
sostitutivo dell’articolo 7, proposto dalla II
Commissione consiliare permanente.
Emendamento
L’articolo 7 è sostituito nel seguente modo:
Articolo 7
1. Per l’applicazione di quanto disposto
dall’articolo 3 lettera b) è autorizzata per
l’esercizio 1991, la spesa di lire 100 milioni, che
graverà sull’istituendo capitolo 64329 avente la
seguente descrizione: "Contributo per la dotazione della Fondazione
per la formazione professionale e turistica".
Per la corresponsione del contributo di cui
all’articolo 4 comma 1° è autorizzata, per
l’esercizio 1991, la spesa di lire 400 milioni, che
graverà sull’istituendo capitolo 64330 avente la
seguente descrizione: "Contributo per il funzionamento della
Fondazione per la formazione professionale e turistica".
3. Alla copertura degli oneri di cui ai commi 1 e 2 si provvede
mediante utilizzo dello stanziamento di lire 500.milioni, iscritto
al cap. 67030 "Fondo globale per il finanziamento di spese di
investimento", a valere sull’apposito accantonamento
previsto all’allegato n. 8 al bilancio per
l’anno in corso (Area di intervento settoriale -
Settore della politica sociale. E 1.9.).
4. A decorrere dall’anno 1991 gli oneri di cui
all’articolo 3, lettera b), e articolo 4, comma 1,
vengono determinati, ai sensi dell’articolo 15,
comma 1, della legge regionale 27 dicembre 1989, n. 90 (Norme in
materia di bilancio e di contabilità generale della Regione
autonoma Valle d’Aosta), con legge di bilancio.
Presidente:
Se nessuno chiede la parola, pongo in
votazione l’emendamento sostitutivo testé letto.
Esito della votazione:
Presenti, votanti e favorevoli: 30
Il Consiglio approva all’unanimità
Presidente:
Do lettura dell’articolo 8
Articolo 8
1. Al bilancio di previsione della Regione per
l’anno 1990, sono apportate le seguenti
variazioni:
Parte entrata
in aumento
cap. 1300 "Quote fisse di ripartizione sul gettito
dell’Iva di cui all’articolo 3
lettera. A della legge 26 novembre 1981 n. 690"
lire 150 milioni
Parte spesa
in aumento
Programma regionale 2.2.2.12."Interventi promozionali per il
turismo"
Codificazione 2.1.2.4.2.3.10.24.09.
Cap. 37225 (di nuova istituzione) "Contributo per la dotazione
della Fondazione per la formazione professionale turistica"
legge regionale n. articolo 3 lettera. B
lire 100 milioni
Programma regionale 2.2.2.12. "Interventi promozionali per il
turismo"
Codificazione: 1.1.1.6.2.2.10.24.09
Cap. 37230 (di nuova istituzione) "Contributo per il
funzionamento della Fondazione per la formazione professionale
turistica"
legge regionale n. articolo 4 comma 1
lire 50 milioni
Presidente: Do lettura di un emendamento sostitutivo
dell’articolo 8, proposto dalla II Commissione
consiliare permanente.
Emendamento
l’articolo 8 è sostituito nel seguente modo:
Articolo 8
1. Alla parte spesa del bilancio di previsione della Regione per
l’anno 1991 sono apportate, in termini di competenza
e di cassa, le seguenti variazioni:
In diminuzione
cap. 67030 "Fondo globale per il finanziamento di spese di
investimento"
Lire 500 milioni
In aumento
Programma regionale: 2.2.2.12. "Interventi promozionali per il
turismo"
Codificazione: 2.1.2.4.2.3.10.24.09.
Cap. 64329 "Contributo per la dotazione della Fondazione per la
formazione professionale e turistica"
legge regionale n.
lire 100 milioni
Programma regionale: 2.2.2.12. "Interventi promozionali per il
Turismo"
Codificazione 2.1.1.6.2.2.10.24.09.
Cap. 64330 "Contributo per il funzionamento della Fondazione per
la formazione professionale turistica"
legge regionale n.
lire 400 milioni
Totale in aumento lire 500 milioni
Presidente:
Se nessuno chiede la parola, pongo in
votazione l’emendamento sostitutivo testé letto.
Esito della votazione:
Presenti, votanti e favorevoli: 30
Il Consiglio approva all’unanimità
Presidente:
Do lettura dell’articolo 9
Articolo 9
1. La presente legge è dichiarata urgente ai sensi del terzo
comma dell’articolo 31 dello Statuto Speciale ed
entrerà in vigore il giorno successivo a quello della sua
pubblicazione nel Bollettino Ufficiale della Regione.
Presidente:
Se nessuno chiede la parola, pongo in
votazione l’articolo 9 testé letto.
Esito della votazione:
Presenti, votanti e favorevoli: 30
Il Consiglio approva all’unanimità
Presidente:
Se non ci sono dichiarazioni di voto, il
Consiglio è chiamato a pronunciarsi sul complesso della legge.
Esito della votazione:
Presenti, votanti e favorevoli: 31
Il Consiglio approva all’unanimità
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK