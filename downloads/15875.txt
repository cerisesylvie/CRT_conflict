Consiglio Regionale della Valle d'Aosta - Oggetto del Consiglio n. 2192 del 23 ottobre 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 2192 del 23 ottobre 1996 - Resoconto
SEDUTA POMERIDIANA DEL 23 OTTOBRE 1996
OGGETTO N. 2192/X Ratifica di deliberazioni adottate dalla
Giunta regionale in via d'urgenza.
Oggetto n. 3734 in data 30 agosto 1996: Approvazione di una
seconda perizia di variante tecnica e suppletiva, e di nuovo prezzo
dei lavori di potenziamento dell'acquedotto comunale, nuova
adduzione da una sorgente nei pressi dell'Alpe Praz-Oursy, in
Comune di Champdepraz (I lotto). Approvazione ed impegno di
spesa.
Presidente É aperta la discussione generale. Qualcuno chiede la
parola? Se nessuno chiede la parola, pongo in votazione la ratifica
della deliberazione in oggetto:
Presenti: 32
Votanti e favorevoli: 30
Astenuti: 2 (Collé e Marguerettaz)
Il Consiglio approva
Oggetto n. 3838 in data 6 settembre 1996: Abrogazione della
deliberazione di Consiglio n. 1732/X in data 20 dicembre 1995 ed
approvazione del progetto aggiornato e dell'appalto mediante asta
pubblica dei lavori urgenti di costruzione di tutte le opere e
provviste occorrenti all'insediamento della Società O.R.E. &
L., nello stabilimento ex Conner, in Comune di
Pont-Saint-Martin.
Presidente Ha chiesto la parola il Consigliere Linty.
Linty (LNPIAP) Per chiedere una cosa e dirne un'altra; chiedere
intanto una spiegazione di questo atto, per sapere quali sono le
motivazioni, e poi per porre l'ennesima riflessione a quest'assise
in merito alla cosiddetta "centralità e sovranità del Consiglio
regionale", perché la Giunta regionale - si dice nella delibera -
preso atto, richiamato, visto, ritenuto, delibera di abrogare i
punti 1, 2, 4, 5, 6 della deliberazione di Consiglio n.... in
data... e i punti 1, 2, 4, 5, 6 della deliberazione vogliono dire
tutta la deliberazione.
Siccome non è la prima volta che si sente parlare di ruolo del
Legislativo e di ruolo dell'Esecutivo, a questo punto mi chiedo a
cosa serva il Consiglio, se la Giunta abroga una sua deliberazione
e poi la sottopone a ratifica. Cioè prima la Giunta abroga la
delibera del Consiglio - ritengo che ci siano dei motivi di
urgenza, non lo so - poi chiede al Consiglio di ratificare
l'abrogazione. Visto che la pratica al mese di dicembre '95 era
passata per le commissioni con l'iter normale, oltre a chiedere le
motivazioni di questo atto, ci tenevo anche a rimarcare questa
situazione anomala che spero sia debitamente giustificata.
Presidente Ha chiesto la parola il Consigliere Tibaldi.
Tibaldi (Ind) Per chiedere alcune delucidazioni su questa
delibera. Qui si parla di abrogazione di una deliberazione del
Consiglio concernente lavori urgenti che avrebbero dovuti essere
fatti nello stabilimento ex Conner a favore della società ORE &
L. Nelle premesse della delibera si fa riferimento ad un'altra
delibera di Giunta del 28 marzo, con la quale si finanziava la
spesa per lavori urgenti di costruzione di tutte le opere e
provviste occorrenti all'insediamento di questa società.
Vorrei sapere se questo finanziamento di spesa è stato
liquidato, se l'ente Regione ha speso dei soldi oppure no, perché
dall'impostazione letterale non mi sembra molto chiaro. Vorrei
inoltre sapere se questi lavori, effettuati immagino in parte nei
locali dello stabilimento ex Conner, sono stati fatti e se sono
utilizzabili dalla società Zincocelere.
Presidente Se nessuno chiede la parola, dichiaro chiusa la
discussione generale.
Ha chiesto la parola l'Assessore ai lavori pubblici,
Lavoyer.
Lavoyer (ADP-PRI-Ind) Le motivazioni che stanno alla base
dell'approvazione di questa delibera sono semplicissime. Avevamo
approvato un appalto per l'insediamento di questa società nello
stabilimento ex Conner, quando abbiamo approvato l'appalto c'era
ancora in vita la Conner, successivamente c'è stata la chiusura
dell'attività da parte di quest'ultima e l'insediamento della
Zincocelere; la convenzione prevede che comunque la Regione debba
fare dei lavori per l'insediamento - al limite il collega Mafrica
potrà entrare maggiormente nel dettaglio dell'intervento - della
ORE & L. La modificazione del deliberato precedente e la sua
sostituzione con l'attuale deliberato consiste solo nella
modificazione di interventi che siano compatibili con la nuova
attività della Zincocelere.
Per quanto attiene invece l'ironia del Consigliere Linty, non
c'è nulla di particolare, cioè vengono annullati i punti del
deliberato dove ci sono cifre e riferimenti di interventi e vengono
fatti salvi i punti dove si rinvia al successivo provvedimento.
É una cosa normalissima come procedura, non c'è proprio nulla di
particolare, facciamo l'intervento in modo che sia compatibile con
la nuova attività che va ad insediarsi in questo stabilimento.
Presidente Ha chiesto la parola l'Assessore all'industria,
commercio e artigianato, Mafrica.
Mafrica (GV-PDS-SV) Mentre era in funzione la Conner, l'attività
avveniva su un'ala dello stabilimento industriale ed era articolata
su tre piani: il piano interrato, il piano rialzato e il primo
piano. Con la cessazione dell'attività della Conner e con la
convenzione con la Zincocelere, quest'ultima ha chiesto di poter
utilizzare tutto il piano rialzato e quindi l'attività della ORE
& L. viene spostata interamente al primo piano. Quindi i lavori
che dovevano essere fatti in un modo nella ipotesi di occupare
un'ala del palazzo, devono essere fatti in un altro per consentire
quest'attività e una separazione più netta fra la Zincocelere e la
ORE & L. Questa è la ragione industriale della variazione del
progetto.
Presidente Pongo in votazione la ratifica della deliberazione in
oggetto:
Presenti: 31
Votanti e favorevoli: 26
Astenuti: 5 (Collé, Linty, Marguerettaz, Tibaldi e Marco
Viérin)
Il Consiglio approva
Oggetto n. 3870 in data 6 settembre 1996: Modificazione del
piano regionale delle attività estrattive, relativamente ai soli
materiali inerti.
Presidente É aperta la discussione generale. Qualcuno chiede la
parola? Se nessuno chiede la parola, pongo in votazione la ratifica
della deliberazione in oggetto:
Presenti: 32
Votanti e favorevoli: 27
Astenuti: 5 (Collé, Linty, Marguerettaz, Tibaldi e Marco
Viérin)
Il Consiglio approva
Oggetto n. 3922 in data 13 settembre 1996: Modificazione della
deliberazione della Giunta regionale n. 2902 del 28 giugno 1996,
recante "Approvazione della sottoscrizione di capitale azionario
della Crevacol S.p.A. e impegno di spesa di lire 100.000.000 per
l'acquisto di un massimo di n. 400 azioni".
Presidente Ha chiesto la parola il Consigliere Tibaldi.
Tibaldi (Ind) Non vorrei sbagliarmi, ma mi sembra che una
delibera di sottoscrizione del capitale azionario relativamente a
Crevacol sia stata presentata poco tempo fa, guarda caso
dell'importo di 100 milioni. Volevo sapere come si colloca questa
delibera in questo quadro di sottoscrizioni consecutive.
Presidente Ha chiesto la parola l'Assessore al turismo, sport e
beni culturali, Agnesod.
Agnesod (UV) Con l'altra delibera avevamo deliberato la
sottoscrizione, ma non era stato fatto l'aumento di capitale
adeguato, quindi non si poteva procedere.
Presidente Altri chiedono la parola? Se nessuno chiede di
intervenire, pongo in votazione la ratifica della deliberazione in
oggetto:
Presenti: 32
Votanti e favorevoli: 29
Astenuti: 3 (Chiarello, Linty e Tibaldi)
Il Consiglio approva
Oggetto n. 3940 in data 13 settembre 1996: Approvazione del
progetto in linea tecnica e ai fini dell'appalto, nonché
dell'appalto stesso, mediante asta pubblica, in tornata di gara,
dei lavori di costruzione del II° lotto, della pista forestale
"Charvanassaz-La Premu", I° tronco, nei Comuni di Gressan e
Jovençan. Approvazione ed impegno di spesa.
Presidente Ha chiesto la parola il Vicepresidente Marco
Viérin.
Viérin M. (PpVA) Questa è l'approvazione del progetto, secondo
lotto; volevamo chiedere se l'Assessore può illustrarci la
situazione delle piste forestali, visto che ultimamente ci sono
state anche proteste di cittadini di vari comuni.
Presidente Ha chiesto la parola l'Assessore all'agricoltura,
forestazione e risorse naturali, Vallet.
Vallet (UV) Ces interventions sont prévues par le plan régional
qui prévoit les interventions pour la lutte contre les incendies,
qui a été approuvé le 16 juillet 1993. Donc on donne application à
un programme qui a été approuvé par ce Conseil.
Quant aux détails, si M. Viérin le veut, je peux préparer un
rapport que je peux illustrer dans la IIIème Commission si les
commissaires sont d'accord.
Presidente Ha chiesto la parola il Vicepresidente Marco
Viérin.
Viérin M. (PpVA) Chiedo al Presidente della III Commissione se,
quando l'Assessore avrà sottomano tutti i dati, può mettere
all'ordine del giorno questo argomento.
Presidente Prego il Presidente della III Commissione di voler
recepire la raccomandazione rivoltagli dal Vicepresidente
Viérin.
Altri chiedono la parola? Se nessuno chiede di intervenire,
pongo in votazione la ratifica della deliberazione in oggetto:
Presenti, votanti e favorevoli: 31
Il Consiglio approva all'unanimità
Oggetto n. 3941 in data 13 settembre 1996: Approvazione del
progetto in linea tecnica e ai fini dell'appalto, nonché
dell'appalto stesso, mediante asta pubblica, in tornata di gara,
dei lavori di costruzione del II° lotto, della pista forestale
"Revire-Pelluas", in Comune di Arnad. Approvazione ed impegno di
spesa.
Presidente É aperta la discussione generale. Qualcuno chiede la
parola? Se nessuno chiede la parola, pongo in votazione la ratifica
della deliberazione in oggetto:
Presenti, votanti e favorevoli: 31
Il Consiglio approva all'unanimità
Oggetto n. 3942 in data 13 settembre 1996: Approvazione del
progetto in linea tecnica e ai fini dell'appalto, nonché
dell'appalto stesso, mediante asta pubblica, in tornata di gara,
dei lavori di costruzione del II° lotto, della pista forestale
"Vacheresse-Les Barmes", 2° tronco, in Comune di Arnad.
Approvazione ed impegno di spesa.
Presidente É aperta la discussione generale. Qualcuno chiede la
parola? Se nessuno chiede la parola, pongo in votazione la ratifica
della deliberazione in oggetto:
Presenti, votanti e favorevoli: 32
Il Consiglio approva all'unanimità
Oggetto n. 3973 in data 13 settembre 1996: Approvazione del
progetto e dell'appalto, mediante pubblico incanto, dei lavori di
realizzazione dell'impianto di depurazione delle acque reflue
consortili sito nei Comuni di Lillianes e di Perloz e della
relativa strada di accesso. Approvazione ed impegno di spesa.
Presidente Ha chiesto la parola il Consigliere Chiarello.
Chiarello (RC) Avendo partecipato ad una riunione in cui si
diceva che il Comune di Perloz aveva la necessità di collegarsi al
depuratore di Pont-Saint-Martin, cioè il famoso depuratore della
bassa Valle, in commissione avevo chiesto all'Assessore se poteva
informarsi se questo impianto risolveva i problemi di Perloz, o se
c'erano delle situazioni a Perloz che non si sarebbero allacciate a
questo depuratore. Vorrei una risposta.
Presidente Se nessuno chiede la parola, dichiaro chiusa la
discussione generale.
Ha chiesto la parola l'Assessore ai lavori pubblici,
Lavoyer.
Lavoyer (ADP-PRI-Ind) Rispetto a quanto mi aveva chiesto il
Consigliere Chiarello, devo dire che mi è sfuggito di chiedere
informazioni. Comunque questo dovrebbe essere l'impianto per Tour
d'Héréraz.
Presidente Qualcuno chiede la parola per dichiarazione di voto?
Se nessuno chiede di intervenire, pongo in votazione la ratifica
della deliberazione in oggetto:
Presenti, votanti e favorevoli: 31
Il Consiglio approva all'unanimità
Oggetto n. 3977 in data 13 settembre 1996: Approvazione del
progetto e dell'appalto, mediante pubblico incanto, in tornata di
gara, dei lavori di costruzione della rete fognaria a servizio
della Fraz. di Ricourt, Plane Superiore, Plane Inferiore, Singles
di mezzo e Coré Inferiore nei Comuni di Issime e di Fontainemore.
Approvazione ed impegno di spesa.
Presidente É aperta la discussione generale. Qualcuno chiede la
parola? Se nessuno chiede la parola, pongo in votazione la ratifica
della deliberazione in oggetto:
Presenti, votanti e favorevoli: 31
Il Consiglio approva all'unanimità
Oggetto n. 3979 in data 13 settembre 1996: Approvazione del
progetto e dell'appalto, mediante pubblico incanto, in tornata di
gara, dei lavori di costruzione della rete fognaria a servizio
delle Frazioni di Pontrentaz, Gattinery, Hier, Gaby Dessus e
rifacimento della rete interna del capoluogo e delle Frazioni
Recermeira e Mosounozi in Comune di Gaby. Approvazione ed impegno
di spesa.
Presidente É aperta la discussione generale. Qualcuno chiede la
parola? Se nessuno chiede la parola, pongo in votazione la ratifica
della deliberazione in oggetto:
Presenti, votanti e favorevoli: 31
Il Consiglio approva all'unanimità
Oggetto n. 4059 in data 13 settembre 1996: Concessione, ai sensi
della legge regionale 20 agosto 1993, n. 69 di un contributo di
lire 12.000.000 al Comune di Nus per l'organizzazione della
manifestazione "Star-Party 1996". Approvazione ed impegno di
spesa.
Presidente É aperta la discussione generale. Qualcuno chiede la
parola? Se nessuno chiede la parola, pongo in votazione la ratifica
della deliberazione in oggetto:
Presenti, votanti e favorevoli: 30
Il Consiglio approva all'unanimità
Oggetto n. 4086 in data 20 settembre 1996: Concessione, ai sensi
della legge regionale 31/1992, di un contributo di lire 24.500.000
alla Aosta Pila Welcome S.r.l. nelle spese sostenute per
l'organizzazione del 1° Snowboard Festival, svoltosi a Pila dal 12
al 14 aprile 1996. Approvazione ed impegno di spesa.
Presidente É aperta la discussione generale. Qualcuno chiede la
parola? Se nessuno chiede la parola, pongo in votazione la ratifica
della deliberazione in oggetto:
Presenti: 31
Votanti e favorevoli: 30
Astenuti: 1 (Marco Viérin)
Il Consiglio approva
Oggetto n. 4088 in data 20 settembre 1996: Approvazione del
progetto e dell'appalto a licitazione privata dei lavori di
realizzazione dei servizi igienici e del collegamento alla
fognatura comunale presso il Castello di Verrès. Approvazione ed
impegno di spesa.
Presidente É aperta la discussione generale. Qualcuno chiede la
parola? Se nessuno chiede la parola, pongo in votazione la ratifica
della deliberazione in oggetto:
Presenti: 32
Votanti e favorevoli: 31
Astenuti: 1 (Marco Viérin)
Il Consiglio approva
Oggetto n. 4089 in data 20 settembre 1996: Approvazione del
progetto e dell'appalto a licitazione privata dei lavori di
ripristino del ponte ad arco sul torrente Lys, in località Pont
Trenta in Comune di Gaby. Approvazione ed impegno di spesa.
Presidente É aperta la discussione generale. Qualcuno chiede la
parola? Se nessuno chiede la parola, pongo in votazione la ratifica
della deliberazione in oggetto:
Presenti: 32
Votanti e favorevoli: 31
Astenuti: 1 (Marco Viérin)
Il Consiglio approva
Oggetto n. 4098 in data 20 settembre 1996: Proposta al Ministero
per il Coordinamento delle Politiche Agricole, alimentari e
forestali della declaratoria di eccezionalità di evento calamitoso
nel luglio 1996 ed individuazione delle provvidenze da concedere ai
sensi della legge 14 febbraio 1992, n. 185 "Nuova disciplina del
fondo di solidarietà nazionale".
Presidente É aperta la discussione generale. Qualcuno chiede la
parola? Se nessuno chiede la parola, pongo in votazione la ratifica
della deliberazione in oggetto:
Presenti, votanti e favorevoli: 30
Il Consiglio approva all'unanimità
Oggetto n. 4111 in data 20 settembre 1996: Approvazione delle
procedure di valutazione dei controlli effettuati ai sensi del
programma regionale pluriennale per l'applicazione in Valle d'Aosta
del Regolamento CEE 2078/1992.
Presidente É aperta la discussione generale. Qualcuno chiede la
parola? Se nessuno chiede la parola, pongo in votazione la ratifica
della deliberazione in oggetto:
Presenti, votanti e favorevoli: 30
Il Consiglio approva all'unanimità
Oggetto n. 4147 in data 20 settembre 1996: Approvazione del
progetto e dell'appalto mediante pubblico incanto delle opere
idrauliche ai fini dei lavori di ripristino del ponte ad arco sul
torrente Lys in località Pont Trenta in Comune di Gaby.
Approvazione ed impegno di spesa.
Presidente É aperta la discussione generale. Qualcuno chiede la
parola? Se nessuno chiede la parola, pongo in votazione la ratifica
della deliberazione in oggetto:
Presenti, votanti e favorevoli: 30
Il Consiglio approva all'unanimità
Oggetto n. 4148 in data 20 settembre 1996: Approvazione del
progetto e dell'appalto mediante pubblico incanto, in tornata di
gara, relativo ai lavori di manutenzione e ricostruzione arginatura
a protezione collettore fognario e ricostruzione dello stesso in
destra orografica in Loc. Chavonne in Comune di Villeneuve.
Approvazione ed impegno di spesa.
Presidente É aperta la discussione generale. Qualcuno chiede la
parola? Se nessuno chiede la parola, pongo in votazione la ratifica
della deliberazione in oggetto:
Presenti, votanti e favorevoli: 31
Il Consiglio approva all'unanimità
Oggetto n. 4149 in data 20 settembre 1996: Approvazione del
progetto e dell'appalto mediante pubblico incanto, in tornata di
gara, relativo ai lavori di manutenzione di un tratto Dora Baltea
in sponda sinistra e del fondo alveo in corrispondenza Ponte di
Chavonne in Comune di Villeneuve. Approvazione ed impegno di
spesa.
Presidente É aperta la discussione generale. Qualcuno chiede la
parola? Se nessuno chiede la parola, pongo in votazione la ratifica
della deliberazione in oggetto:
Presenti, votanti e favorevoli: 30
Il Consiglio approva all'unanimità
Oggetto n. 4212 in data 28 settembre 1996: Concessione, ai sensi
della legge regionale 31/1192, di un contributo di lire 150.000.000
al Comune di Aosta nelle spese sostenute per lo svolgimento di due
tappe del Giro Ciclistico d'Italia svoltesi ad Aosta il 2 e 3
giugno 1996. Approvazione ed impegno di spesa.
Presidente Ha chiesto la parola il Consigliere Tibaldi.
Tibaldi (Ind) Volevo chiedere su questa delibera alcuni
chiarimenti, non di carattere sportivo, ma di carattere
amministrativo.
La spesa complessiva che è stata affrontata per la realizzazione
di questa iniziativa, che è un'iniziativa di particolare importanza
turistico-promozionale, come giustamente viene evidenziato, è di
200 milioni, di cui 50 a carico del Comune di Aosta, che è l'ente
che lo ha organizzato...
(... intervento dell'Assessore Agnesod, fuori microfono...)
... si dice: assunta a carico del Comune di Aosta con propria
deliberazione... non è l'ente organizzatore? Va bene, l'Assessore
mi darà poi la risposta.
Dicevo, 200 milioni di cui 50 a carico del Comune di Aosta e 150
coperti dall'ente Regione grazie alla legge regionale 31/92, per un
ammontare pari al 75 percento. Queste spese di organizzazione non
sono indicate, mi pare che sia un rimborso a pié di lista di spese
che però non sono assolutamente indicate, ma sono sintetizzate in
due parole scarne di cui non si conoscono i contenuti, quindi non
si sa dove questo 150 milioni vadano a finire e come siano stati
impiegati. Chiedo quindi all'Assessore se può essere esauriente non
dico su quelle che sono in dettaglio le spese, ma a grandi linee su
come questi soldi sono stati impegnati.
Presidente Ha chiesto la parola l'Assessore al turismo, sport e
beni culturali, Agnesod.
Agnesod (UV) Questi 200 milioni sono la quota che viene
richiesta dalla società organizzatrice del giro d'Italia per le
tappe dell'ultima settimana, perché la tappa di partenza dovrebbe
costare circa un miliardo, poi ci sono le tappe della prima
settimana che costano 180 milioni, infine le tappe dell'ultima
settimana che costano 200 milioni, arrivo e partenza. Anche l'anno
scorso era la stessa cifra, quindi è la fattura che viene emessa
dalla RCS complessiva ed è per questo che non c'è l'elenco delle
spese in dettaglio. Non è una spesa su diverse voci, ma è una spesa
unica rispetto alla società che organizza il giro d'Italia, quindi
è una fattura che viene emessa verso il comune che ospita la tappa;
per questa ragione si fa riferimento al comune.
Presidente Ha chiesto la parola il Consigliere Tibaldi per
dichiarazione di voto.
Tibaldi (Ind) Alla luce di questa delucidazione fornita
dall'Assessore, penso che sia doveroso che l'ente Regione
specifichi che non si tratta genericamente di un contributo nelle
spese per l'organizzazione e lo svolgimento dell'arrivo di una
tappa, ma si tratta del pagamento di una quota richiesta dalla
società organizzatrice RCS. É bene spiegarlo, perché qui viene
indicato genericamente un contributo nelle spese; invece si tratta
della quota che viene richiesta dalla società organizzatrice
secondo i criteri normalmente seguiti per l'organizzazione di
manifestazioni sportive di questo livello.
Se si tratta di una spesa, come ha detto l'Assessore, chiedo che
venga modificata la dicitura, altrimenti, che vengano specificate
le voci di spesa.
Presidente Ha chiesto la parola l'Assessore al turismo, sport e
beni culturali, Agnesod.
Agnesod (UV) Si tratta di una spesa che riguarda però tutto un
aspetto organizzativo, sono quelle spese che si assume l'RCS nel
suo complesso, quindi porta il podio, porta tutta una serie
di...
(... intervento del Consigliere Tibaldi, fuori microfono...)
... noi glielo diamo al Comune di Aosta, è il Comune di Aosta
che ha rapporti con l'RCS.
Presidente No, Consigliere Tibaldi, le chiedo scusa, lei ha
fatto anche una dichiarazione di voto; se vuole in materia ha altri
strumenti, non possiamo continuare ad assistere ad un balletto fra
lei e l'Assessore Agnesod.
Pongo in votazione la ratifica della deliberazione in
oggetto:
Presenti: 28
Votanti e favorevoli: 25
Astenuti: 3 (Chiarello, Linty e Tibaldi)
Il Consiglio approva
Oggetto n. 4353 in data 4 ottobre 1996: Approvazione di perizia
suppletiva relativa ai lavori di ristrutturazione per
l'insediamento nella scuola media "L. Einaudi" di Aosta, della
biblioteca "Obélix" e proroga di 20 giorni del termine per
l'esecuzione dei lavori stessi. Impegno di spesa.
Presidente Ha chiesto la parola l'Assessore ai lavori pubblici,
Lavoyer.
Lavoyer (ADP-PRI-Ind) Solo per chiedere il rinvio di questa
ratifica, in quanto siamo ancora in attesa del visto previsto da
parte della Commissione di Coordinamento.
Presidente Pertanto l'oggetto n. 4353 viene rinviato.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK