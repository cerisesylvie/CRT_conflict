Consiglio Regionale della Valle d'Aosta - Oggetto del Consiglio n. 3705 del 20 aprile 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3705 del 20 aprile 1988 - Resoconto
OGGETTO N. 3705/VIII - INIZIO DISCUSSIONE DEL DISEGNO DI
LEGGE CONCERNENTE: "ISTITUZIONE E FINANZIAMENTO DELLE SPESE DI
GESTIONE DELLA COMUNITÀ "EMANUELE DESAYMONET", DI AOSTA, PER IL
RECUPERO DI TOSSICODIPENDENTI".
PRESIDENTE
: Ha chiesto di parlare l'Assessore alla Sanità
ed Assistenza Sociale Voyat, ne ha facoltà.
VOYAT (U.V.):
Così come già discusso in Commissione, si
va ad istituire questo centro unicamente per tossicodipendenti, che
verrà intitolato ad Emanuele Desaymonte, visto che la donazione è
stata fatta dalla famiglia in memoria di Emanuele Desaymonet.
Il Gruppo di lavoro ultimamente ha proposto che la convenzione
sia fatta direttamente dall'U.S.L., secondo prospetti già approvati
dal Ministero, anzi tutto perchè una convenzione è già attuata
dall'U.S.L. con la Cooperativa S. Grato in Valle d'Aosta, quindi si
ricalcherebbe quella linea, e secondariamente perchè ci sarebbe un
maggior collegamento fra il centro di primo accoglimento che verrà
istituito - sono in corso i lavori in via G. Rey - con questa
comunità.
Pertanto proporremmo un emendamento in cui si va a modificare la
parte della gestione, dicendo che la comunità Emanuele Desaymonet
può essere gestita direttamente dalla Regione o dall'U.S.L. della
Valle d'Aosta, oppure da terzi sul la base di convenzioni stipulate
con tali enti.
PRESIDENTE
: Prima di dare inizio ala discussione
generale, ricapitolando, esiste un testo licenziato dalla
Commissione, ed è quello che il Consiglio deve esaminare.
La IV^ Commissione propone la sostituzione dell'art. 2 con il
testo che è stato distribuito ai Consiglieri.
L'Assessore presenta un emendamento che può essere sostitutivo
del precedente emendamento, e comunque non lo cambia molto,
inserendo solo la possibilità di stipulare convenzioni anche con
terzi. L'emendamento sarebbe questo:
"La Comunità "Emanuele Desaymonet" può essere gestita
direttamente dalla Regione o dall'Unità Sanitaria Locale della
Valle d'Aosta" -
e questo è l'emendamento della Commissione, a
cui l'Assessore propone di aggiungere: -
"oppure da terzi"
e
poi si riprende l'emendamento
-"sulla base di apposite
convenzioni stipulate con tali enti".
Ha chiesto di parlare il Consigliere Mafrica, ne ha facoltà.
MAFRICA (P.C.I.):
L'unica cosa chiara è che le idee della
Giunta non sono molto chiare, perché abbiamo a questo punto tre
versioni.
La prima versione era:
"La comunità può essere gestita dalla
Regione oppure da una persona a cui la Regione affida la
gestione".
Era inteso che si trattava di una gestione di tipo
regionale.
La seconda versione parla di Regione e di U.S.L., quindi i terzi
non ci sono; la comunità può essere gestita direttamente dalla
Regione, oppure dall'U.S.L attraverso convenzione.
L'emendamento che propone l'Assessore, ed è la terza versione, è
un ritorno in parte al testo precedente, però a questo punto può
essere la Regione direttamente, l'U.S.L. direttamente, la Regione
oppure l'U.S.L. a gestire con una convenzione, per cui chiedo: a
chi la vogliamo affidare questa Comunità, Assessore?
Mi sembra che si lascino troppe strade aperte, prima di votare
vorremmo saperne qualcosa.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Poichè non siamo in grado di
capire le intenzioni della Giunta, credo che sia corretto, e mi
affido alla sensibilità del Presidente del Consiglio, rinviare la
legge in Commissione.
PRESIDENTE
: Ha chiesto di parlare l'Assessore alla Sanità
ed Assistenza Sociale Voyat, ne ha facoltà.
VOYAT (U.V.):
L'emendamento proposto dalla Commissione
non lo avevo, mi è stato fatto vedere dopo, e se qualcuno ricorda
bene in Commissione si era parlato di gestione della Regione,
dell'U.S. L. o di terzi convenzionati con questi enti, e ne avevo
spiegato le ragioni proprio su richiesta del Consigliere
Mafrica.
Infatti il gruppo di lavoro che ha già proposto una convenzione
tra l'U.S.L e un gruppo esterno che viene a gestire il centro di
primo accoglimento, nei due anni di gestione forma anche il
personale; avevamo detto che si poteva cercare un gruppo che
gestisse queste comunità e nello stesso tempo potesse formare del
personale che l'U.S.L. potrebbe assumere e gestire direttamente.
Tant'è vero che a quel momento ho detto che l'aggiunta
"a
terzi"
doveva esserci, e mi scuso se non avevo letto
l'emendamento che era stato concordato in Commissione, che non
corrispondeva evidentemente con quel lo che avevamo già detto in
Commissione e che avevo preparato e quindi letto.
Avevamo parlato in Commissione di gestione da parte della
Regione, ed avevamo precisato anche che la Regione non lo avrebbe
fatto, perchè nel frattempo il gruppo di lavoro aveva proposto
l'altra soluzione; l'U.S.L. ha dato la sua disponibilità a fare
delle convenzioni ed ha comunicato che sta analizzando attualmente
le cooperative valdostane che gestiscono o che hanno intenzione di
gestire centri di questo genere, e che sta vagliando quale sia il
personale che lavora o che ha i titoli per fare questo lavoro.
Era stato anche detto in occasione di risposte a mozioni o
interpellanze, che qualora non ci fossero delle cooperative
esistenti in Valle d'Aosta in grado di gestire, se ne cercheranno
altre fuori.
PRESIDENTE
: La Presidenza vorrebbe dire che è sensibile
al fatto che il Consiglio sappia quello che vota, in questo caso mi
sembra però che il problema sia riconducibile a due emendamenti. Un
emendamento è quello della Commissione, che rileggo:
"La
Comunità "Emanuele Desaymonet" può essere gestita direttamente
dalla Regione o dall'Unità Sanitaria Locale della Valle d'Aosta
sulla base di apposite convenzioni;"
l'altro emendamento è
quello presentato dall'Assessore, che dice:
"La Comunità
"Emanuele Desaymonet" può essere gestita direttamente dalla Regione
o dall'Unità Sanitaria Locale della Valle d'Aosta oppure da terzi
sulla base di convenzioni stipulate con tali enti".
Il Consiglio sceglie fra i due emendamenti con piena cognizione
di causa.
Ha chiesto di parlare il Consigliere Andrione, ne ha
facoltà.
ANDRIONE (U.V.):
C'est une question linguistique: il n'y
a pas de doute que
"tali enti"
présuppose qu'on parle
"degli enti"
dans la phrase précédente. Alors, mettre
"tali enti",
ça présuppose qu'on sache dans la phrase
précédente quels sont ces
"enti",
ces offices comme on dit
en français.
Je demanderais simplement d'éliminer le mot
"tali",
ou de
mettre
"enti idonei" ......
(Interviene, fuori microfono, il Presidente della Giunta)
... ce seraient les deux? Merci pour l'explication, je n'avais
pas compris.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Credo che non sia una disputa
linguistica, come ha affermato poco fa il Consigliere Andrione: le
leggi non vanno interpretate, ci deve essere chiarezza nella
legge.
Faccio di nuovo appello alla sensibilità del Presidente del
Consiglio: non abbiamo gli emendamenti; ci sono stati letti 3
emendamenti, uno diverso dall'altro; facciamo almeno una
sospensione per poter capire bene.
PRESIDENTE
: Se il Consiglio è d'accordo, soprassediamo,
in attesa delle fotocopie del secondo emendamento. Rimanga chiaro
che ci sono due emendamenti: uno della IV^ Commissione e uno
dell'Assessore Voyat.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK