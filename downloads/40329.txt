Consiglio Regionale della Valle d'Aosta - Oggetto del Consiglio n. 3165 del 24 gennaio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Sport invernali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3165 del 24 gennaio 2018 - Resoconto
OGGETTO N. 3165/XIV - Interpellanza: "Interventi di
ampliamento dell'impianto di innevamento programmato a
Champorcher".
Grosjean (
Président)
-
Point n° 27 de
l'ordre du jour. La parole au collègue Restano pour
l'illustration.
Restano (AC-SA-PNV) -
Continuiamo a parlare degli
impianti sciistici di Champorcher. Penso che per oggi sia l'ultima
volta. Come penso sia noto all'Assessore, la stazione di
Champorcher è una stazione che possiede circa 20 chilometri di
piste, di queste 7 chilometri sono innevate con innevamento
programmato, l'innevamento è stato realizzato nel corso degli anni
Novanta, nel 1992. Poi successivamente è stato oggetto di alcune
migliorie per arrivare al 2008, quando si è cercato di ampliare
considerevolmente questo innevamento per arrivare fino alla
località Cimetta Rossa che si trova a 2500 metri, per poter fornire
ai valdostani, ma anche ai turisti, un servizio completo, perché se
si utilizza solo la prima parte di innevamento compresa tra i 1800
metri e i 2100 metri, non si può fruire della seggiovia a tre
posti, che è il punto di forza della stazione turistica. Il nuovo
impianto di innevamento sarebbe stato molto utile, anche perché,
partendo dai 2500 metri con l'innevamento programmato, si poteva
anche supplire alla chiusura degli impianti, quando si è in periodo
di vento, perché sappiamo tutti che la neve più compatta
artificiale permette di utilizzare la stazione e le piste anche
dopo nottate di forte vento, sennonché questi lavori sono iniziati
nel 2008, ma non sono mai stati ultimati. I lavori sono consistiti
nel posizionamento delle tubature, nel posizionamento dei pozzetti
prefabbricati, nel posizionamento dei cavidotti per l'elettricità e
dovevano poi proseguire con la realizzazione di una nuova stazione
di pompaggio e di una nuova vasca per l'accumulo dell'acqua, si
sono fermati nel 2008 e non sono più, ahimè, proseguiti. Come già
ho avuto modo di dire nei precedenti miei interventi, la località
necessita urgentemente del completamento di questi lavori e anche
di sostituire qualche parte di tubatura e di impianto già
realizzato nel 1992. Sappiamo tutti che di questi tempi una delle
necessità più importanti per una stazione che utilizza gli impianti
di innevamento programmato è quella di poter innevare nel più breve
tempo possibile la stazione. Ora, con una vasca che ha una portata
di soli 200 metri cubi di acqua diventa pressoché impossibile e con
una stazione di pompaggio poco potente è altrettanto impossibile.
La richiesta da parte del gruppo che rappresento e della minoranza
va nel senso di interpellare la Giunta per sapere se è a conoscenza
della situazione e se intende fornire degli indirizzi, degli inviti
alla società per investire in tal senso.
Président -
La parole à l'Assesseur Marguerettaz pour la
réponse.
Marguerettaz (UV) -
Direi che i comprensori della
Monterosa sono presidiati in modo puntuale. Abbiamo il collega
Gerandin che presidia tutta la Val d'Ayas e lei già dal Consiglio
scorso sta seguendo con attenzione, ma è giusto porre attenzione
anche a queste stazioni che sono di vitale importanza per la
comunità.
Lei ha parlato dell'intervento del 2008, qua abbiamo una serie
di interventi: 2004, intervento poi terminato nel 2006, dove sono
state acquistate tre aste Gemini più una pompa presso il pompaggio
ubicato alla partenza della sciovia La Magdeleine, collegamenti
elettrici con la stazione Laris per una spesa di circa 90 mila
euro, nel 2006 un intervento terminato nel 2009, c'è stato un
raddoppio delle pompe: uno alla stazione La Magdeleine e due alla
stazione Laris, quattro pozzetti, sette aste, questo è un
intervento di 878 mila euro. Nel 2009 ci sono state delle maggiori
spese, concluse poi lo stesso anno, per altri 83 mila euro, nel
2009 è stata presentata insieme una richiesta tramite una relazione
che descriveva a grandi linee un intervento di completamento per
circa 2 milioni di euro, che prevedeva un bacino di 15.000 metri
cubi, nuove stazioni di pompaggio, tubi, pozzetti e 15 aste, però
non sono state presentate da allora richieste di contributo in tal
senso, questo è. Nel 2015 è stata messa in sicurezza la stazione di
pompaggio di Laris per 16 mila euro. In buona sostanza quindi la
situazione attuale dell'innevamento ha 6 chilometri di tubi, 49
pozzetti, 20 aste, un cannone mobile e 400 kilowatt di potenza
installata. Certamente questa dotazione non permette, in mancanza
di apporto di neve naturale, l'apertura certa di tutto il
comprensorio. La società nel proprio piano aziendale 2018-2023 ha
già ipotizzato, a partire dalla stagione 2019-2020, di potenziare
l'innevamento per 2,3 milioni di euro con un bacino da 35.000 metri
cubi, ovviamente tutto questo è condizionato alla disponibilità
finanziaria della legge n. 8. Il piano aziendale della Monterosa
quindi prevede quegli interventi di cui lei parlava. Chiaramente
questo piano aziendale è un piano aziendale di medio periodo
2018-2023, dovrà essere sottoposto all'analisi degli uffici e dovrà
trovare riscontro nelle dotazioni finanziarie dell'Amministrazione
regionale, per cui prossimamente ci saranno tutte le possibilità
per valutare queste iniziative.
Dalle ore 16:42 riassume la presidenza il Presidente
Farcoz
.
Farcoz (Président) -
La parole au collègue Restano pour
la réplique.
Restano (AC-SA-PNV) -
Apprendo con piacere quanto lei mi
ha detto, perché, dalle notizie in mio possesso, non risulta
questo, nella famosa riunione del febbraio 2017 il Presidente della
società affermò che non era possibile procedere all'ampliamento. È
ovvio e scontato che, quando si ha un impianto che è in funzione
dal 1992 con le tubazioni ancora in ghisa, si debba annualmente
intervenire per delle importanti manutenzioni o per sostituzioni di
aste, quindi l'investimento diventa ancora maggiormente prioritario
in una situazione di questo tipo, com'è prioritario intervenire
sull'ampliamento totale dell'innevamento della stazione. In effetti
mi viene da dire che i continui tagli cui è sottoposta la società
non porteranno di sicuro sviluppo: portano ad un'immediata
riduzione della spesa, magari con un riequilibrio del bilancio in
un breve periodo, ma poi a lungo andare il risultato è quello di
arrivare alla chiusura delle piccole stazioni, che è il rischio che
intravedono tutti, non solo la stazione di Champorcher, ma anche le
altre piccole stazioni sotto la Monterosa Ski ed è forse una delle
affermazioni che circolano per la maggiore nei comprensori e che
poi dà luogo a quei commenti a cui si riferiva prima il collega
Gerandin, con le conseguenti prese di posizione da parte della
società. Credo che i commenti e la presa di posizione non arrivino
per caso. Ricordo che il Presidente della Monterosa è Presidente
anche degli impianti di Champorcher, Brusson, Ayas e Gressoney.
Rammento, quando sedevo al suo posto e, magari in una situazione
un po' infuocata, ebbe a descrivermi come inadeguato, inopportuno,
non lo so, io non utilizzo questi termini, però una piccola
riflessione sulle persone che conducono certe partecipate e sulla
mancanza di conoscenza di ciò che avviene in queste società credo
sia opportuno farla e ritengo che sia opportuno riprendere in mano
la situazione e procedere con i giusti atti di indirizzo verso
queste società che gestiscono dei comuni dove gli impianti sono
strategicamente importantissimi. Ora, sempre per sdrammatizzare,
lei in passato mi ha attribuito la capacità di aggiungere dei
Comuni in Valle d'Aosta, ma lei Champorcher se l'è proprio
dimenticata, oppure non l'ha mai conosciuta!
Dalle ore 16:42 riassume la presidenza il Presidente
Farcoz
.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK