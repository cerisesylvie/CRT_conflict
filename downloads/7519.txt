Consiglio Regionale della Valle d'Aosta - Oggetto del Consiglio n. 2042 del 29 maggio 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2042 del 29 maggio 1986 - Resoconto
OGGETTO N. 2042/VIII - DISEGNO DI LEGGE CONCERNENTE:
"RIFINANZIAMENTO PER L'ANNO 1986 DELLA L.R. 24 AGOSTO 1982, N. 43
CONCERNENTE L'ADESIONE DELLA REGIONE AL CONSORZIO GARANZIA FIDI TRA
GLI AGRICOLTORI DELLA VALLE D'AOSTA".
PRESIDENTE:
Ha chiesto di parlare l'Assessore
all'Agricoltura, Foreste e Ambiente Naturale Perrin, ne ha
facoltà.
PERRIN - (U.V.):
La loi n°43 de 1982 donnait la
possibilité d'adhérer à la Confidi Agricoltori et elle avait aussi
établi un financement de 50 millions pour l'année 1982 qui a été
ensuite augmenté, de la façon suivante: 150 millions pour Consorzio
Garanzia Fidi; pour les agriculteurs de la Vallée d'Aoste, a eu une
activité croissante dans les dernières années, tant il est vrai que
de 223 sociétaires de la fin de décembre 1983 il est passé à 348 à
la fin de 1984 pour rejoindre au 31.12.1985 461 sociétaires. En
cette année '85 le Consortium a émis des sommes pour 10 milliards
651 millions, dont 9 milliards 522 millions pour financements et
929 millions en compte Fidi.
L'augmentation a été progressive, plus de 2 milliards en 1983, 3
milliards 700 millions en 1984, 2 milliards 870 millions en 1985.
Il y a donc une régression par rapport au 1984 et on pense qu'il y
a maintenant une stabilisation autour de laquelle probablement ce
phénomène va s'arrêter.
Ces sommes sont reparties entre les différents sociétaires et
une partie évidemment est destinée au fond risque. En 1985 la somme
n'avait pas encore été répartie et pour maintenir le même tour
d'intérêts d'abattement il est nécessaire d'augmenter la somme à
disposition du Consorzio Garanzia Fidi. La somme dont le consortium
disposait au 31 décembre était de 359 millions, tandis que les
nécessités actuelles sont de 565 millions, ce qui signifie qu'il
faut augmenter la contribution de 105 millions si on veut maintenir
le même intérêt. Cette loi dispose, en effet, à côté du financement
de 350 millions prévus, une augmentation de 105 millions.
Avant tout il y a à noter que le Consortium fait payer une quota
d'association annuelle de 20.000 lires à tous les sociétaires,
laquelle est prélevée automatiquement par la banque, pour les
anciens sociétaires, et au moment du premier versement, pour les
nouveaux sociétaires. Pour permettre que cette même somme d'intérêt
puisse être élargie pour l'année 1985, il faut apporter une petite
modification au texte de cette loi. En effet on pensait pouvoir
utiliser un fond risque pour l'année 1985, ce qui n'était pas
possible, et alors je propose un amendement au premier alinéa de
l'art. 1 de tel sens:
"La Giunta regionale è autorizzata a concedere al Consorzio
Garanzia Fidi fra gli agricoltori della Valle d'Aosta, al quale
aderisce ai sensi della L.R 24.8.1982, n. 43, un contributo di lire
455 milioni. Tale somma è destinata per lire 105 milioni ad
integrare il contributo relativo all'anno 1985 e per lire 350
milioni ai finanziamenti relativi all'anno 1986".
Cette loi a été discutée dans les deux Commissions compétentes
avec un avis en général favorable, donc je pense que le Conseil
n'aura pas de difficultés à la voter.
PRESIDENTE:
Ha chiesto di parlare il Consigliere Millet,
ne ha facoltà.
MILLET - (P.C.I.):
Su questo tipo di disegno di legge,
che è uno dei tanti relativi al Consorzio Fidi, come quelli degli
artigiani, commercianti e industriali, dal momento che l'Assessore
ha già detto la cifra che la Regione versa per l'abbattimento del
tasso d'interesse, proponiamo il seguente emendamento:
"Il contributo è condizionato al versamento della quota
annuale di iscrizione degli aderenti al consorzio".
Abbiamo presentato questo emendamento perchè ci sono dei
Consorzi Fidi in cui le quote di iscrizione non sono uguali per
tutti.
L'Assessore Perrin afferma che tutti gli iscritti al Consorzio
versano lire 20.000, mentre in proposito l'Assessore Lanivi mi
aveva parlato di una quota di lire 25.000 per tutti gli artigiani;
questo a me non risulta, perchè ad un artigiano è stato detto che
se non era iscritto a due associazioni, doveva pagare. Forse
l'Assessore è stato male informato.
Siccome già da un po' di tempo le cose stanno andando avanti
così, riteniamo che non sia giusto che la Regione intervenga con
contributo a fondo perduto, che ormai supera il miliardo per tutti
i consorzi, in cui ci sia questa discriminazione. Siamo d'accordo
che si debba trovare il modo per fare aderire gli artigiani, i
commercianti, i contadini, le associazioni, però riteniamo che
questo non sia lo strumento più adeguato e vogliamo evitare che ci
siano dei malintesi e delle incomprensioni. Voglio fare il caso
eclatante del Consorzio Fidi dei Commercianti, dove chi non è
iscritto alla Confcommercianti deve pagare lire 80.000, chi invece
lo è, paga lire 45.000; questa per noi è una grossa
discriminazione.
Allora a partire da questo, per tutti i provvedimenti che
verranno adottati, vogliamo porre questa condizione, espressa
nell'emendamento che ho letto.
Erano sorte poi delle questioni, relative ai fondi rischi dei
consorzi, e a questo proposito volevo chiedere se sui milioni che
fanno parte del fondo rischi, le banche pagano al consorzio stesso
un interesse, perchè mi risulta che nel passato questo non
capitava. Trovo assurdo tutto ciò anche se pare che poi questo
aspetto sia stato corretto. Vorrei comunque chiedere se sul quid
del fondo rischi depositato in banca vengono riconosciuti dalla
banca stessa degli interessi verso il Consorzio.
PRESIDENTE:
Ha chiesto di parlare il Consigliere Lanièce;
ne ha facoltà;
LANIECE - (D.C.):
Su quanto ha detto il Consigliere
Millet riguardo alle quote che ogni associato deve versare, bisogna
dire che il 9 aprile 1984 è stato modificato l'atto di costituzione
della Confidi Agricoltori proprio prevedendo l'obbligo del
versamento di una quota uguale per tutti, cosa che prima non
accadeva, in quanto fino a quella data nessun socio versava una
quota per essere iscritto fra i soci del Consorzio. Tale modifica è
stata recepita nella convenzione con la Cassa di Risparmio in data
9 agosto 1984 e decorre dal 1 ° settembre 1984. A questo proposito
vorrei darvi lettura di quello che comporta l'appendice della
convenzione: "La banca provvederà inoltre a versare le somme
derivanti dall'addebito che sarà effettuato nella misura
forfettaria di lire 20.000 per anno solare e i singoli affidati
aderenti al Consorzio. Tali addebiti saranno effettuati con
decorrenza 1° settembre 1984 all'atto del perfezionamento del fido
concesso per i nuovi affidati e con decorrenza 1° gennaio 1985 per
tutti gli iscritti affidati".
Ciò significa che la quota di lire 20.000 viene fatta pagare a
tutti con effetto annuale, per cui se si chiede il fido a novembre
si pagano le ventimila lire per quell'anno, in più dal 1° gennaio
si ripaga la stessa somma per l'anno dopo, indipendentemente
dall'adesione o meno alle organizzazioni di categoria.
Per quanto concerne il fondo rischi, dalla convenzione è fatto
obbligo all'Istituto Bancario e allo stesso Consorzio di versare lo
0,50 sulla somma concessa a fido o a finanziamento, quindi il fondo
rischio è finanziato in parte dall'Istituto bancario e in parte dai
consorziati.
Se si vuole apportare l'emendamento, non c'è nessuna difficoltà
perchè l'abbiamo già recepito nella convenzione dello statuto,
quindi non porta nessuna modifica a quanto già avviene nel
Consorzio Confidi Agricoltori.
PRESIDENTE:
È chiusa la discussione generale.
Poichè l'Assessore Perrin non intende replicare, si passa
all'esame dell'articolato. Do lettura dell'art. 1.
Art. 1
1.
La Giunta regionale è autorizzata a concedere al
Consorzio garanzia fidi tra gli agricoltori della Valle d'Aosta, al
quale aderisce ai sensi della legge regionale 24 agosto 1982, n.
43, un contributo di lire 455 milioni per l'anno 1986.
2.
Il contributo è destinato all'abbattimento del
tasso di interesse ai sensi del 1° comma dell'art. 4 della L.R.
24.8.1982, n. 43, e le somme non utilizzate nell'anno di competenza
sono utilizzabili nell'esercizio successivo.
PRESIDENTE:
All'art. vi sono due emendamenti: uno
proposto dall'Assessore Perrin sostitutivo del 1° comma, di cui do
lettura:
La Giunta regionale è autorizzata a concedere al Consorzio
garanzia fidi tra gli agricoltori della Valle d'Aosta, al quale
aderisce ai sensi della L.R. 24.8.1982, n. 43, un contributo di
lire 455 milioni. Tale somma è destinata, per lire 105 milioni, ad
integrare il contributo relativo all'anno 1985 e per lire 350
milioni ai finanziamenti relativi all'anno 1986".
Lo metto in approvazione.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Vi è un secondo emendamento proposto dal
Consigliere Millet, per cui si aggiunge un terzo comma che
recita:
"Il contributo è condizionato al versamento della quota
annuale di iscrizione degli aderenti al Consorzio".
Lo metto in approvazione.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Metto in approvazione l'art. 1 nel testo così
emendato:
Art. 1
1.
La Giunta regionale è autorizzata a concedere al
Consorzio garanzia fidi tra gli agricoltori della Valle d'Aosta,
al
quale aderisce ai sensi della L.R. 24.8.1982, n. 43, un
contributo di lire 455 milioni. Tale somma è destinata, per lire
105 milioni, ad integrare il contributo relativo all'anno 1985 e
per lire 350 milioni ai finanziamenti relativi all'anno
1986.
2.
Il contributo è destinato all'abbattimento del
tasso di interesse ai sensi del 1° comma dell'art. 4 della L.R.
24.8.1982, n. 43, e le somme non utilizzate nell'anno di competenza
sono utilizzabili nell'esercizio successivo.
3.
Il contributo è condizionato al versamento della
quota annuale di iscrizione degli aderenti al Consorzio.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità.
PRESIDENTE:
Do lettura dell'art. 2:
Art. 2
1. L'Amministrazione regionale si riserva di effettuare, in
qualsiasi momento, controlli sulla destinazione dei crediti
accordati, ai sensi della presente legge, dagli Istituti di credito
alle Imprese agricole aderenti al consorzio.
PRESIDENTE:
Metto in approvazione l'art. 2.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 3:
Art.
3
1. L'onere di lire 455 milioni a carico della Regione per
l'applicazione della presente legge graverà sul capitolo 31405
della parte spesa del bilancio di previsione per l'anno finanziario
1986.
2. Alla copertura dell'onere di cui al precedente comma si
provvederà nel modo seguente:
- per lire 350.000.000
mediante utilizzazione della somma stanziata con L.R. 31.12.1985
n. 91 al cap. 31405 della parte spesa del bilancio di previsione
per l'anno finanziario 1986;
- per lire 105.000.000
mediante riduzione di pari importo dello stanziamento iscritto
al cap. 50000 "Fondo globale per il finanziamento di spese per
l'adempimento di funzioni normali (spese correnti)" a valere
sull'intervento previsto all'allegato n. 8 del bilancio di
previsione per l'esercizio in corso relativo alla quota interessi
su mutui da contrarre; su detto intervento rimane disponibile la
minor somma di lire 1.969.000.000.
PRESIDENTE:
Metto in approvazione l'art. 3.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 4:
Art.
4
1. Al bilancio di previsione per l'esercizio finanziario 1986
sono apportate le seguenti variazioni:
Parte Spesa
Variazione in diminuzione:
Cap. 50000 "Fondo globale per il finanziamento di spese per
l'adempimento di funzioni normali-(spese correnti)" Lire
105.000.000
Variazione in aumento:
Cap. 31405 "Contributi al Consorzio garanzia fidi tra
agricoltori della Valle d'Aosta L.R. 24.8.1982, n. 43"
L.R.............................. n.
Lire 105.000.000
2. È fatto obbligo a chiunque spetti di osservarla e farla
osservare come legge della Regione Valle d'Aosta.
PRESIDENTE
: Metto in approvazione l'art. 4.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Metto in approvazione la legge nel suo
complesso per scrutinio segreto.
VOTAZIONE A SCRUTINIO SEGRETO
ESITO DELLA VOTAZIONE
Presenti: 27
Votanti: 27
Favorevoli: 26
Contrari: 1
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK