Consiglio Regionale della Valle d'Aosta - Oggetto del Consiglio n. 1401 del 14 luglio 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1401 del 14 luglio 2005 - Resoconto
OGGETTO N. 1401/XII - Provvedimenti per la tutela delle persone
anziane in casi di calore anomalo. (Interpellanza)
Interpellanza
Vista la DG. n. 2038 del 27 giugno 2005 con cui viene
approvato il Piano di sorveglianza e di intervento per tutelare la
salute delle persone in caso di ondate di calore anomalo;
Preso atto che in questi ultimi tempi si sono già manifestate
situazioni di forte disagio a causa di giornate continue di calore
e che probabilmente tale piano ha incominciato ad essere applicato
non solo nella fase preparatoria, ma anche in quelle propriamente
di intervento;
Considerato che un'attenzione particolare va riservata anche
a ricoverati in strutture ospedaliere e ad ospiti di microcomunità
che, come risulta da una recente indagine condotta a livello
nazionale dall'Osservatorio della Terza Età, sono per lo più
sprovviste di impianti di condizionamento;
I sottoscritti Consiglieri regionali
Interpellano
l'Assessore competente per sapere:
1) quale parte del Piano è stata finora attivata;
2) se, e quando, si sono verificate finora situazioni
definite come "Stato di Pre-allarme" o "Stato di allarme";
3) se tutte le strutture sanitarie della regione sono dotate
di impianti di aria condizionata; e, in caso contrario, come si
intende procedere per garantire condizioni di vivibilità a degenti
ed operatori;
4) se tutte le microcomunità, regionali e private, poste
sotto gli 800 metri, sono dotate di impianti di aria condizionata,
o in caso contrario, se e come si intende procedere per garantire
condizioni di vivibilità ad ospiti ed operatori.
F.to: Squarzino Secondina - Riccarand
Président - La parole à la Conseillère Squarzino Secondina.
Squarzino (Arc-VA) - Direi che l'interpellanza è abbastanza
chiara, non ha bisogno di spiegazioni ulteriori se non il fatto che
qui probabilmente si è usato il termine a volte "impianti di
condizionamento", a volte semplicemente "impianti di aria", sono
strumenti diversi, ma la finalità è sempre la stessa. Volevo fare
solo questa precisazione.
Président - La parole à l'Assesseur à la santé, au bien-être et
aux politiques sociales, Fosson.
Fosson (UV) - Pensavamo non dico di ricevere un plauso... ma da
una persona molto attenta come lei alle situazioni della sanità...
l'aver messo a punto in una tempistica molto rapida, che poi si è
dimostrata provvidenziale, perché stranamente è arrivato un caldo
torrido in un mese in cui qui in Valle d'Aosta, se non avevamo il
cappotto, poco ci mancava... comunque, abbiamo messo a punto un
piano per difendere le persone fragili da temperature elevate. Dico
il plauso, perché non è stata un'organizzazione facile, si sono
raccolti intanto tutti gli enti locali... e come sono indicazioni
del Ministero... i comuni che hanno sede comunale al di sotto degli
800 metri sono stati riuniti, si è lavorato insieme con la
Protezione civile, con l'ASL, con la Crocerossa, con tutti i
volontari, mettendo a punto un sistema di vigilanza molto attento,
perché il "Piano caldo" è proprio questo... capace di intervenire
24 ore al giorno sugli individui fragili... questo non lo abbiamo
inventato noi, ma sono indicazioni del Ministero. Si tratta di un
piano di vigilanza sulle persone fragili che vengono identificate:
devono avere più di 75 anni e devono essere sole; quindi un piano
di vigilanza che ha previsto prima la raccolta di dati, la
schedatura per comune dove sono tali persone fragili, chi in
occasione di queste temperature anomale deve intervenire, una mappa
ben precisa che è stata messa a punto, per fortuna, perché abbiamo
avuto già 2 evenienze di pre-allarme, cioè il 27-28 giugno quando
era previsto per 3 giorni un calore maggiore di 33°. Un sistema di
attenzione a queste persone fragile quindi, definite qui come
maggiori di 75 anni, che vivano da sole, che abbiano avuto malattie
croniche; sono stati raccolti tutti i dati di frequenza
ospedaliera, di ricoveri, di utilizzo di farmaci per malattie
polmonari croniche. In questo l'aspetto che richiede lei del
condizionatore è uno degli elementi; fra l'altro, è in diffusione
un "dépliant" fatto da noi dal titolo: "SOS consigli per difendersi
dal caldo", in cui vi sono tutte le norme più importanti, fra cui
il consiglio di recarsi qualche ora al giorno in zone ventilate o
dotate di aria condizionata. Questo è uno degli aspetti, l'aspetto
rilevante è che si sia fatto tale "Piano caldo", che si siano
raccolte tutte queste persone, che siano già stati individuati
tutti i casi fragili da assistere. L'aspetto del condizionatore
dell'aria mi sembra uno degli aspetti, un "puntino" su tutta questa
grossa attività che abbiamo fatto; intanto tutte le strutture
ospedaliere sono dotate di aria condizionata. Le strutture per
anziani: la domanda è qui... non tutte si sono dotate - come è
stato scritto nel nostro piano - di almeno un ventilatore: 7 su 21
non hanno ancora queste dotazioni, dovranno averle. Fra tali 21
strutture per anziani al di sotto degli 800 metri queste 7 che non
si sono ancora dotate sono quelle ai limiti, sui 700 metri di
altezza. Mi sembra però che questo sia un aspetto particolare, di
tutto un grosso piano che è stato messo in moto. Mi permetto di
dire che le strutture per anziani non sono gestite
dall'amministrazione locale, sono gestite per ora dall'ente locale;
dal 1° gennaio di quest'anno saranno gestite dalle comunità
montane, per cui non sempre rispondono alle nostre indicazioni che
comunque vi sono e vi saranno nuovamente. Alla fine dico un'altra
cosa: questo è un aspetto che si può migliorare, ma in una grossa
attività che è stata messa in moto molto correttamente e ringrazio
ancora tutti quelli che hanno partecipato. Il problema è che
l'anziano non tollera molto facilmente il condizionamento d'aria:
ecco perché questo mi sembra un qualcosa da aggiungere, non un
aspetto determinante. Se fate una visita in Ospedale nei periodi
caldi, la grande "battaglia" in tutte le stanze dotate di
condizionatore d'aria è che la maggior parte delle persone non lo
vogliono attivare, perché l'anziano lo accetta male e poi vi sono
anche delle patologie da raffreddamento contrapposte all'eccessivo
calore. Sicuramente è un aspetto da migliorare e ci stiamo
lavorando; su 21 strutture 7 non hanno neanche un apparecchio di
zona ventilata, però non vorrei che da questo si misconoscesse uno
sforzo che è stato messo in moto e che è già operativo da 15
giorni.
Président - La parole à la Conseillère Squarzino Secondina.
Squarzino (Arc-VA) - Sarò molto sintetica. L'approvazione del
piano di sorveglianza e di risposta verso gli effetti sulla salute
di ondate di calore anomalo, elaborato da un gruppo di lavoro,
sulla base delle linee guida predisposte dal Ministero della salute
nel 2004, porta la data del 27 giugno. Per quel periodo sono già
state registrate delle temperature molto alte, lei ha parlato di
eventi di allarme, quindi 2 eventi di pre-allarme il 27 e il 28
perché si preannunciavano temperature sopra i 33°. Le ricordo che
il 22 e il 23 giugno si sono raggiunte temperature di 34° e le
temperature al di sopra di 30° partono dal 16 giugno; quindi siamo
di fronte a un periodo molto lungo e sembra che questo piano arrivi
quando il caldo si è manifestato con tutto il suo disagio. Lei dice
che 7 su 21 microcomunità non hanno ancora attivato una zona di
aria condizionata, dicendo che le strutture sono gestite non
direttamente dalla Regione. Nel piano che avete approvato però si
dice come fase preparatoria addirittura:
"installazione da parte
degli enti gestori di almeno un condizionatore d'aria nel soggiorno
di ogni struttura residenziale per anziani, microcomunità o casa di
riposo, sita in uno dei comuni interessati al presente piano"
.
Mi sembra che rispetto a questo vi sia ancora un grosso ritardo da
parte di coloro che dovevano prendersi in carica tale piano e
attrezzarsi nella fase preparatoria. Infine lei dice che tutte le
strutture ospedaliere hanno l'aria condizionata; io, andando nei
reparti di Geriatria o Ortopedia, ho visto che l'aria condizionata
non esiste, allora mi chiedo se vi sono all'interno della struttura
ospedaliera alcuni reparti - proprio quello per anziani - che non
hanno le condizioni climatiche che lo stesso piano, previsto e
approvato dalla Giunta, indica.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK