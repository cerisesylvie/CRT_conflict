Consiglio Regionale della Valle d'Aosta - Oggetto del Consiglio n. 1846 del 20 febbraio 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1846 del 20 febbraio 1986 - Resoconto
OGGETTO N. 1846/VIII - PROBLEMI CONCERNENTI L'ASSEGNAZIONE DI
BENZINA IN ESENZIONE FISCALE. (Interpellanza).
PRESIDENTE:
Do lettura dell'interpellanza presentata dal
Consigliere Millet:
INTERPELLANZA
CONSIDERATO che una interrogazione con risposta scritta,
trasmessa dal Presidente del Consiglio all'Assessore competente
come semplice richiesta di dati, non ha avuto finora risposte
dettagliate;
RICORDATO che i dati richiesti erano i seguenti:
1)
quanti autoveicoli hanno usufruito dei buoni
benzina rispettivamente per il 1°, il
2°
ed il 3° comma
dell'art.
25
del regolamento per l'immissione al consumo di
generi e merci in esenzione fiscale ed il totale dei litri di
benzina assegnato per ciascun comma;
2)
quanti autoveicoli hanno usufruito dei buoni
gasolio nel 1985 in base al 4° comma dell'art. 25 del regolamento
citato ed il totale dei litri assegnati in base a ciascun punto del
4° comma;
3)
a quali categorie dei settori industriale,
artigianale, commerciale ed agricolo sono stati assegnati nel 1985
buoni in base al 3° comma del regolamento predetto;
il sottoscritto Consigliere regionale
INTERPELLA
l'Assessore competente:
1)
per conoscere i motivi che hanno impedito una
completa ed esauriente risposta alla richiesta dei dati prima
ricordati, di cui si ribadisce comunque la necessità di
conoscenza;
2)
quali sono gli intendimenti della Giunta per
adeguare la distribuzione dei buoni benzina alle ultime modifiche
apportate dal Consiglio regionale al relativo regolamento.
PRESIDENTE:
Ha chiesto di parlare il Consigliere Millet,
ne ha facoltà.
MILLET (P.C.I.):
Abbiamo fatto una interpellanza perchè,
a differenza dell'Assessore Perrin, da parte dell'Assessore Lanivi
non ci è pervenuta risposta su una richiesta di dati. Anche se la
risposta è arrivata il 16 febbraio, è venuta solo perchè
sollecitata dalla nostra interpellanza, che è stata presentata il 7
febbraio.
Al di là di questa precisazione, si pone nuovamente il problema
del diritto del Consigliere ad avere una serie di informazioni, per
evitare che il Consigliere debba chiedere agli Assessori il favore
di averle. Da questo punto di vista si dovrebbero prendere, da
parte della Presidenza del Consiglio, iniziative tali da mettere in
condizione il Consigliere di esercitare questo diritto. Quale
novello Consigliere avevo scritto una normale lettera chiedendo una
serie di dati, e mi è stato risposto che dovevo usare gli strumenti
ufficiali; oggi che sono ricorso ad uno strumento ufficiale, quale
l'interrogazione con risposta scritta, mi è stato risposto che non
valeva. Questo penso sia un problema che dovrà essere
affrontato.
Lo scorso anno è stato modificato il regolamento della
distribuzione dei buoni benzina; in base a quella modificazione
avevo chiesto come venivano distribuite le varie quantità; mi è
stato risposto che l'Ufficio Zona Franca non ha adeguato la
struttura di distribuzione alle modifiche del regolamento.
Poichè nelle modifiche del regolamento sono stati stabiliti dei
criteri prioritari, cioè prima si danno i buoni benzina a chi ha
auto e patente, poi ad altri automezzi pubblici, infine, se ne
avanza, li diamo alla cosiddetta seconda macchina, per chi svolge
attività economiche come artigiani e commercianti; stabilite
appunto queste priorità, si deve anche essere a conoscenza del
quantitativo di buoni benzina che si distribuisce. Quindi il fatto
che l'Assessore dica che non è in condizione di sapere quanto ha
distribuito alla prima fascia mi pare un fatto grave, perchè gli
uffici non sono in condizione di avere gli elementi di conoscenza
per stabilire se gli ultimi tre mesi dovrà solo cominciare a
distribuire alla prima e seconda fascia, mentre la terza deve
aspettare, perchè in base al regolamento la priorità sta a chi ha
la prima macchina, e poi se ne avanza a tutte le altre.
Tenendo conto che chi ritira i buoni benzina paga £ 60 al litro
e che queste dovrebbero servire a sostenere le spese di
distribuzione, ritengo che queste 60 lire al litro che sul bilancio
equivalgono a 3 miliardi, possano essere sufficienti per portare
tutte le innovazioni necessarie al sistema informativo e al
programma.
Con questa interpellanza, oltre a chiedere di essere messi a
conoscenza di quei dati, invitiamo l'Assessore a sollecitare
l'Ufficio Zona Franca ad adeguarsi, perchè non vorremmo che alla
fine si verificasse che chi è nella prima fascia di priorità si
trovi a non avere la benzina, mentre quello che si trova nella
terza fascia l'ha avuta!
Direi all'Assessore di fare attenzione soprattutto
nell'assegnazione dei buoni benzina nei tre mesi, perchè a me pare
che siamo sul limite e può darsi che la Regione si trovi a non aver
più buoni benzina per qualche ritardatario. Cosa si fa a quel
punto? Si comincia ad ipotecare la benzina dell'anno
successivo?
Si dà atto che alle ore 10,35 assume la Presidenza il Vice
Presidente DOLCHI.
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti, Lanivi; ne ha
facoltà.
LANIVI (A.D.P.):
Intanto per dire che un piccolo ritardo
rispetto alle richieste avanzate è da riferire più ad alcune
difficoltà interpretative che non ad una volontà di non soddisfare
le giuste richieste dei Consiglieri, quindi credo che di questo si
debba dare atto: non c'è mai stato tentativo nè di nascondere nè di
rinviare. Ci possono essere degli incidenti, degli accidenti che
non vanno interpretati in maniera negativa.
Per quanto riguarda il succo della richiesta, penso che sia
giusto accettare l'invito che il Consigliere ci ha fatto,
precisando, per quanto riguarda la domanda di venire in possesso da
parte dell'assessore di certe notizie, che l'attrezzatura degli
uffici non ci consente di avere quei dati secondo criteri quali
sono stati presentati dal Consigliere Millet.
Il centro meccanografico dell'Ufficio Buoni Benzina è obsoleto
ed è saturo, la ripartizione ed i criteri di immagazzinamento dei
dati, cioè la divisione per cilindrata o per portata, non ci
consente di fare altre selezioni. In effetti l'Amministrazione
regionale lo scorso anno si è trovata di fronte alle seguenti
alternative: o procedere alla meccanizzazione settoriale oppure
arrivare ad un progetto complessivo di ammodernamento e
meccanizzazione dell'intero apparato burocratico regionale, nel
quale inserire anche l'ammodernamento dell'Ufficio Buoni
Benzina.
La scelta operata dall'Amministrazione regionale è stata verso
la seconda alternativa, cioè di procedere verso la meccanizzazione
e l'ammodernamento complessivo dell'apparato burocratico
regionale.
La scelta quindi è già stata operata, ed in questa trova spazio
anche il potenziamento delle strutture di informazione dell'Ufficio
Buoni Benzina, ribadendo il fatto che l'utilità di conoscere in
pieno e secondo criteri più sofisticati i dati di distribuzione è
di interesse complessivo della Regione, cioè del Consiglio
regionale e della Giunta regionale, e ciò potrà avvenire con
l'attuazione di quel progetto complessivo di informatizzazione
dell'apparato regionale.
PRESIDENTE:
Ha chiesto di parlare per la replica il
Consigliere Millet; ne ha facoltà.
MILLET (P.C.I.):
Non è che posso dire di essere
soddisfatto perchè questa è una risposta che mi è stata data alcuni
mesi fa. Il nostro compito in Consiglio è quello di segnalare, poi
la responsabilità se la prenderà la Giunta; da parte nostra
vogliamo solo invitare l'Assessore ad evitare che durante la
distribuzione degli ultimi tre mesi succedano quegli inconvenienti
che ho segnalato, cioè che chi ha diritto in via secondaria prende
i buoni benzina a scapito di quelli che hanno in diritto in via
prioritaria.
In attesa di questo progetto complessivo, è dovere
dell'Assessore di organizzarsi con i mezzi attuali per evitare il
crearsi di certe situazioni.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK