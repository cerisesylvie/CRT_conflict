Consiglio Regionale della Valle d'Aosta - Oggetto del Consiglio n. 939 del 28 novembre 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 939 del 28 novembre 1984 - Resoconto
OGGETTO N. 939/VIII - DISCIPLINA LEGISLATIVA IN MATERIA DI
ASSEGNAZIONE E LOCAZIONE DEGLI ALLOGGI DI EDILIZIA RESIDENZIALE
PUBBLICA. - (Interpellanza).
PRESIDENTE:
Do lettura dell'interpellanza presentata dal
Consigliere Riccarand:
INTERPELLANZA
PREMESSO CHE
la
Regione Autonoma Valle d'Aosta ha
importanti competenze in materia di assegnazione e locazione degli
alloggi di edilizia residenziale pubblica e di fissazione dei
relativi canoni;
SOTTOLINEATO CHE,
per affrontare correttamente sia i
problemi dei canoni di locazione da applicare agli alloggi
I.A.C.P., sia i problemi connessi alla ristrutturazione del
Quartiere Cogne di Aosta (e relativi criteri di assegnazione degli
alloggi recuperati o costruiti),
è
opportuno giungere in
tempi rapidi ad adeguati provvedimenti legislativi
regionali;
il sottoscritto Consigliere regionale di "Nuova Sinistra
della Valle d'Aosta"
INTERPELLA
la Giunta regionale per conoscere:
1)
quali iniziative legislative si intendono assumere
in materia di assegnazione e locazione degli alloggi di edilizia
residenziale pubblica e di fissazione dei relativi canoni;
2)
quali sono i criteri che la Giunta intende adottare
nel formulare le sue proposte;
3)
quando si ritiene di poter portare all'esame delle
competenti Commissioni consiliari le prime organiche pro
poste.
PRESIDENTE
: Ha chiesto la parola il Consigliere
Riccarand; ne ha facoltà.
RICCARAND (N.S.):
Ho presentato questa interpellanza
perché, a mio avviso, riveste una notevole importanza una
iniziativa legislativa da parte della Regione Valle d'Aosta nel
campo dell'edilizia residenziale pubblica relativamente a due
questioni che ci troviamo già a dover affrontare, e ancor più ci
troveremo ad affrontare nei prossimi mesi e nei prossimi anni. In
base a tutta una serie di norme legislative, dalla legge sull'equo
canone del 1977 alla legge n. 457 del 1978 "Piano decennale per la
casa", alla successiva deliberazione del C.I.P.E. del 1981, ed
inoltre in base alle norme di attuazione dello statuto speciale, in
particolare il D.P.R. 22 febbraio 1982, n. 182 alla Regione Valle
d'Aosta è stata assegnata tutta una serie di competenze molto
importanti sia sui criteri di assegnazione degli alloggi di
edilizia residenziale pubblica, le cosiddette case popolari, sia
sulla fissazione dei canoni di affitto per queste abitazioni.
Si tratta quindi di due argomenti che riguardano una parte molto
importante del patrimonio abitativo presente in Valle d'Aosta ed
una parte consistente degli abitanti della nostra Regione.
Nonostante queste competenze, direi che fino ad oggi non c'è stata
nessuna iniziativa concreta da parte della Regione, non è stato
predisposto nessun provvedimento di legge e quindi si rischia di
andare incontro ad inconvenienti che non sono semplici.
Sapete tutti che recentemente l'Istituto Autonomo Case Popolari
ha deciso di fare un'indagine e di applicare quindi l'equo canone,
come previsto dal la legge, in tutti i casi in cui ciò sia
possibile. La cosa è stata fatta a norma di legge, ma ha creato in
alcuni casi delle difficoltà, perché la distanza fra il canone
sociale che in alcuni casi viene applicato e l'equo canone è
enormemente grande, mentre sarebbe forse possibile, con una
normativa regionale, trovare delle fasce intermedie in modo da
evitare delle discriminazioni che possono diventare abbastanza
incomprensibili agli occhi della gente e degli utenti: si
tratterebbe quindi di assumere una iniziativa legislativa in questo
campo.
L'altro discorso, ancora più importante e complesso, è collegato
alla ristrutturazione del Quartiere Cogne di Aosta. Dovranno essere
seguiti criteri di tipo particolare nell'assegnazione degli alloggi
che verranno costruiti o recuperati perché, per andare avanti con
l'operazione e giungere ad un recupero dell'intiero quartiere,
bisognerà utilizzare i primi alloggi costruiti o recuperati per
inserire gli abitanti degli edifici da ristrutturare o recuperare,
e dare il via così ad una operazione di rotazione che si concluderà
con la sistemazione di tutto quanto il quartiere. Per evitare però
che nell'operazione ci siano ostacoli di tipo burocratico occorre
che la Regione, sfruttando ed utilizzando le sue competenze,
promuova una iniziativa legislativa organica.
L'interpellanza chiede in sostanza di conoscere quali iniziative
legislative la Giunta regionale intende proporre al Consiglio sia
sui criteri di assegnazione degli alloggi dell'edilizia
residenziale pubblica sia sui canoni che devono essere fissati;
chiede inoltre quali sono i criteri a cui la Giunta intende
ispirarsi per questi provvedimenti e quando, se possibile, si pensa
che possa incominciare l'esame di questi provvedimenti nelle
competenti Commissioni consiliari.
PRESIDENTE
: Ha chiesto la parola l'Assessore ai Lavori
Pubblici Fosson; ne ha facoltà.
FOSSON (D.C.):
Il problema sollevato dal Consigliere
Riccarand è effettivamente un
problema reale ed egli ha
ricordato quali sono le competenze della Regione in proposito,
citando la legge statale n. 457 del 1978 e l'articolo n. 59 del
decreto del Presidente della Repubblica del 22 febbraio 1982 n. 182
"Norme di attuazione dello Statuto", che stabiliscono i limiti
della competenza della Regione in materia di edili zia
residenziale. E' una materia estremamente complessa che richiede
particolari verifiche nel contesto della realtà sociale e
territoriale della Regione.
Ci sono poi dei casi specifici, come quello ricordato dal
Consigliere Riccarand: a questo proposito la Giunta regionale,
nella seduta del 17 maggio del 1984, con una deliberazione, ha
istituito un gruppo di lavoro per la predisposizione di un disegno
di legge inerente i criteri generali per l'assegnazione degli
alloggi di edilizia residenziale. La Commissione ha per
coordinatore il segretario generale della Regione, è composta
inoltre da tre tecnici esperti nella assegnazione degli alloggi e
nella determinazione del canone e da due rappresentanti delle
organizzazioni sindacali. La Commissione si è insediata nel mese di
agosto, poi ha fatto altre riunioni ed ora sta continuando il suo
lavoro. Noi riteniamo di poter presentare alle Commissioni
competenti delle proposte concrete per un eventuale disegno di
legge entro il mese di febbraio del 1985.
PRESIDENTE
: Ha chiesto la parola il Consigliere
Riccarand; ne ha facoltà.
RICCARAND (N.S
.): Io ringrazio l'Assessore per la
risposta e spero che questo gruppo di lavoro possa, in tempi brevi,
concludere la sua attività e presentare le proposte alla Giunta in
modo che, nel mese di febbraio, si giunga ad un esame delle
proposte da parte delle Commissioni consiliari competenti. Se ho
ben capito il gruppo di lavoro dovrebbe occuparsi soprattutto dei
criteri di assegnazione degli alloggi: io vorrei raccomandare
all'Assessore che il gruppo affronti quell'argomento avendo un
particolare riguardo alla questione del Quartiere Cogne e alle
necessità che si incontreranno in quel tipo di intervento e di
ristrutturazione. Chiedo inoltre che questo gruppo di lavoro si
occupi anche della questione dei canoni di affitto che rientra
nelle nostre competenze e dia eventualmente delle indicazioni in
merito. Si tratterà poi di verificare se affrontare l'argomento
nello stesso disegno di legge o in un altro provvedimento.
Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK