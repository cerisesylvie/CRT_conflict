Consiglio Regionale della Valle d'Aosta - Oggetto del Consiglio n. 685 del 9 giugno 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
ENTI LOCALI
Comuni
Precedente
Successivo
Resoconto integrale del dibattito dell'aula
Oggetto del Consiglio n. 685 del 9 giugno 1999 - Resoconto
SÉANCE DU 9 JUIN 1999 (APRÈS-MIDI)
OGGETTO N. 685/XI Concessione, ai sensi della legge regionale
31/1992, di un contributo al Comune di Gressoney-Saint-Jean per
l'organizzazione del "Gressoney Alp Festival '99" - Rassegna di
manifestazioni culturali e d'intrattenimento, in programma a
Gressoney-Saint-Jean nei mesi di luglio e agosto 1999. Impegno di
spesa.
Deliberazione Il Consiglio
Premesso che:
"Il Comune di Gressoney-St-Jean ha presentato all'Assessorato
regionale del turismo, sport, commercio e trasporti una richiesta
tendente ad ottenere, ai sensi della legge regionale 24 giugno
1992, n. 31, e successive modificazioni, un contributo nelle spese
previste per l'organizzazione del "Gressoney Alp Festival" -
rassegna di manifestazioni culturali e d'intrattenimento, in
programma a Gressoney-St-Jean nei mesi di luglio e agosto 1999;
Il festival sarà suddiviso in otto sezioni (cinema, letteratura,
spettacoli, fotografia, tradizioni e cultura del luogo, internet,
animazione e sport), ognuna delle quali prevede un programma di
manifestazioni; è inoltre previsto un concorso letterario con
relativa premiazione finale;
Il Comune organizzatore ha corredato la richiesta del sotto
dettagliato preventivo che evidenzia spese per lire 342.700.000 ed
entrate per lire 75.000.000. Il disavanzo della manifestazione,
dedotto l'eventuale contributo regionale, sarà coperto direttamente
dal Comune:
USCITE
- ospitalità lire 16.500.000
- service (audio, luci, eccetera) lire 18.000.000
- costi varie iniziative lire 180.000.000
- SIAE lire 25.000.000
- personale lire 12.000.000
- ENEL lire 2.400.000
- fotografo lire 6.000.000
- promozione lire 12.000.000
- acquisti lire 2.400.000
- organizzazione lire 24.000.000
- affitto tendostruttura lire 36.000.000
- assicurazione lire 6.000.000
- varie lire 2.400.000
TOTALE lire 342.700.000
ENTRATE
- sponsor privati lire 42.000.000
- incassi lire 30.000.000
- patrocinio Presidenza del Consiglio regionale lire
3.000.000
TOTALE lire 75.000.000
Si dà atto che la Direzione Promozione e Sviluppo Attività
Turistiche e Sportive ritiene che le spese sopra esposte siano
ammissibili a contributo e che l'iniziativa di cui trattasi sia da
considerarsi di interesse turistico promozionale;
Si ritiene pertanto di aderire alla richiesta del Comune di
Gressoney-St-Jean mediante la concessione di un contributo massimo
di lire 40.000.000, pari al 12% circa delle spese preventivate per
l'organizzazione e lo svolgimento dell'iniziativa;
Si fa presente che il contributo in questione è riferito al
raggiungimento dell'obiettivo 141010 "Programmazione e gestione dei
contributi per l'organizzazione di manifestazioni promozionali" del
bilancio di gestione per l'anno 1999 e triennio 1999/2001;"
Vista la legge regionale 24 giugno 1992, n. 31, e successive
modificazioni;
Richiamata la deliberazione della Giunta regionale n. 2 in data
11 gennaio 1999 concernente l'approvazione del bilancio di gestione
della Regione per l'anno 1999 e per il triennio 1999/2001, con
attribuzione alle strutture dirigenziali di quote di bilancio e
degli obiettivi gestionali correlati e di disposizioni applicative,
nonché la circolare n. 4 in data 29 gennaio 1999;
Visto l'articolo 8 del decreto legislativo 22 aprile 1994, n.
320, come modificato dall'articolo 1 del decreto legislativo 16
febbraio 1998, n. 44, in ordine alla sottoposizione dell'atto a
controllo;
Visto il parere favorevole rilasciato dal Direttore alla
Promozione e sviluppo attività turistiche e sportive, ai sensi del
combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, sulla
legittimità della presente deliberazione;
Delibera
1) di concedere, ai sensi della legge regionale 24 giugno 1992,
n. 31, e successive modificazioni, un contributo fino ad un massimo
di lire 40.000.000 (quarantamilioni) a favore del Comune di
Gressoney-St-Jean - P.I. 00108510074 - e comunque in percentuale
non superiore al 12% delle spese effettivamente sostenute,
ammissibili a contributo e regolarmente documentate per
l'organizzazione del "Gressoney Alp Festival ?99" - rassegna di
manifestazioni culturali e d'intrattenimento, in programma nel
Comune di Gressoney-St-Jean nei mesi di luglio e agosto 1999;
2) di impegnare la spesa di lire 40.000.000 (quarantamilioni),
con imputazione al cap. 62520 del bilancio preventivo della Regione
per l'anno 1999 ("Contributi e sussidi ad enti locali per attività
nel settore del turismo e del tempo libero"), riferimento dettaglio
1601, che presenta la necessaria disponibilità;
3) di dare atto che alla liquidazione si provveda, ai sensi
dell'art. 58 della legge regionale 27 dicembre 1989, n. 90, a
manifestazione conclusa e previa presentazione del bilancio
consuntivo corredato da idonei giustificativi di spesa.
Président Si personne ne demande la parole, je soumets au vote
la délibération:
Conseillers présents: 26
Votants: 22
Pour: 22
Abstentions: 4 (Curtaz, Frassy, Lattanzi, Squarzino
Secondina)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK