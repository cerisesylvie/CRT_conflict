Consiglio Regionale della Valle d'Aosta - Oggetto del Consiglio n. 3186 del 25 gennaio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ATTIVITÀ CULTURALI
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3186 del 25 gennaio 2024 - Resoconto
OGGETTO N. 3186/XVI - Interrogazione: "Organizzazione della
festa del 'Valle d'Aosta Lard d'Arnad Dop' nel mese di agosto
2024".
Marguerettaz (Presidente) -
Punto n. 13 all'ordine del
giorno. Per la risposta, la parola all'assessore Carrel.
Carrel (PA) -
Con questa interrogazione dei colleghi di
Rassemblement Valdôtain andiamo a porre l'attenzione su un
importantissimo evento che coinvolge il Lard d'Arnad e, di fatto,
tutta la Bassa Valle, un prodotto importante ed un evento storico
di promozione del nostro territorio e dei prodotti del nostro
territorio.
Lei, con questa sua iniziativa, mi chiede se sia stata avviata,
nell'autunno del 2023, tutta la parte relativa all'
iter
per
la richiesta di finanziamento di competenza regionale attraverso i
relativi bandi.
Tengo a sottolineare che l'anno scorso, nel 2023, vi erano
diverse possibilità di finanziare un evento come quello della festa
del lardo, previsto da quella che era la legge 17/2016, che abbiamo
appena approvato nella sua modifica. Questa legge prevedeva un
tetto massimo di 27 mila euro, a cui avrebbero potuto partecipare
entro il 31 di marzo dell'anno 2023 per organizzare appunto
l'evento.
Altre possibilità di finanziamento sono quelle previste dalla
misura di intervento 3.2 del PSR, che sono quelle dedicate
all'attività di promozione e informazione implementate dai gruppi
di produttori sui mercati interni.
Tutte le misure che sono state presentate su questo bando, la
3.2, sono state interamente finanziate, ma la festa del lardo non
era tra queste, anche per una mancanza di corrispondenza dei tempi
dell'associazione con quelle che sono le uscite dei bandi.
Il bando 3.2 aveva una scadenza il 28 ottobre 2022, poi vi è
stata la possibilità di aderire alla legge 17/2016 entro il 31
marzo e entro il 7 aprile 2023 era di nuovo possibile partecipare
al secondo bando della 3.2.
Quando alcuni rappresentanti dell'associazione che organizza la
festa del lardo di Arnad si sono di fatto interfacciati con i
nostri uffici, era già maggio e giugno e non era più possibile
aprire una finestra di questi bandi esclusivamente per questo
evento che, però, non è stato realizzato per noti altri problemi,
in cui non ho competenza ad entrare.
Per quanto riguarda la prima domanda, cioè se è confermata
ufficialmente l'organizzazione della 51
a
edizione della
festa del Lard d'Arnad per le giornate del 21 e 25 agosto del 2024,
io posso dirle che, in questi mesi, ho avuto diversi incontri con
gli organizzatori della festa del Lard d'Arnad, proprio per
coordinarci e per poter far uscire i bandi del nuovo CSR e della
nuova legge 17 nei tempi utili (quindi in primavera) per poter
finanziare quest'importantissimo evento, ma non posso prendermi io
la responsabilità di dirle se questo evento sarà organizzato oppure
no. Perché. come le ho detto e ho cercato di spiegarle, è
competenza dell'associazione che se ne occupa.
Da parte dell'Assessorato vi è la massima disponibilità per
lavorare e per cercare di trovare le soluzioni, a livello di
tempistiche, per cercare di dare il nostro contributo in quanto
crediamo fermamente nella promozione di tutti gli eventi
enogastronomici, ma questo rappresenta sicuramente, soprattutto per
la bassa Valle, un evento fondamentale.
Presidente -
Per la replica, la parola al collega
Brunod.
Brunod (RV) -
Ringraziamo l'Assessore per averci fornito
una risposta molto dettagliata e averci dato il quadro di tutte le
varie possibilità per presentare domanda per l'organizzazione di
questo importante evento - come è stato detto - per la Bassa Valle:
un evento enogastronomico che, come ben sappiamo, fino al 2019,
ultimo anno in cui è stato organizzato, ha avuto un richiamo di
oltre 50 mila persone; quindi penso che tutti siamo d'accordo e ci
auguriamo che ci sia nuovamente questa ripartenza di questa grande
manifestazione della Bassa Valle, ma che valorizza un prodotto
tipico molto importante a livello nazionale ed internazionale, in
quanto tutti sappiamo che il Lard d'Arnad è l'unico prodotto
d'Europa certificato Dop dal 1996.
Ci auguriamo che, vista anche la complessità dell'organizzazione
di un evento di tale portata, per cui sicuramente si lavora, credo,
un anno per l'altro, in questi mesi verrà comunque chiuso il
cerchio su quella che è la definizione dell'organizzazione 2024 e,
conseguentemente, verranno presentate tutte le domande per portare
avanti l'
iter
organizzativo.
Siamo arrivati a questa iniziativa anche perché, comunque, in
questi periodi delle festività invernali, diversi turisti e
frequentatori della nostra regione ci hanno anche chiesto
informazioni in merito a questo grande evento e, ovviamente, da
parte nostra, era giusto porre l'attenzione attraverso anche
quest'iniziativa per fare non tanto chiarezza, ma per avere delle
certezze su quella che è l'organizzazione 2024 di quest'evento
della Bassa Valle e sicuramente sarebbe molto importante, dal
momento che si hanno le prime risposte ufficiali
dell'organizzazione 2024, un inserimento - e qua guardo l'Assessore
allo sport e turismo - all'interno del sito lovevda dove
attualmente - probabilmente perché non ci sono ancora delle
certezze - non vi è nulla in merito e, allo stesso tempo, si può
vedere dal sito ufficiale dell'organizzazione che è rimasto al
2019. Dal momento che ci sarà l'ufficialità, in automatico, che ci
sia l'inserimento.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK