Consiglio Regionale della Valle d'Aosta - Oggetto del Consiglio n. 2235 del 4 aprile 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
GIUNTA REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2235 del 4 aprile 2023 - Resoconto
OGGETTO N. 2235/XVI - Interpellanza: "Motivazione
dell'adozione di alcune deliberazioni da parte della Giunta
regionale durante il periodo di prorogatio".
Bertin (Presidente) -
Punto n. 10. Per l'illustrazione,
si è prenotato il collega Aggravi a cui passo la parola.
Aggravi (LEGA VDA) -
Sono sicuro che la materia di
quest'interpellanza non sarà oggetto di
post
da parte dei
colleghi della sinistra, perché è una materia sicuramente
complicata, quindi cercherò di non complicarla ulteriormente e sono
sicuro che la risposta che riceverò sarà il meno complicata
possibile, perché altrimenti complicheremmo ulteriormente la
situazione e questo mi aprirebbe a una seconda iniziativa. Già lo
dico al presidente Testolin che, grazie a Dio, ha delle altre
persone sedute vicino, perché altrimenti sembra un
question
time
a lei, e quindi cercherò di andare per gradi.
Torniamo un po' indietro rispetto all'attuale situazione. Il
focus dell'interpellanza riguarda gli atti di Giunta che sono stati
presi nel periodo della cosiddetta
prorogatio
.
Sostanzialmente oggi noi abbiamo un riferimento normativo
abbastanza chiaro che sono gli articoli 7 e 8 della legge n. 21 del
2007, che in sostanza parlano di due ambiti molto ampi, possono
sembrare ristretti ma in realtà possono essere ampli: l'ordinaria
amministrazione e gli atti indifferibili e urgenti, che nel periodo
di prorogatio possono essere o devono in alcuni casi essere
presi.
A fronte di questo c'è, e ormai lo abbiamo già visto due volte,
almeno io l'ho visto due volte, qualcuno forse di più, il rilascio
da parte della Presidenza delle Regione, in realtà del Segretario
generale, perché è firmato da quest'ultimo, di un documento che si
chiama "Indicazioni operative per il disbrigo delle attività
correnti". È un documento che nella sua veste dei giorni nostri ha
un protocollo chiaro, cioè il n. 823/Segretaria del Segretario
generale, che nell'ultimo caso è stato rilasciato il 26 gennaio
2023, ovvero un giorno dopo la presa d'atto delle dimissioni del
presidente Lavevaz. Infatti, in questo documento il Segretario
generale fa sostanzialmente una premessa riguardo agli accadimenti
e riguardo al soggetto che andrà a svolgere le funzioni del
Presidente, che è l'allora e anche oggi vicepresidente Bertschy, e
di fatto richiama giustamente in particolare l'articolo 7 e poi
anche l'articolo 8 della legge che ho già citato.
In questo periodo sono state giustamente portate avanti delle
deliberazioni della Giunta regionale, che ho cercato di vagliare,
come avranno fatto sicuramente anche altri colleghi. Da qui è nata
una sorta di curiosità, nel senso che a fronte appunto della nota,
della lettera, delle indicazioni operative per il disbrigo delle
attività correnti che ho citato in precedenza, si sono prese queste
deliberazioni. All'interno delle delibere però ci sono alcune di
queste che hanno attirato la mia attenzione e sulle quali ho
cercato di focalizzare le tre domande che vado a leggere; in realtà
possono essere riassunte in due.
La prima riguarda una particolarità. Su questo devo fare
un'integrazione rispetto a quello che ho scritto, ma non è di
grande cosa, me ne sono accorto preparando l'intervento, ovvero
quale sia la motivazione del mancato richiamo della già citata
nota, quindi le indicazioni operative per il disbrigo delle
attività correnti, del 26 gennaio, tra i presupposti della delibera
n. 77 del 30 gennaio 2023; in realtà anche un'altra non ha questo
richiamo, cioè la n. 156 del 20 febbraio del 2023, citata tra le
premesse. La delibera 77 è quella famosa relativa all'annosa
questione che riguardò i giorni della Fiera di Sant'Orso, quella
che era la problematica relativa al Corpo regionale dei vigili del
fuoco, al suo interno però non si trova alcun richiamo a quella
nota. A fronte di questo, che ripeto, sembrano cose banali ma sono
evidenze di un percorso e di una modalità di rappresentare le cose
dal punto di vista amministrativo, perché sappiamo, io almeno ne
sono più che convinto, che la forma sia sostanza, su questo punto
chiedo perché questa nota non è stata richiamata.
Chiedo anche per quale motivo, con riferimento in particolare
alle delibere di Giunta che ho citato in premessa, non si riscontra
all'interno di queste le motivazioni, ovvero i dettagli della
scelta di adottarle nel periodo di cosiddetta
prorogatio,
sulla scorta dei contenuti della già richiamata nota "Indicazioni
operative per il disbrigo delle attività correnti". La cito
continuamente perché, di fatto, questa è la fonte che permette poi
di agire nel regime di prorogatio. Non siamo a Roma, non siamo
neanche a Milano; cito Milano non per ragioni di natura politica ma
amministrativa, perché ho trovato un caso che fu del 2009, laddove
appunto in un'interruzione di legislatura che cosa succede? Che c'è
una deliberazione puntuale, quindi non una nota di una struttura
dell'Amministrazione ma una deliberazione puntuale, un po' come
avviene e come è avvenuto, ad esempio, anche recentemente con la
caduta prematura della legislatura e del Governo guidato da Mario
Draghi, dove si dice puntualmente che cosa si può fare e che cosa
no. E forse questo, al di là dei giochini di percentuali, elezioni
dirette, indirette e quant'altro, dovrebbe interessare a chi si
occuperà di legge elettorale e di forma di Governo, perché comunque
anche questo fa parte della materia che deve considerare una forma
di Governo, cioè i momenti effettivamente straordinari, che sono
oggettivamente molto più delicati rispetto ad altri.
Chiedo anche per quali motivazioni il Governo regionale abbia
deciso di adottare, nel periodo sempre di cosiddetta prorogatio, la
delibera n. 77, e poi cito la 140, la 156 e la 157, e quale ne sia
la concordanza con i contenuti specificati all'interno della già
richiamata nota. Chiedo questo perché al di là della famosa nota n.
77, ripeto, quella della questione che riguardò la Fiera di
Sant'Orso, sulle altre ci sono alcune note. Per alcune di queste,
in particolare sono quelle relative a concessione di contributi, ad
approvazioni sempre per l'erogazione di contributi, mi chiedo
perché non si sia fatto dopo o perché non si sia giustificato il
perché all'interno della deliberazione, perché avveniva in quel
momento. Così come invece, e qui la materia è un pochettino più
complicata, soprattutto nella, e ne cito una, la 157, che è vero,
riguarda sostanzialmente, come dice lo stesso allora Assessore alla
sanità all'interno delle premesse, la scelta di andare ad applicare
una norma che è stata votata dal Consiglio e che riguarda
l'articolo 5 della legge regionale del 17 gennaio 2023, quindi
prima che iniziasse formalmente il regime di prorogatio, ma che va
a fare delle modifiche, tra cui anche - non mi dilungo più di tanto
ma cito, anche perché il tempo sta finendo - modifiche di allegati
di DGR, revoche di deliberazioni di Giunta e modifiche comunque a
dei documenti strategici importanti, in questo caso per l'USL che
ovviamente è l'azienda di riferimento della sanità valdostana. Mi
chiedo: è vero, si è data sostanzialmente applicazione a una legge
che è stata votata prima della prorogatio, ma con questa
deliberazione perché non si è giustificata, dal punto di vista del
percorso amministrativo, la necessità di prendere questa scelta e
di portare avanti questa delibera di Giunta in quel periodo? Non
sto entrando nel merito delle deliberazioni, sto entrando nel
merito dei presupposti che queste deliberazioni, queste delibere di
Giunta, avevano per essere adottate in prorogatio
.
Sono sicuro che avrò una esaustiva risposta, che penso sia
costituita da una risposta scritta che chiederò gentilmente poi
successivamente di poter avere, solo per non perdermi i pezzi, se è
possibile.
Presidente -
Risponde il Presidente della Regione.
Testolin (UV) -
L'interpellanza chiede le motivazioni
dell'adozione di alcune deliberazioni da parte della Giunta
regionale durante il periodo di
prorogatio
. Come ricordato
dall'interpellanza, il 25 gennaio scorso, a seguito della presa
d'atto da parte di questo Consiglio delle dimissioni del presidente
Lavevaz, il vicepresidente Bertschy ha assunto la Presidenza della
Regione. La Giunta regionale ha assicurato l'ordinaria
amministrazione ai sensi degli articoli 2 e 4 della legge regionale
n. 21 del 2007, fino al 3 marzo scorso.
Giovedì 26 gennaio il Segretario generale della Regione ha
diramato a tutti i coordinatori regionali la nota n. 823,
richiamata dall'interpellanza, avente a oggetto "Regime di
prorogatio di organi regionali. Indicazioni operative per il
disbrigo delle attività correnti", contenente appunto le
indicazioni operative utili per il disbrigo delle attività
amministrative durante il periodo di prorogatio
.
Quale sia la motivazione del mancato richiamo alla già citata
nota n. 823 del Segretario generale del 26 gennaio 2003 tra i
presupposti della DGR n. 77 del 30 gennaio 2023. Venendo alla prima
domanda, ricordo che la deliberazione n. 77 è stata adottata nel
corso di una seduta straordinaria della Giunta convocata il 30
gennaio, in esito a una serie di contatti, riunioni e incontri che
hanno interessato anche sabato 28 e domenica 29 gennaio, per
evitare che lo sciopero indetto dal Corpo valdostano dei vigili del
fuoco provocasse l'annullamento della seconda giornata della Fiera
di Sant'Orso.
Come evidenziato nella deliberazione, inoltre lunedì 30 gennaio
si è tenuta prima una riunione con le organizzazioni sindacali per
la sottoscrizione dell'accordo, poi la trasmissione dello stesso al
comitato regionale per le relazioni sindacali che ha dato parere
favorevole, consentendo al dipartimento del personale di proporre
la deliberazione della Giunta regionale, per autorizzare il
presidente della delegazione trattante di parte pubblica alla
sottoscrizione dello stesso. La deliberazione in questione
rivestiva quindi oggettivamente i criteri dell'urgenza e
dell'indifferibilità, oltre che della necessità di non pregiudicare
un interesse pubblico ed evitare in ultima istanza problemi di
ordine pubblico. Tra l'altro, come precisato nella deliberazione,
la sua adozione non ha comportato nuovi o maggiori oneri a carico
del bilancio regionale. L'assenza del richiamato della nota n. 823
del Segretario generale nelle premesse della deliberazione, appare
pertanto una mera mancanza materiale senza nessuna incidenza
sostanziale, dettata probabilmente anche dalla concomitanza di
fatti abbastanza importanti da risolvere.
Per quale motivo, con riferimento alla DGR richiamata in
premessa, non si riscontri all'interno di questa le motivazioni,
ovvero i dettagli della scelta da adottare nel periodo della
cosiddetta prorogatio, sulla scorta dei contenuti della nota n. 823
del Segretario generale del 26 gennaio 2023. Quanto alla seconda
domanda, le deliberazioni evidenziate nell'interpellanza richiamano
i contenuti della nota n. 823 del 26 gennaio del Segretario
generale e danno atto, trattandosi di competenza in capo alla
dirigenza regionale e non alla Giunta, che il dirigente proponente
ha verificato la conformità dell'atto alle indicazioni della nota
stessa in tale presupposto, ossia la motivazione che sostanzia la
scelta della Giunta regionale di adottare le rispettive decisioni;
verifica oltretutto confermata dal parere di legittimità rilasciato
dal dirigente stesso.
Terzo quesito: per quali motivazioni il Governo regionale abbia
deciso di adottare nel periodo di cosiddetta prorogatio
le
già richiamate deliberazioni nn. 77, 140, 156 e 157, e quale ne sia
la concordanza con i contenuti specificati all'interno della già
richiamata nota n. 823 e relativi allegati. Tutte le deliberazioni
adottate nel periodo in argomento, comprese quelle evidenziate
nella terza domanda, sono state adottate dalla Giunta regionale in
quanto, sulla scorta di principi interpretativi ricavabili dalla
dottrina e dalla giurisprudenza, sono state ritenute rientranti
nella nozione di ordinaria amministrazione per i seguenti motivi:
perché gli atti non implicavano scelte impegnative e/o
discrezionali sotto il profilo politico e risultavano dovuti, in
quanto costituenti mera esecuzione di scelte già effettuate; perché
urgenti e indifferibili in quanto necessitati dall'esigenza di
assicurare la continuità amministrativa, oppure perché il loro
differimento avrebbe potuto pregiudicare l'interesse pubblico.
In particolare, la DGR n. 77, come già esposto, era finalizzata
in ultima analisi a consentire il regolare svolgimento della Fiera
di Sant'Orso, mediante una modifica dell'accordo sindacale relativo
ai servizi essenziali garantiti dai vigili del fuoco, ampliati per
ricomprendervi anche la fiera medesima.
La DGR n. 140, relativa al contratto di lavoro del direttore
generale dell'azienda USL, aveva la finalità di consentire la
prosecuzione del rapporto di lavoro del dottor Uberti che, in caso
contrario, avrebbe cessato l'attività lavorativa per andare in
quiescenza, sfruttando un'opportunità verificatosi dopo l'inizio
del suo rapporto di lavoro e avrebbe dovuto essere sostituito dal
direttore sanitario, con un evidente appesantimento del suo carico
lavorativo e un rallentamento dell'operatività dell'azienda USL, in
attesa della nomina di un nuovo direttore generale.
La DGR n. 156 concerneva l'applicazione di una norma statale
finalizzata a valorizzare l'esperienza acquisita dal personale
sanitario durante l'emergenza epidemiologica Covid-19, non ancora
assunto a tempo indeterminato, per la Valle d'Aosta: due dirigenti
sanitari medici e un dirigente sanitario biologo. L'atto era
conforme alle indicazioni della nota n. 823, in quanto non ricava
alcuna decisione di natura discrezionale.
La DGR n. 157 concerneva l'aggiornamento dell'atto aziendale
della USL in base all'articolo 26 comma 5bis della legge regionale
n. 5 del 2000, introdotto dall'articolo 5 della legge regionale 17
gennaio 2023 n. 1, finalizzata a consentire, tra l'altro, di
ampliare il numero di posti letto di alcune strutture ospedaliere,
con l'obiettivo ultimo di migliorare l'assistenza sanitaria dopo
l'esperienza dell'emergenza epidemiologica da Covid-19. Costituiva
pertanto l'atto amministrativo di applicazione concreta di
decisioni già assunte con l'approvazione della legge regionale n. 1
del 2023 e quindi era conforme alle indicazioni della nota n. 823,
in quanto non ricava alcuna decisione di natura discrezionale.
Per completezza, rispetto ad altre deliberazioni citate
dall'interpellanza, va detto che le deliberazioni nn. 121, 122, 150
e 151 concernevano l'erogazione di contributi previsti da leggi
regionali, sulla base di appositi criteri e parametri che
determinavano l'ammissibilità delle domande e l'entità dei
contributi medesimi, senza quindi alcun contenuto discrezionale. Va
ricordato poi che la concessione di contributi, in molti casi, tra
i quali alcuni di quelli citati, è un elemento determinante per gli
organizzatori delle manifestazioni in vista dell'effettivo
svolgimento delle medesime, nel senso che in assenza di tali
contributi le manifestazioni avrebbero potuto non avere luogo.
Infine la deliberazione n. 133, relativa al programma delle
mostre, intanto riguardava solo quelle previste per l'estate 2023,
poi occorre ricordare che l'organizzazione delle mostre comporta un
complesso lavoro da parte degli uffici competenti, che richiede un
ampio arco di tempo precedente all'apertura di ciascuna mostra.
Farò, come richiesto, una copia della stessa, anche perché le
informazioni sono tante e abbastanza specifiche, per cui ne avrà
nota.
Presidente -
Per la replica il consigliere Aggravi.
Aggravi (LEGA VDA) -
Ringrazio il presidente Testolin
anche della disponibilità a darmi copia della risposta che, come mi
attendevo, è complicata.
Ci sono due dubbi che pervadono la mia mente. Da un lato dire:
se è così, allora di fatto tra il regime di
prorogatio
e
quello normale non c'è differenza, quindi abbiamo raggiunto
l'obiettivo, nel senso che in un momento eccezionale
l'amministrazione non ha subito nessun tipo di modifica e le cose
sono andate avanti. E mi viene quasi da dire: allora, beata
prorogatio;
magari non lo dico solo io ma anche qualcun
altro, ma ci sta. Dall'altro lato mi dico e rafforzo un dubbio,
cioè il fatto che, come dicevo in avvio di presentazione
dell'interpellanza, le maglie forse sono un po' larghe, il
perimetro - direbbe qualche collega - è molto ampio. E forse c'è
una necessità di meglio regolare queste maglie e questo perimetro
al di là di una nota, seppur rilasciata dal soggetto che potremmo
dire apicale nella struttura organizzativa dell'amministrazione, ma
forse bisogna aggiungere un presidio in più, un elemento in
più.
Qui io penso al
cahier de notes e de doléances
della
legge elettorale e della forma di governo. E lo voglio
sottolineare, perché non ci si può limitare soltanto al discorso
della legge elettorale: ci sono anche dei passaggi che devono
riguardare e valutare delle riforme di quelle che io chiamo
genericamente forme di governo, ma che riguardano anche questo
punto; guardo l'ex presidente Lavevaz, che adesso presiede la I
Commissione, perché forse questo elemento deve essere valutato
dalla Commissione. Dico questo a tutela dell'amministrazione, a
tutela di chi in quel momento è seduto soprattutto al banco della
Giunta, perché ricordiamo che già c'è una responsabilità nei
periodi normali, in più ce n'è una superiore nei momenti in cui il
quadro non è propriamente definito.
Dall'altro lato prendo atto della differenza che in sintesi
possiamo fare tra le delibere che ho citato. Quelle che me le
portano le strutture e quindi le mando avanti perché già ci sono
dei criteri, già ci sono dei bandi, già ci sono tutte le procedure;
le fanno i dirigenti, però poi le vota la Giunta. Quelle
eccezionali: la n. 77, non c'era bisogno di dirlo, è eccezionale
per definizione. Ho immaginato la gestione complicata di quel
momento, che forse poteva essere gestito in precedenza, chi lo sa,
questo non è onere nostro, è dell'aleatorietà dei tempi e dei modi
di agire di ognuno di noi, ma comunque presenta un problema, perché
comunque l'Amministrazione, anche in un momento eccezionale, in un
momento straordinario, non può permettersi delle falle nelle sue
procedure. Va bene, ha le caratteristiche per rientrare in quelle
indicazioni operative, ma forse si poteva evitare e soprattutto si
poteva giustificare, e qui voglio chiudere l'intervento, perché lei
giustamente mi ha parlato, e nella risposta c'è, del parere di
legittimità da parte del dirigente.
Lei c'era quando abbiamo lungamente discusso delle questioni
legate ai pareri di legittimità, e non ci voglio tornare. Basta il
parere di legittimità? Basta sia scritto "Visto il parere", o
magari su alcuni passaggi bisogna fare un'analisi in più, e qui sto
parlando delle strutture tecniche, non delle strutture politiche,
anche per evitare situazioni passate? Perché non è che sono state
totalmente cancellate, bisogna anche fare tesoro di certe sentenze,
di certe prese di posizione. Io penso che un ragionamento
complessivo vada fatto non soltanto dal punto di vista politico, ma
anche nelle procedure amministrative, soprattutto riferite ai
momenti eccezionali, perché altrimenti l'aleatorietà aumenta e il
perimetro salta, e questo rischia di essere pericoloso non so per
chi, ma per qualcuno sicuramente.
Presidente -
Interrompiamo l'ordine del giorno per
arieggiare i locali. Il Consiglio è sospeso.
La seduta è sospesa dalle ore 10:59 alle ore 11.22.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK