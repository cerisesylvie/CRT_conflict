Consiglio Regionale della Valle d'Aosta - Oggetto del Consiglio n. 2357 del 5 ottobre 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
BILANCIO E CONTABILITA' REGIONALE
STATUTO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2357 del 5 ottobre 2016 - Resoconto
OGGETTO N. 2357/XIV - Interrogazione a risposta immediata:
"Eventuali decisioni assunte dal Governo regionale in merito alle
impugnative delle leggi regionali di variazioni al bilancio 2016 da
parte del Consiglio dei ministri".
Rosset (Presidente) -
Punto n. 3.01 dell'ordine del
giorno. Ha chiesto la parola il Consigliere Gerandin, ne ha
facoltà.
Gerandin (GM) -
Qualcosa lei ci ha già anticipato,
Presidente Rosset, pensavamo che qualcosa nelle comunicazioni
venisse detto anche dal Presidente della Giunta, per fortuna c'è
questa iniziativa per fare quanto meno chiarezza su due impugnative
che riguardano la legge regionale n. 15 e la legge regionale n. 16
del 3 agosto 2016, in cui le parti veramente innovative e
importanti di queste leggi vengono impugnate dal Consiglio dei
ministri. Noi alcuni di questi aspetti li avevamo pure votati,
almeno io personalmente, per cui sono personalmente preoccupato di
questo atteggiamento, anche perché se questo è l'atteggiamento,
soprattutto questa è la volontà di preservare l'autonomia delle
Regioni in un momento così delicato, quanto meno preoccupa perché
se tutto questo viene poi anche da parte di un Governo cosiddetto
"amico": un Governo che fa parte di un accordo politico, dove ci
sono pagine e pagine di impugnative che riguardano aspetti per noi
fondamentali come la parte legata al discorso della stabilizzazione
del personale dell'Azienda USL, la parte che riguarda le vere
novità che giustamente con enfasi ha presentato in quest'aula
all'atto dell'approvazione che riguardano il settore agricolo
riferito anche a tutta una serie di semplificazioni a cui noi
abbiamo creduto e la parte legata al discorso dei rifiuti...per cui
la mia iniziativa va in questo senso per fare chiarezza, per capire
qual è l'atteggiamento del Governo regionale.
Presidente -
Ha chiesto la parola il Presidente della
Regione, ne ha facoltà.
Rollandin (UV) -
Pour ce qui est des recours à la Cour
constitutionnelle concernant certaines parties des lois régionales
n° 15 et n° 16 de 2016, la Région se constituera devant la Cour,
mais en même temps demandera l'ouverture d'un groupe de travail
avec les Ministères compétents afin de vérifier s'il est possible
de parvenir à des modifications qui puissent être satisfaisantes
aussi bien pour l'État que pour la Région. Cela s'est déjà passé à
maintes reprises parce qu'il y a eu des propositions de ce
genre.
Presidente -
Ha chiesto la parola il Consigliere
Gerandin, ne ha facoltà.
Gerandin (GM) -
Se ho capito bene, la costituzione di
fronte alla Corte sarà sia per le impugnative riferite alla legge
n. 15 che alla legge n. 16, e questo tavolo verrà aperto di
conseguenza. Detto questo, annuncio che è un argomento talmente
impattante nel sistema valdostano che presenterò - penso condiviso
con gli altri di minoranza - una risoluzione perché mi pare che sia
un argomento da trattare con la dovuta cautela e soprattutto con
un'immediatezza dovuta a tutta una serie di conseguenze che si
potrebbero avere in seguito alla paventata entrata in vigore di
queste grandi modifiche, perché giustamente lei, Presidente, forse
è un po' più realista, già l'atto dell'approvazione aveva parlato
di misure
borderline
e abbiamo avuto purtroppo la conferma
che trattasi di misure che potrebbero avere serie conseguenze per
la Valle d'Aosta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK