Consiglio Regionale della Valle d'Aosta - Oggetto del Consiglio n. 1313 del 10 maggio 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TRASPORTI E VIABILITÀ
Viabilità
Strade di interesse regionale
Precedente
Successivo
Resoconto integrale del dibattito dell'aula
Oggetto del Consiglio n. 1313 del 10 maggio 1995 - Resoconto
SEDUTA ANTIMERIDIANA DEL 10 MAGGIO 1995
OGGETTO N. 1313/X Chiusura al traffico della strada dei vigneti
in comune di Donnas. (Interpellanza)
Interpellanza Concordato sull'utilità della strada dei vigneti a
Donnas;
Preso atto che da diversi mesi è chiusa al traffico;
Considerato che alla Regione è costata parecchie centinaia di
milioni;
Saputo che a diversi proprietari di terreni occupati dalla
strada in questione devono essere versate le spettanze
pattuite;
Il sottoscritto Consigliere regionale
Interpella
il Presidente della Giunta regionale per sapere:
1) quali sono i motivi che ostano all'apertura della strada
stessa;
2) quali sono i tempi ipotizzabili seriamente per una soluzione
dei problemi suddetti e una apertura della stessa;
3) quanto devono attendere per il risarcimento pattuito i
proprietari dei terreni interessati.
F.to: Chiarello
Presidente Ha chiesto la parola il Consigliere Chiarello.
Chiarello (RC) Di questa strada condivido la sua costruzione,
però è una strada piena di problemi: appena è stata aperta è stata
chiusa, non si sa bene se sia mai stata aperta, probabilmente è
stato dato il benestare al passaggio delle persone per mettere una
croce sopra una grossa pietra. Probabilmente con quella croce
adesso la strada risolverà tutti i suoi problemi.
Il fatto è che i cittadini di Donnas, quelli che hanno avuto i
terreni occupati per il passaggio di questa strada, si lamentano
che da diversi anni non hanno ancora ottenuto i soldi
dell'esproprio, del valore dei terreni, e la strada è ancora
interrotta.
Vorrei sapere quali sono le previsioni per l'apertura di questa
strada, che continuo a dire che è utile se è aperta, se si può
utilizzare, e quanto dovranno attendere i proprietari dei terreni
per avere quello che spetta loro.
Presidente Ha chiesto la parola l'Assessore all'agricoltura,
forestazione e risorse naturali, Vallet.
Vallet (UV) La strada cosiddetta dei Vigneti è costituita da due
tratti di strada, che sono stati realizzati in tempi diversi: la
parte che sale da Donnas è stata realizzata successivamente con
appalto diretto eseguito dall'Assessorato all'agricoltura, il
tratto invece che viene da Perloz era inserito in un programma
FRIO, a suo tempo presentato dal Comune di Pont-Saint-Martin ed
eseguito dall'amministrazione regionale.
La chiusura della strada dei Vigneti, che è limitata ad un
tratto di 80 metri, si è resa necessaria nel mese di novembre
dell'anno scorso in seguito al riattivarsi di un evento franoso che
già si era manifestato prima nel 1978 e poi nell'85,
precedentemente quindi alla realizzazione della strada.
É chiaro che si tratta di un disagio, perché è impedito il
collegamento a Donnas e frazioni di Perloz; è un disagio comunque
limitato al tratto di 80 metri, interessato dal movimento franoso.
I Vigneti, sia da una parte che dall'altra, sono comunque
accessibili perché è possibile percorrerli fino al tratto
chiuso.
Chiarello mi chiede quali sono i tempi ipotizzabili per la
soluzione dei problemi; non siamo in grado adesso di fare una
definizione precisa dei tempi, perché in questo momento e da quando
si è manifestato il movimento franoso, la frana stessa è sotto
monitoraggio. Sarà necessario ancora eseguire due carotaggi per
avere una visione di cose c'è sotto e per poter progettare quelle
opere necessarie a consentire la ricostruzione di quel tratto di
strada. Non posso adesso anticipare dei tempi, perché dovrei andare
forzatamente a caso.
Per quanto riguarda il problema del risarcimento degli espropri,
di questi non si fa carico l'amministrazione regionale, sono
procedure che devono essere espletate dai comuni di
Pont-Saint-Martin per un tratto, evidentemente quello compreso nel
comune di Pont-Saint-Martin e di Donnas. Quello che mi posso
impegnare a fare io è rivolgere l'ennesimo sollecito alle due
municipalità, affinché si attivino a definire queste procedure
espropriative.
Presidente Ha chiesto la parola il Consigliere Chiarello.
Chiarello (RC) Sono contento della risposta dell'Assessore, però
volevo precisare una cosa, proprio perché l'Assessore l'ha messa in
risalto. Quella era una zona che aveva subito due frane in due
momenti precedenti, in momenti in cui addirittura nel 1985 si stava
progettando questa strada. Quindi la domanda era provocatoria: dato
che era una zona in cui si erano verificate 2 frane 4-5 anni prima,
si erano fatti i carotaggi?
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK