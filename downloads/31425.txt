Consiglio Regionale della Valle d'Aosta - Oggetto del Consiglio n. 488 del 15 aprile 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 488 del 15 aprile 2009 - Resoconto
OGGETTO N. 488/XIII - Interrogazione: "Criteri di
determinazione dei finanziamenti per l'acquisizione di beni e
servizi da destinare a fini di rappresentanza e di promozione
turistica".
Interrogazione
Richiamata la delibera di Giunta n° 683 del 20 marzo 2009,
con la quale vengono stanziati 30 mila euro al fine di acquisire
beni e servizi da destinare a soggetti interessati allo sviluppo
turistico e promozionale della nostra regione in visita in Valle
d'Aosta;
Constatato che con beni e servizi si intendono omaggi,
servizi alberghieri e di ristorazione, trasporto, accompagnamento a
visite guidate, noleggio di attrezzature e automezzi;
Preso atto che gli uffici competenti non sono in grado di
predisporre un piano di spesa preventivo, poiché si tratta di beni
e servizi da acquisire a seconda dei casi e con poco anticipo
rispetto allo svolgimento dell'iniziativa;
Verificato che la spesa di 30 mila euro è stata formulata in
seguito alle valutazioni effettuate dal Coordinatore del
Dipartimento turismo, sport e commercio;
i sottoscritti consiglieri regionali
Interrogano
l'Assessore competente per sapere:
1) attraverso quali criteri si è giunti a formulare la cifra
di 30 mila euro;
2) quali sono i soggetti che nell'anno 2009 si presume
possano beneficiare dei beni e dei servizi sopramenzionati;
3) se nel 2008 sono state affrontate delle spese da imputarsi
alle stesse voci;
4) nel caso di risposta affermativa al punto 3, chi ha
beneficiato di tali servizi e quali sono stati nel dettaglio i
costi sostenuti.
F.to: Zucchi - Lattanzi
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Nell'interrogazione si fa menzione
della delibera di giunta 683/2009 e a fronte di questo si chiedono
alcuni chiarimenti rispetto a uno stanziamento complessivo di
30.000 euro.
La prima domanda: "attraverso quali criteri si è giunti a
formulare la cifra di 30.000 euro". Allora, i criteri adottati sono
stati i seguenti: ipotesi di ripartizione sul totale di 30.000 euro
fra rappresentanze, 50 percento, e pubbliche relazioni a scopo
promozionale, 50 percento, quindi 15.000 e 15.000. Per quel che
intendiamo per spese di rappresentanza, sono compresi acquisti di
omaggi, ad esempio grolle o altri oggetti di artigianato tipico o
produzione locale, libri e pubblicazioni editoriali, per un valore
medio di 40 euro per circa 100 pezzi: questa è stata la stima che
dà un totale di 4.000 euro. Servizi alberghieri e di ristorazione
per soggetti esterni all'amministrazione che hanno a che vedere con
l'Amministrazione regionale, valore medio di 100 euro per 50
soggiorni, assommiamo a 5.000 euro. Trasporti ed accompagnamento in
visite guidate, valore medio 80 euro per 50, arriviamo a 4.000
euro. Noleggio attrezzature (sci, racchette da neve) e automezzi
(motoslitte, gatti delle nevi) valore medio 40 euro per 50, sono
altri 2.000 euro. La somma delle cose che ho descritto arriva a
15.000.
Le spese di pubbliche relazioni a scopo promozionale sono intese
in acquisti di libri che trattino di argomenti caratterizzanti la
nostra regione, valore medio 20 euro per 200 campioni, per 3
tipologie, 12.000 euro; pubblicazioni editoriali che mettano in
luce temi ed argomenti caratterizzanti la nostra regione, numeri
monografici, speciali, prodotti multimediali, valore medio di 5
euro per 600, 3.000 euro. La somma di tutto questo arriva a 30.000
euro.
La seconda domanda: "quali sono i soggetti che nell'anno 2009 si
presume possano beneficiare dei beni e dei servizi
sopramenzionati". La dizione è sicuramente generica: ospiti
istituzionali, autorità invitate per conto del dipartimento
turistico, turismo sport e commercio, rappresentanti di
associazioni nazionali o internazionali. A titolo di esempio: i
rappresentanti di Federalberghi, il Comitato nazionale consumatori
utenti (CNCU), la FISI, l'ASO che è l'organizzazione che organizza
il Tour de France; abbiamo già avuto la visita, e sono stati due
giorni in Valle d'Aosta, il vice del
patron
del Tour de
France e il direttore. Questi sono i soggetti che a titolo
esemplificativo vengono e questa è la dimensione.
Abbiamo altre iniziative, per esempio nell'ambito di
Musicastelle, le aziende, i partner in azione di co-marketing, i
prossimi giorni avremo una azione promozionale che facciamo con la
CONAD, faremo delle azioni promozionali con la società Jaeger Le
Coultre (quella degli orologi), abbiamo quindi i manager di queste
società che stanno imbastendo delle attività di co-marketing e il
minimo è creare delle condizioni di ospitalità. Questo non è
esaustivo, ma è per dare il livello delle persone con cui
intratteniamo dei rapporti.
Le spese affrontate nel 2008: il totale del dettaglio 12970, che
è rappresentanza, e il dettaglio 12237, pubbliche relazioni, era di
18.924, la somma di tutti e due, quello a consuntivo; quindi
abbiamo 30.000 di previsione e poi vedremo quanto sarà. Questo
perché la domanda chiede le spese affrontate, quindi lo speso è
18.924.
Beneficiari 2008. Allora, di questi 18.924: acquisti di libri
"Il rally in Valle d'Aosta", viaggio nella neve e Palais, ha
impegnato un totale di 12.250; l'ospitalità di delegazioni
giapponesi ha impegnato un totale di 2.112 euro, quanto sono
costate le divise di rappresentanza, mentre circa 2.000 euro sono
stati spesi per servizi alberghieri e ristorazione. Questo è il
totale di 18.924.
Président
- Pas de réplique? Merci.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK