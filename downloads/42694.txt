Consiglio Regionale della Valle d'Aosta - Oggetto del Consiglio n. 199 del 13 gennaio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Istituzioni scolastiche
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 199 del 13 gennaio 2021 - Resoconto
OGGETTO N. 199/XVI - Interrogazione: "Notizie in merito ad
una procedura di assunzione a tempo indeterminato presso il
Conservatorio della Valle d'Aosta in vacatio del Direttore
amministrativo".
Bertin (Presidente) -
Punto n. 12 all'ordine del giorno.
Ha chiesto la parola per la risposta l'assessore Caveri, ne ha
facoltà.
Caveri (VdA Unie) -
Ringrazio i Consiglieri proponenti e
approfitto per dire al consigliere Paolo Sammaritani, che aveva
posto la questione della famosa Commissione per mettere ordine nel
mondo della musica che la delibera andrà nella Giunta del 25
gennaio. Non lo dico casualmente: lo dico perché, nel rispondere
alla vostra domanda, è del tutto evidente come oggi esistano nelle
istituzioni musicali della Valle d'Aosta delle "incomprensioni":
dico incomprensioni tra virgolette, forse Sammaritani sa a cosa mi
riferisco, perché, in effetti, ci sono incomprensioni profonde
all'interno che creano delle specie di faglie, di difficoltà ad
andare avanti e io mi auguro che questa commissione di studio
consenta proprio di guardare al di là delle polemiche
personali.
Rispondo alla prima delle domande poste: dal 1° aprile del 2020
il
Conservatoire
non aveva più un Direttore amministrativo a
causa dell'indisponibilità del precedente Direttore a riassumere
questo incarico. Nell'attesa di individuare un nuovo Direttore
amministrativo in comando attraverso una selezione comparativa
pubblica, bisognava provvedere all'attività normale del
Conservatoire
garantendo una continuità di tipo
amministrativo-contabile finanziaria e anche rispetto al personale.
Visto che in più occasioni il Presidente del Consiglio di
amministrazione aveva ricoperto anche la funzione di Direttore
amministrativo e sentito a più ripreso il revisore dei conti, si è
provveduto, nelle more dell'espletamento della procedura
comparativa per avere il nuovo Direttore amministrativo, a
suddividere tra il Presidente del Consiglio di amministrazione e il
Direttore dei compiti e delle funzioni che erano in capo al
Direttore amministrativo.
Vi darò copia della mia risposta per cui eviterei di leggervi i
commi dell'articolo 25: commi 5, 6, 7 e 8, che regolamentano questa
materia. In particolare, per rendere eseguibili gli atti di
gestione finanziaria e non bloccare l'attività dell'istituto, le
determine, gli ordinativi di incasso e di pagamento sarebbero stati
istruiti dal referente contabile, che ne garantiva la copertura
finanziaria e controfirmati dal Presidente, mentre gli atti legati
all'attività didattica sarebbero stati controfirmati dal
Direttore.
Tale assunzione di responsabilità - naturalmente io mi sono
limitato a ricostruire gli avvenimenti - da parte delle due cariche
apicali del
Conservatoire
a fronte di nessuna forma di
compenso, ha consentito la prosecuzione dell'attività finanziaria,
tra cui anche il pagamento degli stipendi, che, in assenza di un
direttore amministrativo, sarebbe risultato sospeso. Con delibera
n. 36 del 30 novembre 2020 si è provveduto a dichiarare decaduta la
delibera che prevedeva la controfirma degli atti amministrativi in
quanto il 1° dicembre del 2020, espletata la procedura selettiva,
si è insediato il nuovo Direttore amministrativo.
Risposta al punto 2: la procedura di avviso pubblico per
l'assunzione a tempo indeterminato di un operatore specializzato da
assegnare alla segreteria didattica si è espletata attraverso una
selezione pubblica per una mobilità all'interno del comparto unico
per sostituire un dipendente di qualifica B2 che operava nella
segreteria didattica dipendente della Fondazione Maria Ida Viglino
distaccato in convenzione da alcuni anni presso il
Conservatoire
. Alla richiesta di rientro in servizio presso
la Fondazione a partire dal 1° settembre 2020 si è provveduto alla
sua sostituzione mediante avviso pubblico di mobilità.
Terza domanda: la composizione della Commissione che ha seguito
la procedura selettiva è stata definita con una delibera del
Consiglio di amministrazione, la n. 25, ed è stata la seguente: il
Presidente del CdA, un Consigliere del CdA, un membro esterno con
qualifica di funzionario dell'Ufficio personale
dell'Amministrazione regionale - questa delibera del CdA è del
settembre del 2020 -, la presenza del Presidente e del Consigliere
sono state ritenute necessarie per la conoscenza del lavoro che il
dipendente individuato sarebbe poi stato chiamato a svolgere,
mentre un esperto di problematiche relative al personale garantiva
la correttezza delle procedure. Con data dell'agosto del 2020 il
Conservatoire
chiedeva infatti al Dipartimento personale e
organizzazione della Regione la disponibilità di un dipendente
regionale esperto in materia di personale, nello specifico delle
procedure concorsuali e della mobilità, da nominare in qualità di
membro esperto della commissione esaminatrice.
Ringrazio i consiglieri Aggravi e Foudraz di aver portato con
questa interrogazione l'attenzione sul
Conservatoire
della
Valle d'Aosta. Ci tengo a dire nell'occasione che, pur tra mille
difficoltà dovute alla pandemia, è riuscito a svolgere comunque la
sua attività didattica, a laureare nei tempi previsti gli studenti,
a organizzare alcuni concerti all'aperto nella stagione estiva.
Ribadisco in conclusione quanto detto all'inizio, è del tutto
evidente che fra i
dossier
più delicati che bisognerà
affrontare nei mesi a venire c'è quello del futuro del
Conservatoire
, rispetto al quale in passato ci sono state
suggestioni molto diverse le une dalle altre. Personalmente ritengo
che il
Conservatoire
non sia però un elemento per così dire
isolato dal contesto di tutte le istruzioni musicali che va dalla
SFOM alle scuole medie a carattere musicale, dalle vicende del
Liceo musicale alle varie offerte musicali che ci sono in Valle
d'Aosta, non solo private ma anche quelle finanziate in maniera
cospicua dalla Regione: ad esempio, in collegamento con le bande
musicali. Si tratta di mettere ordine e soprattutto di evitare che
molte istituzioni musicali talvolta si guardino a distanza come il
cane e il gatto.
Presidente -
Per la replica, ha chiesto la parola il
consigliere Aggravi.
Aggravi (LEGA VDA) -
Assessore, io la ringrazio della
risposta, però vorrei ripercorrere punto per punto le tre domande
fatte. Per quanto riguarda la prima, la ringrazio perché era
necessario fare chiarezza in quanto si può comprendere benissimo
che in una situazione di difficoltà ci sia stata una suddivisione
considerato che poi l'ente pubblico ha anche un direttore didattico
e quindi si è potuto almeno circoscrivere alla normale
amministrazione un'attività portata avanti poi formalmente
sicuramente dal referente contabile ma dal Presidente del Consiglio
di amministrazione e su questo non vado oltre, perché ovviamente
non ho nessun elemento che possa aggiungere qualcosa in più.
Sul secondo punto, quindi riguardo all'avviso pubblico per
l'assunzione a tempo indeterminato di un operatore specializzato,
che sostanzialmente prende avvio il 28 luglio, che è la stessa data
in cui appunto il CdA delibera la formalizzazione di come portare
avanti l'attività amministrativa, e lo semplifico, io chiedevo - e
lo leggerò poi nella risposta scritta perché non mi sembra di
averlo compreso - se quest'assunzione è stata avviata in forza di
valutazioni formulate nel precedente bilancio o, meglio, nel
bilancio di riferimento. Io chiedo se c'è stata una programmazione
di quest'attività e allora la coincidenza di date non mi
preoccupa... oppure di cause nel frattempo sopraggiunte, perché in
ottica sempre programmatoria, e oggi questo termine lo utilizzerò
anche sull'iniziativa 39... ovviamente era il punto che volevo
approfondire, perché se io ho una situazione di emergenza, ma ho
già programmato un determinato tipo di attività ci sta, se invece
non ci sono cause estremamente eccezionali, forse la selezione si
poteva appunto rimandare a quando il Direttore amministrativo nuovo
sarebbe poi arrivato.
Sul terzo punto sulla definizione della composizione della
commissione di esame forse sarà destino tra me e lei, però
ripiombiamo di nuovo in una situazione che abbiamo già affrontato.
Nulla quaestio
sulle capacità, sulle conoscenze e sulle
esperienze dei singoli rappresentanti in seno al Consiglio di
amministrazione, però, vede, in questo caso ancor di più che
riguardo alla società
in house
tipica della Regione, che è
Finaosta, questo è un ente pubblico, è un'istituzione pubblica,
quindi i dettami della relativa normativa, della n. 165, e la
recito: l'articolo 35, comma 3, lettera e), che sostanzialmente
dice che i componenti delle commissioni non devono essere
componenti dell'organo di direzione politica dell'amministrazione,
e un motivo c'è... Forse è il caso che nel riordino che si intende
fare complessivo ci sia non solo un riordino diciamo gestorio e
formale o di indirizzo, ma anche un'indicazione non soltanto alle
società partecipate ma anche agli enti partecipati, perché abbiamo
un sistema di partecipazione regionale molto complicato... per dire
ai Signori che sono seduti nei consigli di amministrazione:
"attenzione, ci sono delle norme da rispettare", e lo dico non
tanto e solo nell'interesse della Regione autonoma, che è
l'azionista o il partecipante, ma soprattutto di chi è seduto in
quei consigli di amministrazione; perché? Perché magari spesso la
buona fede può essere confusa con altro e sinceramente io, fossi
membro di un consiglio di amministrazione, se ci fosse un terzo che
segue una procedura selettiva, sarebbe un elemento di estrema
correttezza e soprattutto sgraverebbe di responsabilità possibili o
eventuali, che spesso sono anche molto delicate, soprattutto quando
si parla di persone.
Io su questo aspetto la invito a vigilare e a mettere ordine
visto che la delega alle partecipate è in capo all'istruzione e
quindi che qualcuno faccia il maestro e finalmente dica agli enti
partecipati e alle società partecipate che devono seguire le
norme.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK