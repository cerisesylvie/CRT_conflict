Consiglio Regionale della Valle d'Aosta - Oggetto del Consiglio n. 1480 del 25 settembre 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1480 del 25 settembre 1985 - Resoconto
OGGETTO N. 1480/VIII - COMUNICAZIONI DEL PRESIDENTE DEL
CONSIGLIO.
PRESIDENTE
: Desidero informare il Consiglio dell'attività
svolta dalla Presidenza del Consiglio e dagli organi consiliari
dopo l'ultima adunanza.
Disegni di legge presentati:
Proposta di legge n. 223, presentata dai Consiglieri Millet,
Bajocco, Cout, Dolchi, Mafrica e Tonino, in data 16 luglio 1985
concernente: "Nuova disciplina dell'artigianato in Valle d'Aosta"
(1
^
e 3
^
Commissione).
Disegno di legge n. 224, presentato dalla Giunta Regionale in
data 21 agosto 1985 concernente: "Rifinanziamento della L.R. 24
agosto 1982, n. 42: Istituzione rete regionale di
radiocomunicazioni per il servizio di protezione civile" (già
iscritta all'ordine del giorno).
Disegno di legge n. 225, presentato dalla Giunta Regionale in
data 21 agosto 1985 concernente: "Contributi per il risarcimento
dei danni arrecati alla produzione agricola dalla fauna selvatica"
(1
^
e 3
^
Commissione).
Disegno di legge n. 226, presentato dalla Giunta Regionale in
data 13 settembre 1985 concernente: "Rifinanziamento per l'anno
1985 della L.R. 28.12.1984 n. 76, concernente la costituzione di
fondi di rotazione per la ripresa della industria edilizia "
(1
^
e 3
^
Commissione).
Disegno di legge n. 227, presentato dalla Giunta Regionale in
data 13 settembre 1985, concernente: "Modifiche ed integrazioni
all'art. 10 della L.R. 15 giugno 1983, n. 57 in materia di concorsi
per il reclutamento del personale ispettivo e direttivo delle
scuole ed istituti scolastici regionali" (5^ Commissione).
Disegno di legge n. 228, presentato dalla Giunta Regionale in
data 13 settembre 1985, concernente: "Interventi finanziari a
sostegno ed integrazione della profilassi e della lotta nei
confronti delle malattie infettive degli animali per l'applicazione
della L.R. 28.6.1962, n. 13 recante norme per il risanamento del
bestiame in Valle d'Aosta".
Disegno di legge n. 229, presentato dalla Giunta Regionale in
data 13 settembre 1985, concernente: "Destinazione dei fondi
assegnati dallo Stato ai sensi della legge 17.5.1983, n. 217: Legge
quadro per il turismo".
Disegno di legge n. 230, presentato dalla Giunta Regionale in
data 13 settembre 1985, concernente: "Aumento per l'anno 1985,
degli stanziamenti previsti per l'applicazione della L.R. 14 luglio
1982, n. 24 concernente: "Interventi per la realizzazione di
infrastrutture ricreativo-sportive di interesse turistico".
Disegno di legge n. 231, presentato dalla Giunta Regionale in
data 13 settembre 1985, concernente: "Concessione di un contributo
straordinario all'Associazione sport invernali Valle d'Aosta -
ASIVA".
Disegno di legge n. 332, presentato dalla Giunta Regionale in
data 23 settembre 1985, concernente: "Rifinanziamento per l'anno
1985 della L.R. 6.7.1984, n. 30 recante interventi regionali in
materia di agricoltura".
Disegno di legge n. 233, presentato dalla Giunta Regionale in
data 23 settembre 1985, concernente: "Provvedimenti per il
personale addetto ai servizi a favore delle persone anziane ed
inabili di cui alla L.R. 15.12.1982, n. 93".
Disegno di legge n. 234, presentato dalla Giunta Regionale in
data 23 settembre 1985, concernente: "Nuove norme sugli
asili-nido".
Disegni di legge vistati:
Disegno di legge n. 186, concernente: "Création d'un fond
régional pour le développement des jumelages".
Disegno di legge n. 187, concernente: "Rifinanziamento della
L.R. 2.12.1982, n. 84 concernente finanziamenti per la
realizzazione di presidi socio-sanitari distrettuali".
Disegno di legge n. 188, concernente: "Modificazioni ed
integrazioni alla L.R. 7.12.1979, n. 70, concernente provvidenze a
favore dei nefropatici cronici in dialisi iterativa e sottoposti a
trapianto renale".
Disegno di legge n. 193, concernente: "Norme per l'inquadramento
degli operatori professionali di 28
^
categoria -
infermieri generici di ruolo - dell'Unità Sanitaria Locale della
valle d'Aosta che conseguono il diploma di infermiere
professionale".
Disegno di legge n. 198, concernente: "Norme integrative della
disciplina dei concorsi per il conferimento di farmacie".
Disegno di legge n. 189, concernente: "Aumento, per l'anno 1985,
della spesa per l'applicazione della L.R. 3.8.1971, n. 10 e
successive modificazioni ed integrazioni, relative alla
sottoscrizione di capitale azionario di società di funivie e
seggiovie locali e di altre società aventi per fine iniziative di
interesse turistico locale.
Disegno di legge n. 196, concernente: "Concessione di incentivi
per la realizzazione di impianti di risalita e di connesse
strutture di servizio".
Disegno di legge n. 207, concernente: "Norme in materia di
sanatoria di opere di edilizie abusive".
Disegno di legge n. 190, concernente: "Rifinanziamento della
L.R. 1
0
giugno 1982, n. 12, recante la promozione di una
fondazione per la formazione professionale e la sperimentazione
agricola".
Disegno di legge n. 208, concernente: "Sottoscrizione di
capitale azionario della S.p.A. "Centrale Laitière d'Aoste':
Disegno di legge n. 191, concernente: "Rifinanziamento delle
L.R. 16.6.1978, nn. 23, 24 e 25 concernenti l'adesione della
Regione ai consorzi garanzia fidi fra gli artigiani, gli
industriali ed i commercianti della valle d'Aosta".
Disegno di legge n. 205, concernente: "Rifinanziamento per
l'anno 1985 della L.R. 30.1.1981, n. 6, concernente interventi
diretti a favorire lo sviluppo delle cooperative di produzione e
lavoro, di trasporto, miste e loro consorzi".
Disegno di legge n. 199, concernente:"Finanziamento per la
costruzione dell'ala nuova della Casa di Riposo per anziani
(Ospizio di Carità) in Comune di Aosta".
Disegno di legge n. 200, concernente: "Aumento della spesa annua
per l'applicazione della L.R. 5.11.1976, n. 47 concernente organi
collegiali scolastici della Regione".
Disegno di legge n. 203, concernente:"Aumento della spesa annua
per l'applicazione della L.R. 11.8.1975, n. 40 concernente
l'assegnazione gratuita dei libri di testo".
Disegno di legge n. 204, concernente: "Compensi ai componenti
delle Commissioni sanitarie previste al Capo II del Titolo II della
L.R. 25.10.1982, n. 70.
Disegno di legge n. 195, concernente: "Finanziamento, per
l'esercizio 1985, della L.R. 10.1.1961, n. 2, concernente
provvidenze per l'incremento del patrimonio alpinistico (Rifugi ed
altre opere alpine)".
Disegno di legge n. 201, concernente: "Finanziamento di un
programma straordinario di lavori di restauro di edifici
monumentali".
Disegno di legge n. 210, concernente: "Aumento, per l'anno 1985,
della spesa per l'applicazione della L.R. 11.11.1974 n. 44,
relativa alla concessione di contributi per l'espropriazione e
l'occupazione d'urgenza di aree di terreno a norma della legge
statale 22.10.1971, n. 865 e successive modificazioni".
Disegno di legge n. 202, concernente: "Approvazione del
rendiconto generale della Regione per l'esercizio finanziario
1984".
Disegno di legge n. 209, concernente: "Assestamento del bilancio
di previsione per l'anno 1985, ai sensi dell'art. 43 della L.R.
7.12.1979, n. 68".
Disegno di legge n. 216, concernente: "Primo provvedimento di
variazione del bilancio di previsione per l'esercizio 1985".
Disegno di legge n. 213, concernente: "Modificazioni ed
integrazioni della L.R. 30.12.1982, n. 101, recante la costituzione
di fondi di rotazione per l'artigianato, il commercio, la
cooperazione".
Disegno di legge n. 212, concernente: "Modificazione della L.R.
6.6.1977, n. 41, recante norme per la concessione di contributi
regionali per l'incremento ed il miglioramento delle attività delle
imprese artigiane".
Disegno di legge n. 211, concernente: "Interventi per la
realizzazione del piano regionale di risanamento delle acque".
Disegno di legge n. 221, concernente: "Modificazioni ed
integrazioni alla L.R. 15.6.1983, n. 57, in materia di personale
ispettivo, direttivo e docente delle scuole ed istituti scolastici
regionali".
Disegno di legge n. 217, concernente: "Contributi integrativi
per opere o miglioramenti edilizi, acquisto di beni ed attrezzature
per le biblioteche degli enti locali e dei sistemi bibliotecari:
applicazione dell'art. 14 della L.R. 30.7.1976, n. 30".
Disegno di legge n. 218, concernente: "Norme integrative
dell'art. 9 della L.R. 22.5.1985, n. 207, per l'espletamento dei
concorsi per l'assunzione di personale presso l'Unità Sanitaria
Locale della Valle d'Aosta".
Disegno di legge n. 219, concernente: "Ulteriori modificazioni
della L.R. 8.10.1973, n. 33: Costituzione di fondi di rotazione
regionali per la promozione di iniziative economiche nel territorio
della valle d'Aosta".
Disegni di legge non vistati:
Disegno di legge n. 177, concernente: "Nuove norme sugli asili
nido".
Disegno di legge n. 215, concernente: "Intervento straordinario
per l'acquisto di beni patrimoniali".
Disegno di legge n
.
214, concernente: "Disciplina del
ruolo speciale del personale addetto dei servizi a favore delle
persone anziane ed inabili di cui alla L.R. 15.12.1982, n. 93".
Il disegno di legge n. 176, concernente: "Intervento della
Regione sulla partecipazione degli assistiti nelle spese per le
prestazioni di diagnostica strumentale e di laboratorio"
riapprovato ai sensi dell'ultimo comma dell'art. 31 dello Statuto è
stato impugnato dal Governo dinanzi alla Corte Costituzionale.
Deliberazioni vistate: n. 21
Deliberazioni non vistate: -
Riunioni di commissioni:
Conferenza Capigruppo e Ufficio di Presidenza: 3
Ufficio di Presidenza: 3
1^ Commissione: 1
2^ Commissione: 2
3^ Commissione: 2
4^ Commissione: 1
5^ Commissione: 1
1^ Commissione allargata ai Capigruppo per problemi concernenti
la Casa da Gioco: 1
Commissione Speciale per il Regolamento assunzione personale
Casa da Gioco: 2
PRESIDENTE
: Signori Consiglieri, martedì pomeriggio una
tragica notizia ha gettato nella costernazione, nel dolore e nel
lutto l'intera valle d'Aosta.
A Gressoney - La Trinité, sul ghiacciaio del Lyskamm, cinque
aspiranti guide ed il loro istruttore, tutti partecipanti al 2°
Corso di formazione alpinistica dedicato a Louis Carrel, la famosa
guida scomparsa poco tempo fa, perivano travolti da una lastra di
ghiaccio che li ha trascinati nel vuoto.
I giovani scomparsi sono:
Roger Obert, 33 anni, di Champoluc: guida alpina;
Corrado Vuillermoz, di anni 18, di Valtournenche;
Carlo Fiou, 20 anni, di Aosta;
Piero Bethaz, 25 anni, di valgrisenche; Piergiorgio Perucca, 22
anni, di Saint-vincent;
Ettore Grappein, 30 anni, di Cogne.
Come si vede, tutti giovani, animati da una profonda passione
per la montagna che li aveva portati a scegliere la difficile
professione della guida alpina.
Si tratta di una grave disgrazia che ci riempie di profonda
tristezza.
Penso di interpretare i sentimenti di questo consesso rinnovando
alle famiglie ed all'Unione Guide di alta montagna, così duramente
colpite, la più sincera partecipazione al loro grande dolore.
Per onorare la memoria propongo che il Consiglio osservi un
minuto di silenzio e di raccoglimento.
Una immensa disgrazia ha colpito, nei giorni scorsi, il Messico,
ove, a seguito di un violento terremoto interi quartieri della
Capitale, Città del Messico, sono stati rasi al suolo causando
numerose vittime.
Fino ad oggi non è ancora possibile fare un bilancio preciso
dell'esatto numero delle vittime, essendo tuttora in corso le
operazioni di soccorso.
Penso di interpretare i sentimenti di questa Assemblea
esternando al Governo messicano ed all'intera popolazione i
sentimenti di partecipazione della Valle d'Aosta a questa ennesima
tragedia che ha colpito il Paese che ha già tanti problemi da
affrontare e risolvere.
Un pensiero commosso va anche alle vittime della tragedia che ha
colpito nel luglio scorso la val di Fiemme e che ha causato circa
300 morti e la distruzione di un intero Paese.
Durante questi mesi di pausa dei lavori del Consiglio sono
successi in Italia e nel mondo fatti che ritengo opportuno essere
oggetto di attenzione da parte di questa Assemblea.
Tre anni fa, e precisamente il 3 settembre 1982, il Generale
Carlo Alberto Dalla Chiesa, da pochi mesi nominato Prefetto di
Palermo con il compito di coordinare la lotta alla mafia, veniva
assassinato, unitamente alla consorte Emanuela Setti Carraro ed
all'autista Domenico Russo da un commando mafioso.
La notizia dell'assassinio del valoroso Generale, che aveva dato
il meglio di sè stesso nella lotta contro il terrorismo, debellando
gli ultimi residui delle Brigate Rosse che tanto terrore e sangue
avevano sparso nel Paese e che proprio per le sue alti doti e
qualità era stato mandato a Palermo, suscitò profondo dolore e
sdegno in tutto il Paese che ancor oggi, a tre anni di distanza, ne
ricorda il luminoso operato.
Ai primi di agosto cadevano sotto il fuoco dei killer mafiosi
due valorosi servitori dello Stato: il Commissario di P.S. Montana
ed il vice Questore Cassarà e l'agente di P.S. Antiochia.
Tale orrendo fatto di sangue, che sta a dimostrare quanto sia
lunga e difficile la lotta contro la mafia nonostante l'impegno
profuso dalla Stato e dai suoi fedeli servitori, ha suscitato
profonda impressione nel Paese. Alle famiglie delle vittime la
partecipazione più sincera di questo consesso al loro dolore.
I recenti gravi fatti successi in Sud Africa dove una minoranza
di bianchi detiene tutte le leve del potere, imponendo la propria
volontà alla maggioranza della popolazione di colore che trovasi a
vivere in una situazione di segregazione e di privazione dei più
elementari diritti dell'uomo, ha suscitato indignazione
nell'opinione pubblica e nei Governi del mondo civile.
Penso di interpretare la volontà di questo Consiglio
nell'esprimere la più ferma condanna per i sistemi di Governo
adottati dal Governo di Pretoria che costituiscono una grave offesa
ai principi di uguaglianza e di libertà di tutti i cittadini.
Il y a quarante ans, le 6 août 1945, la première bombe atomique
éclatait sur Hiroschima et causait autant de dévastation et de
victimes que les grands bombardements sur les villes de l'Europe,
sans parler des dizaines et dizaines de milliers de survivants
provisoires voués à une interminable agonie.
Alors commença une nouvelle ère dans la stratégie et plus encore
dans les rapports de l'homme avec les forces élémentaires du monde
physique.
Dès l'événement d'Hiroschima naissait une course presque
insensée au surarmement nucléaire et une méthode nouvelle pour
éviter, si possible, des guerres qui risquaient d'être des guerres
d'anéantissement: la stratégie de la dissuasion dont nous parlons
encore aujourd'hui.
A quarante ans de distance nous devons nous engager pour une
sérieuse politique de désarmement pour créer les conditions d'une
paix durable.
Quarantadue anni fa, e precisamente l'8 settembre 1943, fu
firmato dal Governo Badoglio, l'armistizio con gli angloamericani,
per cui venivano a cessare le ostilità fra il nostro Paese,
l'Inghilterra e gli Stati Uniti.
Fu una data di fondamentale importanza nella storia del nostro
Paese, da alcuni storici definita "un giorno senza Patria", "una
seconda Caporetto", che però segnò l'avvio del movimento popolare
di resistenza al nazifascismo che avrebbe portato il Paese alla
liberazione dall'occupante tedesco, di lì a due anni.
Si è parlato di data funesta perchè, alla resa, l'esercito
italiano arrivò nelle condizioni peggiori, lasciato senza direttive
dagli alti comandi, per cui ben seicentomila ufficiali e soldati
furono deportati in Germania ove quasi quarantamila di essi
perirono in prigionia.
Decine di migliaia di ufficiali e soldati che non vollero
arrendersi allo invasore tedesco caddero combattendo o
fucilati.
Dobbiamo oggi ricordare, a quarantadue anni di distanza, questa
storica data che, pur nelle sue zone d'ombra, ha gettato il seme
per il riscatto della nostra nazione.
Sono scomparsi in questi ultimi mesi illustri personalità del
mondo politico tra i quali vogliamo ricordare il Sen. Athos
Valsecchi, più volte Ministro nei Governi della Repubblica e l'ex
Presidente della Corte Costituzionale, Gaspare Ambrosini.
Con Gaspare Ambrosini scompare uno dei giuristi più illustri del
nostro tempo, uno degli ultimi padri della Costituzione
Repubblicana.
Gaspare Ambrosini fu uno degli artefici della Costituzione e
ricoprì l'incarico di Presidente del Comitato dei dieci che elaborò
lo schema della Costituzione riguardante le Regioni, le Province ed
i Comuni.
A giusta ragione, per il suo lavoro di approfondimento delle
problematiche regionalistiche, Ambrosini può essere certamente
considerato e ricordato come il padre del regionalismo
italiano.
Nei giorni scorsi, dopo una lunga agonia, è mancato Italo
Calvino, uno dei maggiori scrittori dell'Italia contemporanea.
Con la scomparsa di Calvino il mondo delle lettere perde uno dei
suoi esponenti più prestigiosi, uno degli intellettuali più
impegnati nell'affrontare le tematiche del tempo in cui
viviamo.
L'opera di Italo Calvino, - a giudizio di molti critici - è
armoniosamente composta tra estro e misura, tra fantasia ed
equilibrio, tra sperimentalismo e controllo, tra favoloso e
realistico.
Alla famiglia dell'illustre letterato le più sentite
condoglianze di questa Assemblea.
E' mancato nei giorni scorsi, a Torino, l'On. Guido Secreto,
Parlamentare per molti anni e per otto mesi Sindaco della città di
Torino.
Infine, desidero rinnovare al Capo Gruppo del Partito Comunista,
Demetrio Mafrica, le più sincere condoglianze per la perdita della
madre.
La Commissione paritetica prevista dall'art. 3 della legge 5
agosto 1981, n. 453, ha elaborato, nella seduta conclusiva del 28
maggio 1985, il testo dello schema di decreto delegato concernente
norme di attuazione dello Statuto speciale della Regione Autonoma
valle d'Aosta in materia di istruzione tecnico-professionale.
Tale schema di decreto, tempestivamente trasmesso in copia a
tutti i Consiglieri è stato sottoposto, in data 11 settembre 1985
alla Conferenza dei Capigruppo che ha espresso al riguardo il
proprio parere favorevole, parere che è stato comunicato da questa
Presidenza alla Commissione paritetica per il successivo iter del
decreto la cui approvazione definitiva dovrebbe intervenire entro
il 31 dicembre 1985, termine stabilito per la delega.
Come già comunicato dalla stampa, nei giorni 12-13-14 settembre
1985 si è svolta a Courmayeur, sotto il patrocinio di questa
Presidenza, la riunione periodica dell'Osservatorio Legislativo
Interregionale, organo di coordinamento dei servizi legislativi
delle Regioni a Statuto Ordinario e Speciale.
All'incontro erano rappresentate, attraverso i funzionari degli
uffici legislativi dei Consigli e delle Giunte, quasi tutte le
Regioni.
Nel corso dei lavori sono state affrontate tematiche di grande
attualità, anche per la nostra Regione.
La relazione sulla recente giurisprudenza della Corte
Costituzionale ha approfondito, con l'esame della sentenza n. 187
in data 25 giugno 1985 concernente la valle d'Aosta, il tema delle
competenze delle Regioni in materia di rapporti internazionali.
L'attuazione regionale della legge statale sul condono edilizio,
oggetto di specifica relazione, ha permesso un utile confronto di
problematiche comuni, mentre l'analisi dei rinvii governativi delle
leggi regionali nei diversi settori ha suscitato un'approfondita
discussione sul limite dei principi fondamentali.
La riunione ha evidenziato anche i problemi inerenti alla
struttura dell'Osservatorio, nella ricerca di soluzioni che ne
potenzino la funzionalità a servizio dell'istituzione regionale, di
cui rappresenta un valido strumento di supporto per migliorare la
qualità delle attività regionali ed in particolare della produzione
legislativa.
Le 13 septembre dernier nous avons célébré le quarantième
anniversaire de la fondation de l'Union Valdôtaine, Mouvement qui a
pour but de promouvoir et de défendre les intérêts de la vallée
d'Aoste et des valdôtains.
C'est une date fondamentale dans l'histoire du Pays d'Aoste que
nous devons évoquer aujourd'hui car l'Union valdôtaine a toujours
été et est encore à l'heure actuelle une force très importante dans
la sauvegarde et le développement de notre autonomie.
Nous souhaitons - en ce moment - le maintien de la lutte
entreprise il y a quarante ans pour défendre les droits séculaires
de la minorité ethnique et linguistique valdôtaine, lutte qui a
toujours vu aux premiers rangs l'action de l'Union valdôtaine.
Un nuovo grave fatto di sangue si è verificato lunedì nella
tarda serata nel corso della quale un giornalista del quotidiano
"Il Mattino" di Napoli è stato assassinato mentre rientrava dal
lavoro.
Alla famiglia e all'Ordine dei giornalisti le più sentite
condoglianze.
E' pervenuta a questa Presidenza, in data 24 settembre, una
istanza da parte del Comitato per la difesa del bosco di Saint
Evence e di Torgnon, indirizzata anche al Presidente della Giunta,
all'Assessore all'Agricoltura, al Sovraintendente ai beni
culturali, ai Sindaci di Torgnon e Saint Denis, e all'On. Ministro
ai beni culturali, tendente a contrastare la realizzazione di una
nuova strada carrozzabile che collegherebbe il Colle San Pantaleone
con la Cappella di Saint Evence.
A giudizio del Comitato la realizzazione della strada in
questione altererebbe l'ambiente creando immensi danni al
patrimonio boschivo.
Chiedo scusa della lunghezza delle comunicazioni, ma purtroppo
erano quasi tre mesi che il Consiglio non era convocato. vi è
qualche Consigliere che intende prendere la parola sulle
Comunicazioni del Presidente del Consiglio?
Ha chiesto di parlare il Consigliere Mafrica, ne ha facoltà.
MAFRICA (P.C.I.):
Mi associo alle espressioni di
cordoglio del Presidente per tutte le tragedie ed i lutti che si
sono avuti in questo periodo, e colgo anche l'occasione per
rinnovare un sentito ringraziamento a tutti i colleghi che mi sono
stati vicini in un momento difficile.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK