Consiglio Regionale della Valle d'Aosta - Oggetto del Consiglio n. 1383 del 12 luglio 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1383 del 12 luglio 1990 - Resoconto
OGGETTO N. 1383/IX - APPROVAZIONE DELLA BOZZA DI CONVENZIONE
QUADRO PER LA CONCESSIONE DI PRESTITI D'ONORE A STUDENTI
UNIVERSITARI MERITEVOLI TRA LA REGIONE AUTONOMA VALLE D'AOSTA E GLI
ISTITUTI DI CREDITO.
Si dà atto che alle ore 18,27 assume la Presidenza il
Vicepresidente Stévenin.
PRESIDENTE:
Do lettura della proposta di deliberazione
iscritta al punto 26 dell'ordine del giorno.
IL CONSIGLIO
- richiamati la legge regionale 14 giugno 1989, n. 30 ed il
Regolamento regionale 6 marzo 1990, n.
- visto il parere della V Commissione consiliare permanente;
DELIBERA
l'approvazione della bozza di convenzione quadro, da stipularsi
tra la Regione autonoma Valle d'Aosta e gli istituti di credito,
per la concessione di prestiti d'onore a studenti universitari
meritevoli, nel testo allegato.
Regione Autonoma della Valle d'Aosta
Convenzione quadro
Concessione di prestiti d'onore
FRA
La Regione autonoma della Valle d'Aosta, in seguito chiamata
"Regione", codice fiscale 80002270074, in persona del Presidente
della Giunta regionale, , in esecuzione della deliberazione del
Consiglio regionale n. , in data ,vistata dall'organo di controllo
in data , col n. ,
E
l'Istituto di credito in seguito chiamato " ", in persona del
legale rappresentante, codice fiscale ;
PREMESSO
a) che la Regione, nell'intento di agevolare gli studenti
universitari di cittadinanza italiana, residenti in Valle d'Aosta
ed ivi domiciliati, ha previsto, attraverso la legge regionale del
14 giugno 1989, n. 30, la concessione di particolari
facilitazioni;
b) che (Istituto di credito) si è dichiarato disposto a
concedere un finanziamento agli studenti universitari della Regione
aventi i requisiti previsti dal regolamento regionale 6 marzo 1990,
n. 1;
SI CONVIENE E STIPULA QUANTO SEGUE:
Art. 1 - (Istituto di credito), a suo insindacabile giudizio,
potrà concedere agli studenti universitari della Regione che
abbiano i requisiti previsti dal regolamento emanato in attuazione
dell'art. 8 della legge regionale 14 giugno 1989, n. 30, un
affidamento sotto forma di finanziamento ordinario di importo
massimo pari a quello stabilito dal regolamento stesso.
Art. 2 - La Regione ogni anno trasmetterà a (Istituto di
credito), l'elenco degli aventi diritto alla concessione
dell'affidamento ed il rispettivo importo da concedere.
Il finanziamento ordinario avrà durata 12 mesi (decorrenza 1/6 -
scadenza 31/5 anno successivo) e sarà rinnovabile annualmente
secondo le segnalazioni della Regione.
Art. 3 - Gli affidamenti in oggetto saranno assistiti da
garanzia fideiussoria sussidiaria della Regione per il 100% degli
importi concessi, oltre ad eventuali interessi.
Art. 4 - Gli affidamenti di cui sopra saranno regolati al
........... % del tasso prime rate A.B.I., con capitalizzazione
annuale ed al netto di commissione. Il finanziamento ordinario avrà
un’esdebitazione in linea capitale in unica rata
alla scadenza dei 12 mesi.
La Regione concorre al pagamento degli interessi annualmente per
la differenza tra il tasso applicato al finanziamento ed il tasso a
carico dello studente fissato nella misura del 3% per tutta la
durata del prestito.
Art. 5 - Tenendo presente che (Istituto di credito) è dispensato
da qualsiasi accertamento attinente ai requisiti di idoneità, la
Regione si impegna a segnalare sia le variazioni in aumento degli
importi concedibili sia i nominativi che, per qualsiasi motivo,
decadano dai requisiti previsti.
A sua volta, (Istituto di credito) segnalerà alla Regione gli
eventuali nominativi ai quali sarà revocato l'affidamento in quanto
sono venuti meno i requisiti di affidabilità.
Art. 6 - In base a quanto stabilito dal regolamento regionale,
l'affidamento avrà una durata massima pari al corso di studio più
due anni, con un importo variabile annualmente come da segnalazione
della Regione.
Trascorso tale periodo è previsto un piano di ammortamento della
durata di 24 mesi con decurtazione mensile, assistito dalla
fideiussione della Regione nonché dal concorso nel pagamento
interessi.
Art. 7 - Per ottenere la concessione dell'affidamento, lo
studente universitario dovrà fornire a (Istituto di credito) tutta
la documentazione ritenuta necessaria.
Art. 8 - (Istituto di credito), dopo la delibera, si impegna a
segnalare alla Regione l'elenco dei nominativi affidati ed
eventuali esiti negativi.
Art. 9 - La presente convenzione avrà durata annuale e sarà
rinnovata tacitamente di anno in anno, salvo disdetta che potrà
essere data da ciascuna delle parti contraenti in qualsiasi momento
a mezzo lettera raccomandata A.R. Resta inteso che in caso di
disdetta la Regione manterrà la garanzia fideiussoria per gli
affidamenti in essere fino alla loro scadenza.
Art. 10 - Le parti eleggono domicilio ai seguenti indirizzi:
Regione autonoma Valle d'Aosta
Piazza Deffeyes n. 1 - Aosta
(Istituto di credito)
Art. 11 - Le spese contrattuali e di registrazione sono a carico
della Regione.
Letto, approvato e sottoscritto.
Aosta, lì
p. la Regione autonoma Valle d'Aosta (Il Presidente della Giunta
regionale) ( )
p. l'Istituto di credito
( )
PRESIDENT:
M. Rusci, Assesseur à l'Instruction Publique, a
demandé la parole; il en a la faculté.
RUSCI (PRI):
E' all'approvazione del Consiglio una nuova
tessera nel mosaico del diritto allo studio, per la quale esistono
dei riferimenti normativi molto precisi.
Recentemente il Consiglio ha approvato un regolamento regionale
di attuazione della legge regionale n. 30 dello scorso anno, nel
cui articolo 8 si evidenziava la necessità di istituire il prestito
d'onore agli studenti meritevoli. Con questo atto, si danno quindi
gambe a quanto previsto da quell'articolo.
Porto a conoscenza del Consiglio che nel 1990 sono pervenute 38
domande da parte degli studenti. Si tratta quindi di un pezzo in
più, che, insieme agli assegni di studio ed ai contributi per
l'alloggio e per l'associazionismo universitario, va ad allargare
quanto ci era stato riconosciuto con il DPR n. 182 delle Norme di
attuazione.
PRESIDENT:
Si personne ne demande la parole, je mets en
votation l'objet n° 26.
RESULTAT DU VOTE
Présents, votants et favorables: 28
Le Conseil approuve à l'unanimité
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK