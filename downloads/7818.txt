Consiglio Regionale della Valle d'Aosta - Oggetto del Consiglio n. 2218 del 24 settembre 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2218 del 24 settembre 1986 - Resoconto
OGGETTO N. 2218/VIII - TRASFERIMENTO DEGLI UFFICI E DEI
SERVIZI DELL'AMMINISTRAZIONE REGIONALE. (Interpellanza).
PRESIDENTE:
Do lettura dell'interpellanza presentata dai
Consiglieri Torrione, Breuvé e Pascale:
INTERPELLANZA
Con propria deliberazione n. 4353 in data 13.6.1986, la Giunta
regionale ha affidato all'architetto Claudio Maria Bertinetti di
Torino l'incarico di trasformare ad uso uffici il capannone già
denominato "proprietà Henriet" di proprietà della Regione, con un
compenso di lire 150.000.000. Secondo alcune voci peraltro non
confermate la predetta trasformazione dovrebbe essere operata per
trasferire i servizi e gli uffici dall'Assessorato regionale della
Pubblica Istruzione in attesa della definitiva sistemazione
dell'Assessorato stesso presso lo stabile di proprietà regionale in
via Festaz, già adibito ad uso abitativo per i dipendenti della
Regione.
Se questa ipotesi dovesse risultare esatta ebbene l'Assessorato
in questione si troverebbe nella non facile condizione di dovere
sopportare nel giro di pochi anni ben due trasferimenti, ma meno
che non sia valida la considerazione che, non essendoci nulla di
più definitivo che il provvisorio, la sede stabile di tale
Assessorato di fatto diventerebbe quella ubicata nell'ex
capannone.
Parrebbero convalidare una simile tesi alcune notizie circa la
impossibilità, per problemi di sicurezza e di stabilità, di
effettuare una idonea ristrutturazione dello stabile di via Festaz
per cui troverebbe una giustificazione il decentramento degli
uffici di cui trattasi in altro Comune, secondo un criterio però
del tutto estemporaneo e non rispondente al minimo tentativo di
considerare la localizzazione dei servizi dell'Amministrazione
regionale in un quadro complessivo e funzionale ad obiettivi non
solo di tipo urbanistico ma anche di fruibilità da parte dei
cittadini.
Tutto ciò premesso i sottoscritti Consiglieri
regionali
INTERPELLANO
l'Amministrazione competente per conoscere:
a)
in base a quali criteri è stato deciso il
trasferimento di un Assessorato regionale presso i locali di un ex
capannone in località Amérique, del Comune di Quart;
b)
se il piano regolatore generale del Comune di Quart
prevede esplicitamente la localizzazione di uffici in zone a
destinazione commerciale o artigianale o se tale Comune debba in
una simile eventualità provvedere all'adozione di un'apposita
variante di piano;
c)
se corrisponde a verità che lo stabile di proprietà
regionale sito in via Festaz e già adibito ad abitazione per i
dipendenti regionali non sarebbe in grado di sopportare, per motivi
di stabilità e di sicurezza, un'adeguata opera di ristrutturazione
ad uffici sede dell'Assessorato della Pubblica Istruzione come
espressamente stabilito dal Consiglio regionale;
d)
quali sono comunque i reali motivi che hanno
ritardato l'appalto di tali lavori di ristrutturazione già
deliberati del Consiglio regionale nel corso del 1985 e rimasti
sinora senza esito alcuno;
e)
se esiste comunque un piano complessivo di
dislocazione dei servizi dell'Amministrazione regionale vista ormai
la cronica insufficienza del Palazzo regionale ed in caso
affermativo quali sono le previste localizzazioni degli Assessorati
regionali e degli altri uffici regionali.
PRESIDENTE:
Ha chiesto di illustrare l'interpellanza il
Consigliere Torrione, ne ha facoltà.
TORRIONE - (P.S.I.):
Se vogliamo, come logico corollario
all'interpellanza di prima, ci occupiamo adesso di un aspetto
particolare, ma che è importante perchè si riferisce alla
localizzazione, materiale, fisica degli uffici dell'Amministrazione
regionale.
Due brevi considerazioni prima di entrare nel merito: nel 1962
si era costruito, obbedendo ad una logica che era valida allora,
questo Palazzo regionale perchè si era considerata l'opportunità di
riunire in un unico complesso tutti gli uffici dell'Amministrazione
regionale. Devo dire che già quando i servizi vennero trasferiti,
il Palazzo si rivelò assolutamente insufficiente - parlo del 1962.
Questa disfunzione ha creato poi tutte le altre che si sono
susseguite, nel senso che gli Assessorati che avevano trovato un
minimo di spazio vitale in questa sede, hanno dovuto poi per ovvie
considerazioni trasferirsi in altre sedi, smembrando quindi
l'unitarietà del Palazzo e facendo sì che si cominciasse a
dislocare in varie parti della città i servizi e gli uffici
dell'Amministrazione regionale. Se qui faccio una colpa (ed è una
colpa che non ricade su nessuno, ma solo sulle forze politiche in
generale), è quella di non avere inquadrato questo problema in una
sua logica, che era quella di stabilire, non sulla base
dell'esigenza contingente, ma sulle basi di una politica del
personale e di esigenze generali, la localizzazione dei servizi.
Dico questo perchè alcuni servizi, anzichè avere la loro sede
naturale nel capoluogo, possono benissimo trovare la loro più
logica collocazione in sedi periferiche, in Comuni della Regione. È
una scelta che però il Governo regionale doveva fare a suo tempo, e
che deve fare anche attualmente, perchè per certi Assessorati non
ci sarebbe niente di strano se venissero trasferiti in altre
località. Non mi scandalizzo assolutamente che si voglia (se questo
è vero) trasferire un Assessorato in un'altra località, però, se
questo deve avvenire, che avvenga alla luce del sole.
Qui mi rifaccio ad una deliberazione della Giunta regionale, n.
4353 del giugno 1986, con la quale la Giunta affida un incarico
all'arch. Bertinetti di Torino di operare uno studio per la
trasformazione ad uso uffici di un capannone in località Amérique.
La prima considerazione che faccio è questa: le cattedrali nel
deserto cominciano ad essere utilizzate dalla Pubblica
Amministrazione, e qui potremmo fare una lunga discussione su
scelte sbagliate che sono state fatte dai singoli Comuni; staremo a
vedere se avevano ragione i sostenitori di alcuni insediamenti
pseudo-commerciali o se avevano ragione gli altri.
Si dice che in questo capannone - la spesa non è esigua, quella
di 150 milioni per uno studio - dovrebbe trovare la sua sede
temporanea l'Assessorato alla Pubblica Istruzione che, secondo
anche quanto aveva dichiarato il Presidente della Giunta nei primi
mesi di quest'anno, doveva trovare localizzazione nell'ex Palazzo
di via Promis, sede degli alloggi dei dipendenti regionali, dove
originariamente erano già ubicate le sedi dell'Assessorato alla
Pubblica Istruzione e al Turismo.
Si dice che questa prima possibilità non possa essere più
praticata, ma sono voci di corridoio, in quanto la struttura
muraria dello stabile non dà più sufficienti garanzie. Ma se così
è, il discorso cambia ancora.
Resta comunque il fatto che un Assessorato regionale, quello
alla Pubblica Istruzione (e non so perchè proprio quello e non un
altro, ad esempio potrebbe essere spostato in periferia
l'Assessorato all'Agricoltura), dovrebbe temporaneamente essere
collocato nel Comune di Quart, in un ex capannone.
Ho posto alcuni quesiti. Il primo, se rimane valida la prima
ipotesi, quella di via Promis, perchè se è valida quella, è inutile
far sopportare all'Assessorato un doppio trasferimento: prima va
giù e poi torna su. Lasciamolo qui, si trasferisca eventualmente un
altro Assessorato che non ha trovato una sede definitiva.
Un secondo quesito è se il piano regolatore prevede
l'opportunità di localizzare degli uffici in una zona che, secondo
indicazioni di piano, era destinata esclusivamente ad attività di
tipo commerciale o artigianale.
Ancora una domanda che pongo è per conoscere i motivi che hanno
ritardato l'appalto dei lavori; se non vado errato questo Consiglio
aveva già stanziato la somma che era necessaria ad operare i lavori
di ristrutturazione dello stabile sito in via Promis.
L'ultimo quesito, che non è di secondaria importanza, è se
esiste, proprio per tutta la discussione che abbiamo fatto oggi in
quest'aula, un piano generale di localizzazione degli uffici della
Regione. Questo mi sembra importante per evitare l'estemporaneità
di certi trasferimenti. Credo che faccia parte di una corretta
politica del personale anche la localizzazione degli uffici, in
quanto ha dei riflessi non solo sul funzionamento della macchina
burocratica, ma anche sul piano urbanistico del Comune di Aosta o
di altre località di notevole portata.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
En effet, cette interpellation se
relie au sujet qu'on avait entamé il y a quelques instants,
c'est-à-dire le problème du personnel.
Face aux choix définitifs, on a eu l'exigence d'examiner les
solutions qui se posaient à l'Administration régionale par rapport
au nombre des dépendants et des personnes qui doivent être
embauchées, soit pour les saisonniers que les personnes qui sont
engagées définitivement par l'Administration régionale. Le choix
pour l'Administration régionale c'était d'un côté de continuer à
louer, dans les Palais qui sont tout proches de l'Administration
régionale, des locaux pour les adapter aux exigences des
dépendants, ou bien de prévoir qu'il y ait une situation
transitoire. On a choisi la deuxième solution, c'est-à-dire on
maintient la solution définitive pour ce qui est de l'Assessorat à
l'Instruction Publique, qui sera transféré dans le palais, siège
des dépendants de l'Administration régionale. A ce propos, si M.
Torrione veut, je peux lui donner toute l'histoire dès 1983
jusqu'aujourd'hui, ainsi que d'autres renseignements concernant le
projet, avec lequel on a cherché à mettre là tout le personnel qui
est à la dépendance de l'Assessorat à l'Instruction Publique, qui à
présent se trouve un peut partout, soit dans la Commune d'Aoste
qu'ailleurs. Par conséquent la solution définitive c'est justement
ce palais, et on a déjà prévu l'appel d'offres pour son aménagement
définitif.
En effet il y a eu des problèmes à l'égard de la construction du
palais tel qu'il est, pour prévoir de bâtir un étage en plus. On a
eu des temps morts qui ont été utilisés pour faire des expertises,
et à la suite de ces épreuves on a maintenu la situation
définitive.
Comme solution transitoire, on a décidé d'aménager le premier
étage de l'ex propriété Henriet, qu'on a achetée en région
Amérique, pour y installer des infrastructures qui peuvent être
utilisées à présent en tant que siège de l'Assessorat à
l'Instruction Publique, et après d'une façon différente, selon les
exigences de l'Administration régionale.
Je veux rappeler que nous sommes en train d'étudier avec la
Commune d'Aoste un placement définitif pour les différents
Assessorats. Il y en a déjà qui ont un placement définitif, par
exemple l'Assessorat à l'Industrie et au Commerce, qui sera déplacé
à l'ex-cinéma Lux. Le problème c'est que malheureusement on n'était
plus dans les conditions d'attendre un an et demi, le temps
nécessaire pour la réalisation de cet aménagement, et de maintenir
entre-temps les dépendants dans les conditions actuelles ici dans
le palais régional.
Comme M. Torrione peut comprendre, ce choix n'a pas été un choix
qu'on a voulu, car là il y aura des difficultés pour les
dépendants. N'oublions pas qu'il y avait le même problème par
exemple, toujours dans le secteur de l'école, problème qui a été
étudié avec la Commune d'Aoste, pour le lycée scientifique, auquel
on a trouvé une solution temporaire en le déplaçant auprès du
séminaire.
Voilà la raison pour laquelle on a dû prévoir qu'il y ait une
situation transitoire.
La Commune de Quart avait prévu que ce bâtiment était situé dans
la zone industrielle. Mais en tant qu'Administration régionale on a
fait la requête d'avoir, pendant une certaine période, la
possibilité d'utiliser cette structure pour les raisons concernant
l'Administration régionale, et alors là il y aura cette possibilité
transitoire, que l'Administration régionale a déjà examinée
favorablement. A la suite de l'avis favorable donné par
l'Assessorat au Tourisme et aux Beaux-arts, l'Administration de
Quart a pris cette délibération, en confiant le permis à
l'Administration régionale de se déplacer pendant une certaine
période dans cette bâtisse de propriété régionale, à Quart.
Je crois qu'il n'y a pas grand-chose à ajouter, si non le fait
que malheureusement les exigences dépassent largement les
disponibilités de l'Administration régionale.
Il y a encore le problème d'avoir un plan dans son ensemble.
Avec la Commune d'Aoste, vu que c'est un problème qui concerne
surtout cette Commune, on est en train d'examiner le déplacement
aussi des autres Assessorats et du Conseil régional. Au moment où
on trouvera au moins une ébauche d'accord, on la soumettra à
l'attention du Conseil.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Mi ha tranquillizzato l'affermazione
fatta dal Presidente che la sede definitiva dell'Assessorato alla
Pubblica Istruzione non è cambiata e quindi sarà in via Promis.
Sulle altre considerazioni, mi rendo conto che sul piano della
capacità ricettiva questo palazzo scoppia, come scoppiano anche gli
uffici esterni. Mi rendo conto che sarebbe opportuno - e parto
dall'ultima mia domanda del piano generale - che questo discorso
con il Comune di Aosta trovasse in tempi brevi una sua definizione,
anche perchè non credo più che gli uffici regionali possano essere
continuamente soggetti a piccoli o grossi trasferimenti, o che gli
Assessorati abbiano alcuni servizi dislocati in diverse zone della
città, con gravi disfunzioni sul piano della operatività dei
servizi stessi.
Può darsi che non esistesse altra soluzione in alternativa a
quella del capannone, però devo dire che sul capannone erano già
sorte alcune perplessità quando lì si doveva trasferire il liceo
scientifico, perchè si tratta di una zona fra le più infelici che
esistano, in primo luogo sul piano dei collegamenti, in secondo
luogo sul piano viabile. Per esempio in quel tratto dell'Amérique
non è previsto alcun ritorno, se un utente dell'Assessorato ha
bisogno di andare all'Assessorato alla Pubblica Istruzione, credo
debba rifare tutto il giro per tornare ad Aosta.
Il capannone può andare bene, impostato poi il problema così
come ha fatto il Presidente, per cui questa soluzione dovrebbe
essere quasi una soluzione volano, se ho ben capito, perchè se
altri servizi dell'Amministrazione regionale avessero l'esigenza di
essere dislocati lì temporaneamente, passiamo anche i 150
milioni.
Credo che bisognerà considerare anche le esigenze del personale
della Pubblica Istruzione, perchè qualche disagio in più rispetto
al momento attuale ci sarà. Quindi il discorso dei trasporti e di
idonee possibilità viabili per quella zona bisognerà riesaminarlo,
perchè è una zona dove il traffico è estremamente veloce e dove fra
l'altro chi va giù, deve rifare un giro per tornare su.
Non nascondo qualche perplessità su questa decisione della
Giunta; alcune considerazioni che ha fatto il Presidente le
condivido, altre mi lasciano perplesso.
Spero che quando sarà attuato questo trasferimento provvisorio,
che dovrebbe durare il tempo necessario per la ristrutturazione
dello stabile, se tutti gli inconvenienti che ho cercato di
evidenziare non si verifichino, in modo da potermi dare torto.
Certo è che la scelta del Comune di Quart e di un capannone non è
delle più felici; si poteva usare di più la fantasia.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK