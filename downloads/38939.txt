Consiglio Regionale della Valle d'Aosta - Oggetto del Consiglio n. 2352 del 22 settembre 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2352 del 22 settembre 2016 - Resoconto
OGGETTO N. 2352/XIV - Reiezione di Risoluzione: "Impegno a
non utilizzare nel corso dell'anno 2016 e nella finanziaria 2017
risorse pubbliche a favore della Casa da gioco".
Rosset (Presidente) -
Punto all'ordine del giorno n.
37.01. Ha chiesto la parola il consigliere Chatrian, ne ha
facoltà.
Chatrian (ALPE) -
Ieri abbiamo affrontato diversi temi
scottanti che hanno delle ricadute non indifferenti sul sistema
socioeconomico dei valdostani e abbiamo deciso, a seguito proprio
della risposta che ci ha dato in aula il Governo regionale,
l'Assessore competente, di presentare una risoluzione. Dal nostro
punto di vista, la politica non si fa con i comunicati stampa,
perché nel momento in cui si decidono delle strade, sono gli atti
che fanno la differenza e l'Amministrazione regionale, la pubblica
amministrazione, i Comuni parlano per atti. Gli
slogan
, gli
annunci, il "faremo", il "decideremo" li lasciamo a una politica
più nazionale, più "renziana" e non fa parte della nostra cultura
montagnarde
. In questo caso non mi riferivo al casinò per
quanto riguarda gli annunci, ma ad altri temi che sono stati
discussi ieri.
Abbiamo pensato di scrivere nero su bianco una risoluzione, a
seguito delle dichiarazioni dell'Assessore di ieri sulla casa da
gioco, per impegnare il Governo regionale a non aprire più,
quantomeno per il prossimo anno, il cassetto - magari un cassetto
in gestione speciale o un cassetto un po' nascosto - e a non
utilizzare più soldi pubblici per rimettere denaro fresco
all'interno di una società che, dal nostro punto di vista, non è
gestita bene, anche se ha ancora delle grandi potenzialità. Forse è
il momento di cambiare strategia e di dare un po' di autorevolezza
a chi ha certi ruoli, certi compiti ed è retribuito per individuare
delle strade e delle soluzioni diverse, quantomeno per calmierare
le grandi perdite all'interno della casa da gioco, che in questi
anni sono state pesantissime.
Non farò altri riferimenti, tranne uno: c'è un dato
inconfutabile, crudo e negativo, che ci fa ancora di più pensare.
In questo momento, quando mancano tre mesi alla fine del 2016,
siamo nettamente sotto i ricavi del 2015, anno comunque penoso e
disastroso. Il
delta
, cioè la differenza, tra lo stesso
periodo del 2015 e del 2016 (il dato è aggiornato all'altro ieri) è
di 2,22 milioni di euro in meno di ricavi lordi, vale a dire una
percentuale di circa il 5 percento ormai consolidata. Quindi le
previsioni annunciate in quest'aula solo qualche mese fa, non
trovano riscontro nei risultati.
Di qui la volontà di scrivere a più mani questo atto che oggi
presentiamo, per prendere le distanze e per invitare a non mettere
più nei prossimi anni mano al portafoglio dei valdostani per
rimpinguare il disastro gestionale della nostra casa da gioco.
Questa è un po' la sintesi della risoluzione che abbiamo
presentato, per impegnare il Governo regionale a non utilizzare nel
corso del 2016 e nella finanziaria 2017/2020 risorse pubbliche o in
capo a società partecipate e controllate, a favore della casa da
gioco.
Non so se l'Assessore ha avuto modo di verificare i casi che
avevo evidenziato ieri, il
caos
che diversi di noi hanno
evidenziato in quest'aula ieri mattina e ieri pomeriggio. Speriamo
di sì, in modo che ci si possa anche confrontare liberamente,
perché altrimenti parliamo dei segreti di Pulcinella, quando di
segreti oramai penso che su questo dossier non ce ne siano più.
L'unica cosa non segreta è che si continua a chiedere numerosissime
disponibilità economiche pubbliche, per poter ancora mandare avanti
così com'è l'attuale gestione.
Presidente -
Non ci sono richieste di intervento,
dichiaro chiusa la discussione generale. Ha chiesto la parola
l'assessore Perron, ne ha facoltà.
Perron (UV) -
Nous sommes en train de travailler à la
construction du prochain bilan et de raisonner sur les contenus,
les choix, les propositions à insérer dans la prochaine loi
financière. Quand cela sera prêt, nous commencerons la
confrontation avec le Conseil régional : le parcours dans les
Commissions, dans les organes du Conseil et ensuite dans la salle
du Conseil. Je crois que sera là le moment, quand nous présenterons
des choix, des orientations et des intentions politiques, en
faisant une évaluation complète et non pas partielle - comme celle
qui est présentée aujourd'hui avec cet engagement que vous demandez
- sur où et comment utiliser les ressources publiques, y comprises
les ressources qui peuvent revenir à l'administration régionale de
la part des sociétés qui sont participées ou contrôlées par
l'Administration régionale même. Donc, à mon avis il n'y a pas un
sens aujourd'hui d'anticiper des évaluations et des choix, comme
vous le demandez dans la résolution présentée. Encore plus, il n'y
a pas le sens de dire aujourd'hui qu'on n'utilisera plus jamais des
ressources publiques, qui peuvent dériver des participées ou des
contrôlées, en faveur de la maison de jeu.
Je ne comprends pas le sens de dire aujourd'hui de façon
tranchante qu'il n'y aura plus aucune attention financière
vis-à-vis de la maison de jeu. Nous reconnaissons les difficultés
de la maison de jeu, mais il faut savoir qu'il s'agit d'une société
contrôlée par l'administration régionale, qui est encore capable de
produire sur le territoire environ 700 emplois (donc il y a 700
familles), de produire des entrées dans la société comme 70
millions d'euros, de donner de façon régulière aux caisses de la
Région entre 7 e 8 millions d'euros.
Hier, je crois avoir répondu de façon très claire qu'à ce moment
il n'y a à l'étude aucune idée ni aucune intention de recourir à
des financements extraordinaires en plus de ceux qui ont été
adressé dans le temps à la maison de jeu. Donc, aujourd'hui la
maison de jeu doit raisonner avec ses disponibilités et ses
crédits. Voilà la situation à aujourd'hui. Ce qui se passera d'ici
deux mois, ou quels seront les choix qu'il faudra faire, je ne le
sais pas.
J'ai anticipé hier que je voulais retourner sur l'aspect des
financements et des investissements et je veux le faire pour
présenter au Conseil et à l'opinion publique un résumé clair à
propos des financements, en expliquant le parcours qu'on a fait
pour financer les travaux de la maison de jeu. Je veux le dire,
parce que je crois pouvoir démontrer que les investissements qu'on
a faits sur l'hôtel et sur la maison de jeu ont été effectués
directement de la part du casino et non pas de la part de la
propriété. En quelque sorte, il s'agit d'une petite anomalie : n'a
pas été la propriété qui a fait les investissements, mais a été la
société, tandis que jusqu'à 2007 était l'administration régionale
qui intervenait dans les travaux, donc les frais étaient à la
charge de l'administration régionale. Dans le rapport
propriétaire-concessionnaire ou propriétaire-gérant, cela a
représenté un fait exceptionnel. Je crois pouvoir démontrer que, si
les travaux et donc les financements auraient été faits de la part
de l'administration régionale, la situation patrimoniale et
financière de la société Casino aurait été, au moins jusqu'au
aujourd'hui, assez différente de l'actuelle, sans cacher les pertes
de gestion qu'il y a, sans soumettre les responsabilités, l'état
général et les difficultés de la société. Je pense que, s'il n'y
aurait pas eu ce passage, on pourrait presque (c'est un peu un
hasard) démontrer que les comptes de la société auraient pu être en
équilibre et il n'y aurait pas eu, peut-être, la nécessité
d'intervenir avec des interventions financières.
Je le dis parce qu'il y aura la possibilité de se confronter, de
faire un résumé clair, d'avoir des opinions différentes, car il
faut présenter au Conseil et aux valdôtains une information
complète et correcte de ce qui s'est passé, parce que, sur cet
argument, il y a quand même un peu de désinformation, et souvent on
a donné aux citoyens une idée trompée et fausse de ce qui s'est
passé. Pour le moment et pour les raisons que je viens de citer,
nous ne sommes pas d'accord sur les contenus et sur l'engagement de
cette résolution et donc notre vote sera d'abstention.
Presidente -
Ha chiesto la parola il consigliere
Cognetta, ne ha facoltà.
Cognetta (M5S) -
Ho ascoltato con molta attenzione le
dichiarazioni dell'Assessore. Mi sembra di capire che, nonostante
la politica non si faccia con i comunicati stampa, voi la facciate
a piene mani. D'altronde, la risposta che ha dato comprende
anch'essa il fatto che con un comunicato stampa cercherà di
spiegare a tutti come sono stati spesi i soldi e qual è la
situazione.
Torniamo un attimo alla risoluzione. Lei ieri ha detto (fino a
ieri, perché oggi è già diverso) che non c'era questa possibilità,
mentre adesso dice che è meglio non precludercene nessuna, perché
vai a sapere cosa succederà fra breve. Quindi non si può dire un no
tranchant
, in modo categorico.
Spiego qual è il problema che io riscontro nelle sue
dichiarazioni. Io non sono favorevole a mettere in mezzo alla
strada settecento persone o a distruggere tutto l'indotto di un
paese come Saint-Vincent, ammesso poi che il casinò porti ancora
dell'indotto, ma questo è un altro ragionamento. Però non funziona
il fatto che noi continuiamo a dare soldi a una società della quale
non sappiamo nulla, non abbiamo modo di vedere nulla, né di
giudicare. Ho detto ieri e lo ripeto oggi, che c'è pochissima
trasparenza: continuo ad avere notizie sul fatto che ci sono
avanzamenti di grado dei dipendenti senza nessuna meritocrazia o
assunzioni a tempo determinato o indeterminato e così via, che
vengono fatte senza nessun tipo di riscontro. Così come non c'è
nessun orientamento di tipo commerciale, perché ieri lei ha detto
che c'era un piano all'inizio dell'anno, ma in realtà questo piano
non lo conosciamo; soprattutto, abbiamo fatto degli investimenti in
quella società che si stanno rivelando ancora una volta fondi
fallimentari.
Siccome dovremmo essere un pochino attenti a come sfruttiamo le
risorse che abbiamo a disposizione - ormai le poche risorse, dico
io, che abbiamo a disposizione -continuare a insistere solo su
quella cosa lì e magari massacrare i servizi sociali, magari avere
grossi problemi sulle forniture e sui dipendenti che poi fanno
queste forniture o quei servizi, magari poi spendere soldi per
manifestazioni che non ci servono e così via, sono cose che a noi
non vanno bene. Questo è il senso di questa roba qui.
Lei potrà spiegare tutto quello che vuole, e giustamente dovrà
farlo. Chiaramente c'è della disinformazione, così come a tutti i
livelli, però quello che noi stiamo dicendo è una cosa molto
semplice: se voi continuate a mettere quello al primo posto
rispetto alle altre cose, c'è qualcosa che non funziona nella
vostra politica, perché ci sono tante altre cose molto più
importanti. Altrimenti sembrerà sempre che state difendendo una
casta di privilegiati: avrà sempre quel sapore questo intervento. È
questo che non va. Avete modo di gestire le cose in maniera più
corretta, di riequilibrare gli enormi squilibri sociali che ci
sono? Se non ce l'avete, è lì che andate a finire.
Assessore, io capisco che lei debba difendere la causa. Capisco
anche che si è impegnato a trovare una soluzione a una dirigenza
che in questo momento non è proprio performante. Abbiamo capito dal
discorso di ieri che le scelte fatte di rottura con il passato,
rispetto a ciò che è arrivato oggi, non stanno producendo i
risultati sperati. Quindi siamo ancora più preoccupati, perché
questo a noi sembra un po' come un buco nero nel quale continuiamo
a buttare soldi e a non vedere una fine, soprattutto a non vedere
un ritorno. Poi, sul fatto che ci dà ancora il 10 percento - i
famosi 7 milioni di euro, diceva lei - le ricordo che una volta ce
ne dava il 50 percento.
Io lo so benissimo che ci sono tanti dipendenti: ce ne sono però
alcuni che lavorano egregiamente e si danno da fare, invece altri
hanno gli avanzamenti di carriera o delle investiture particolari
assolutamente inutili. Noi non ci vediamo chiaro e quindi sembra
sempre che questi soldi vengano sprecati, ma purtroppo non siamo
neanche in grado di avere ciò che ci servirebbe per poter smentire
ciò che pensiamo. Decidete un po' che cosa fare e magari dateci
contezza di come vengono spesi i soldi nel dettaglio, magari fateci
vedere che quegli avanzamenti vociferati non sono veri: forse
potremmo essere d'accordo con lei, forse potremmo cambiare idea. Ma
se questo non avviene, che cosa pretende? La nostra non è
disinformazione. La nostra è una richiesta del tutto logica: per
favore, non buttate via altri soldi in un buco nero. Tutto qua.
Abbiamo tante priorità: la disoccupazione è a più del 9 percento,
ma cosa stiamo facendo, quanto stiamo investendo? I servizi
sociali: tagliamo anziché aggiungere! E voi dite di non essere così
tranchant?! Quando fate invece altre operazioni tranchant, quelle
vanno bene? Capisce il punto, Assessore? È tutto qua.
Presidente -
Ha chiesto la parola il consigliere
Bertschy, ne ha facoltà.
Bertschy (UVP) -
Chiedo una breve sospensione dei lavori
per una riunione dei gruppi di maggioranza.
Presidente -
Sospensione concessa.
La seduta è sospesa alle ore 11:12 e riprende alle ore
11:39
.
Rosset (Presidente) -
Possiamo riprendere i lavori. Ha
chiesto la parola il consigliere Gerandin, ne ha facoltà.
Gerandin (GM) -
Ho ascoltato attentamente quanto ci ha
riferito, assessore Perron, e in tutta sincerità non mi aspettavo
altra risposta, perché era molto difficile che questa risoluzione
potesse essere accettata dal Governo in cui lei è presente.
Questa risoluzione aveva come scopo forse quello di tracciare un
futuro accettabile per la casa da gioco. Lei in questa occasione ha
ribadito che non c'è a oggi alcuna intenzione di
ricapitalizzazione; io mi spingo ancora più avanti: lei non lo ha
escluso, mentre io lo do per certo, Assessore! Voi, con la prossima
finanziaria o con una legge appena seguente alla stessa,
attingerete nuovamente al
bancomat
Finaosta, per una
ricapitalizzazione. Io personalmente do per certo questo, perché
già avreste dovuto farlo, se non aveste iscritto i 29 milioni di
euro di imposte anticipate. Un percorso più o meno certo perché,
semmai in un futuro prossimo vorrete eventualmente valutare
l'appetibilità della casa da gioco affidandola in gestione, è
chiaro che non potrete sicuramente permettervi una riduzione del
capitale sociale alla vigilia di un'operazione di tale genere.
Sarebbe anche economicamente non comprensibile, poco appetibile e
rischiereste di svalorizzare quello che cercherete di mettere sul
mercato, se andrà avanti quello che è uno dei punti fondamentali
del vostro programma.
Lo scopo della risoluzione era proprio quello di dire: se questa
è la direzione, se è la scelta più o meno obbligata, fate chiarezza
in questo contesto e cominciate a trattare questa società con la
trasparenza dovuta a una società a totale capitale pubblico. Questo
era lo scopo, per cui le varie iniziative che già avevamo
presentato (interpellanze, interrogazioni) andavano in questa
direzione. Non si può pensare di avere una zona d'ombra, un'area
scura all'interno di una società in cui i debiti con gli istituti
di credito, come Finaosta, vengano classificati come probabilmente
inadempienti. C'è anche la questione, che avevamo sollevato in aula
con un'iniziativa, in merito alla trasparenza dei conti. Quello è
stato un passaggio, a mio parere, assolutamente insufficiente,
perché di conti e di procedure non ce ne hanno fatti vedere neanche
una traccia; ci hanno dato un riepilogo delle spese fatte, ma sulle
procedure di affidamento o su come venivano fatte non c'era
nulla.
Torniamo a una delle motivazioni, che nel suo intervento
l'Assessore ci ha dato, sulla bontà di questa casa da gioco,
dicendo che gli investimenti li ha fatti direttamente la casa da
gioco e non la proprietà. È vero, sono stati fatti con affidamenti
in tempi ridottissimi ed erano delle procedure che il pubblico non
avrebbe mai potuto fare. Io dico che c'è anche una logica, nel
senso che se loro non erano a capo di questo investimento, non
sareste mai riusciti a mettere 29 milioni di euro di imposte
anticipate a bilancio, per cui è stato un salvagente che avete
utilizzato nelle varie fasi di stesura del bilancio. È molto facile
- io dico - avere una società che investe, quando le restituzioni
di debiti, mutui o investimenti vengono poi contabilizzati
all'interno della contabilità ordinaria: si fa una contabilità
ordinaria e poi alla fine si ha la certezza che il socio di
maggioranza ricapitalizza. È il gatto che si morde la coda: io
società mi prendo la responsabilità per avere le mani libere, per
non avere alcun tipo di obbligo rispetto a quelli che ha un ente
pubblico, dopo di che ho la certezza che debiti, interessi, deficit
di gestione vengono contabilizzati all'interno del bilancio
ordinario e poi regolarmente si provvede alla ricapitalizzazione,
per non andare alla riduzione del capitale sociale. Questa è stata
la gestione fino ad oggi.
Ripeto che questa risoluzione ha l'unico scopo di dire: andando
nella direzione della ricapitalizzazione, fatelo ma fate anche un
momento di chiarezza e di trasparenza, affinché il messaggio che
filtra non sia quello di continuare a investire soldi pubblici,
senza saper poi alla fine come vengono effettivamente spesi questi
soldi. Perché poi che li metta Finaosta o la Regione, non cambia
molto: sono sempre soldi pubblici. Chi mi ha preceduto l'ha detto
molto bene, per cui non voglio assolutamente ripetermi.
In merito ai dipendenti, Assessore, sicuramente bisogna fare
molta attenzione, perché non si tratta di penalizzare, mandare a
casa o licenziare chissà quante persone, però per noi non ci sono
dipendenti di serie A e di serie B. Tutti i dipendenti sono tali,
per cui noi chiediamo che le tutele, che in questo momento sono più
che lecite e vengono tutte le volte ricordate nei vari interventi
per il casinò, valgano anche per quelle categorie che fanno meno
rumore e meno chiasso, ma che percepiscono meno di stipendio e che
nelle ultime scelte - non voglio tornare su quanto abbiamo discusso
in abbondanza ieri - sono fortemente penalizzate.
Presidente -
Ha chiesto la parola il consigliere
Chatrian, ne ha facoltà.
Chatrian (ALPE) -
L'assessore Perron, dal nostro punto di
vista, oggi per la prima volta è stato chiaro: ci sarà una
ricapitalizzazione. Avete deciso di non votare questa risoluzione
semplicissima e lei prima diceva: "je ne comprends pas le sens".
Noi abbiamo capito molto bene, nel momento in cui ci ha detto che
non voterete questa risoluzione, che tra breve farete l'ennesima
ricapitalizzazione; purtroppo questo ne è la dimostrazione. La
sintesi dell'intervento che ci ha fatto l'assessore Perron è - io
dico, per la prima volta - molto chiara: non la votiamo, perché
siamo obbligati a ricapitalizzare. Mi sembra una risposta diretta,
senza se e senza ma, e forse qualsiasi commento è superfluo, oltre
a questa considerazione.
Aggiungo solo una battuta. Siamo molto contenti se, come lei ha
detto, cercherà di fare chiarezza nei confronti dei valdostani. Noi
abbiamo cercato in quest'aula sempre di portare a conoscenza il
Governo, chi detiene le leve dell'esecutivo, perché è giusto così e
ognuno di noi ha un suo ruolo all'interno di questo Consiglio. Noi
siamo ben contenti se nelle prossime settimane lei fornirà alla
comunità valdostana tutto quello che è stato fatto e che state
facendo bene all'interno della casa da gioco. Ci fa piacere e siamo
interessati a studiare, a leggere tutto quello che direte ai
valdostani, perché io penso che sia cosa loro e sia cosa nostra. È
talmente cosa loro e cosa nostra, che voi oggi avete deciso di
ufficializzare e annunciare con un atto pubblico, non votando
questa risoluzione, che tra brevissimo farete l'ennesima
ricapitalizzazione.
Ma la parte che ci fa più male, assessore Perron, è che non c'è
nessuna inversione di tendenza. Gli ultimi dati in suo possesso, e
che abbiamo tutti, dicono che siamo sotto di 2,2 milioni di euro
rispetto all'anno scorso, che è il
trend
negativo, che la
coppia Scordato-Sommo sta portando a casa risultati quasi peggiori
di Frigerio, sui quali mi sembra che tutta l'aula abbia fatto le
sue considerazioni.
Ciò detto, noi manterremo comunque la nostra risoluzione. Senza
esplicitarlo fino in fondo, però mi sembra che la posizione sia
chiara: tra breve andrete di nuovo a portare via delle risorse alla
comunità valdostana, per inserire ulteriori soldi pubblici in una
macchina, dove però non state facendo praticamente nulla per farla
andare meglio.
Presidente -
Ha chiesto la parola il consigliere
Bertschy, ne ha facoltà.
Bertschy (UVP) -
Che la situazione del casinò, oltre che
sotto osservazione, sia di grande preoccupazione, lo dimostra il
fatto che se ne parla con costanza in Consiglio regionale e anche
credo nelle riunioni dei gruppi politici. Questo è evidentemente un
elemento che ci deve portare alla fine a trovare concretezza nelle
nostre discussioni. È passato un altro anno e purtroppo - credo che
lo possano sottolineare tutti - le speranze portate dal nuovo
gruppo dirigente, le novità e le innovazioni presentate non hanno a
oggi prodotto tutti i risultati sperati, e i segnali negativi che
pervengono continuamente in generale dal mercato del gioco, salvo
per la casa da gioco di Campione, invadono fortemente la nostra
situazione.
L'Assessore ha con noi una collaborazione frequente su ogni
argomento e dispiace che la lettura sull'astensione porti a fare
dichiarazioni come quelle che avete fatto. Collegare l'astensione a
una volontà di ricapitalizzazione, è dire una falsità.
(voce fuori microfono)
"Sillogismo" è un bel termine, ma allo stesso tempo è una
falsità, perché in questo momento nessuno ha operazioni di
ricapitalizzazione in mente. Siamo al lavoro, come voi nel nostro
ruolo, per capire quale può essere l'ipotesi migliore per invertire
questa tendenza. Sicuramente non c'è soddisfazione, ma questo ci
mancherebbe che lo si negasse. Credo che non ci sia la
soddisfazione neanche di chi oggi è lì a dirigere, perché poi
quando i risultati non sono quelli auspicati, la soddisfazione non
ci può essere per nessuno.
Detto questo, però bisogna chiarirsi anche un po' sul valore che
diamo a questo argomento. L'anno scorso, quando come UVP assumemmo
posizioni un po' in controtendenza rispetto al mutuo all'1 per
cento, ci furono un sacco di critiche, così come quando prendemmo
certe decisioni. In qualche maniera l'argomento va affrontato per
provare a venirne fuori, perché se i giochi francesi passano da 17
milioni di euro del 2012 a 12 milioni di euro, qualche cosa c'è.
Allo stesso tempo non possiamo continuare ad aspettare che i
sacrifici che vengono fatti sui dipendenti, non producano
risultati. Quindi non è che queste cose non siano di evidenza e non
si dicano, però dichiarare che siamo pronti a una
ricapitalizzazione, senza che mai se ne sia parlato e che questa
avvenga prima di una discussione su una progettazione nuova,
rispetto alla gestione dell'azienda, è dire una cosa che non sta in
questi termini.
L'astensione permette a noi di non seguire tempi che sono i
vostri: voi giustamente avete il compito, come minoranza, di dare
dei tempi che la maggioranza si sta dando per arrivare nel più
breve tempo possibile a una soluzione, perché è chiaro che i 2
milioni di euro che mancano dal bilancio 2016 non lasciano
tranquilli nessuno. Bisognerà chiarire anche un po' i costi che ci
sono sul bilancio di questa società, perché in questi giorni si
stanno valutando anche queste cose.
Per concludere, la posizione dell'Assessore, che portiamo avanti
tutti insieme, è quella di arrivare, anche con la Commissione
consiliare, a presentare in trasparenza quello che sta succedendo e
uno o più possibili percorsi per andare nei prossimi mesi, nel
breve periodo, a rilanciare nei prossimi anni la casa da gioco.
Questo lo voglio sottolineare come UVP, perché non siamo qua né a
svendere, né a perdere, né a dismettere un'azienda che riteniamo un
patrimonio oggi rivalutato quantomeno in termini immobiliari.
Presidente -
Ha chiesto la parola il consigliere Marquis,
ne ha facoltà.
Marquis (SA) -
Il tema all'ordine del giorno sicuramente
riveste una grande importanza, ma altrettanta delicatezza.
Sicuramente i risultati gestionali sono preoccupanti, sono dei
risultati che credo preoccupino tutto il Consiglio regionale, ma
anche la comunità valdostana. Gli ultimi non sono dei dati troppo
positivi, direi anzi che rappresentano una situazione di negatività
sotto il profilo dei ricavi e anche del numero di visitatori
rispetto al 2015. Sotto questo profilo, credo che quantomeno con il
nuovo percorso eravamo tutti in attesa di avere dei risultati più
positivi. Purtroppo dobbiamo registrare una situazione difficile,
ma che lo è anche per il perdurare della crisi economica, del
cambio delle abitudini dei giocatori e di tutte le dinamiche che
sta subendo l'evoluzione del gioco, tra cui le quote di mercato tra
le relative case da gioco.
Credo che sia importante, a fianco dell'attività che è stata
intrapresa, degli interventi sulle spese per cercare di contenerle
e ridurle il più possibile, del mettere ordine nei bilanci, anche
di intervenire sui ricavi. Credo che sotto questo profilo il casinò
debba tornare a essere quel volano per l'economia non solo di tutta
la regione, ma soprattutto del territorio circostante che soffre
fortemente questa situazione di crisi. Il casinò per il territorio
circostante, come per le realtà di alta montagna, riveste la stessa
importanza degli impianti a fune. Credo che queste siano delle
infrastrutture che non solo possono dare soddisfazione alle
famiglie che vivono attraverso il lavoro che viene creato
internamente, ma anche a tutto il territorio circostante.
Al di là della condivisione e della preoccupazione, non possiamo
condividere le conclusioni, perché anche in tutto questo percorso
di valutazione che stiamo facendo della situazione, bisogna tenere
conto di qual è il peso sui bilanci degli investimenti che sono
stati fatti: investimenti importanti che hanno quantomeno messo la
casa da gioco nella condizione di presentarsi in modo adeguato alle
nuove esigenze. Diversamente, probabilmente la situazione potrebbe
essere peggiore di quella che stiamo vivendo.
Noi riteniamo che vada portato sicuramente avanti un lavoro di
affinamento, per dare vivacità anche all'attività di promozione,
perché per lavorare sul fronte dei ricavi e dei visitatori in
questo momento bisogna anche presentare delle innovazioni
dell'offerta e soprattutto lavorare sulla promozione. Credo che
questa attività vada potenziata, perché il futuro passa attraverso
l'aumento dei ricavi. Sul margine delle spese credo che non ci sia
grande spazio per migliorare la situazione.
Come gruppo Stella Alpina, per quanto concerne la posizione che
terremo su questa risoluzione, ribadisco che ci asterremo, perché
non possiamo condividere le conclusioni. Non siamo in grado di
predire quello che avverrà nei prossimi anni, ma possiamo
condividere l'auspicio che la casa da gioco debba diventare
autonoma sotto il profilo finanziario e non necessitare, qualora
possibile, di ulteriori interventi della pubblica
amministrazione.
Presidente -
Ha chiesto la parola il consigliere
Guichardaz, ne ha facoltà.
Guichardaz (PD-SIN.VDA) -
Solo per dire che noi
condividiamo le posizioni espresse dalla maggioranza e mi rifaccio
anche un po' all'intervento del collega Marquis, per ribadire che è
necessario sicuramente che la dirigenza del casinò,
nell'individuare le criticità che tutti noi riconosciamo alla casa
da gioco, deve comunque prestare una sempre maggiore attenzione al
rapporto con il territorio. Questo è un mandato che noi abbiamo
esplicitato al dottor Scordato e all'avvocato Sommo, ed è un
mandato che abbiamo ulteriormente ribadito: il resort casinò,
questa azienda deve diventare un valore aggiunto per il territorio
e deve dialogare in sinergia con lo stesso. Credo che questa sia
assolutamente una necessità, che abbiamo esplicitata e che
esplicitiamo anche in aula: non deve diventare un problema per il
territorio.
Condivido di rendere chiari i risultati della gestione,
dividendo e rendendo espliciti una volta per tutte i costi degli
investimenti rispetto ai ricavi e ai risultati di gestione. Questo
deve essere assolutamente reso trasparente, anche se non c'è nulla
da nascondere, ma credo che anche un'informazione forse più
puntuale rispetto al non inglobare sempre in uno stesso calderone
ammortamenti, e quindi costi sostenuti per gli investimenti, con
altri tipi di costi che potrebbero evidenziare in qualche modo
anche magari delle carenze di tipo gestionale o dei miglioramenti
di tipo gestionale, devono sicuramente essere fatti.
Concludo dicendo che all'interno della maggioranza è aperto un
dibattito sulla gestione della casa da gioco. C'è un dibattito
molto chiaro e molto trasparente anche sulla necessità che la casa
da gioco ritorni a essere un
atout
per la nostra
collettività. Quindi questo un po' il percorso e anche noi
ribadiamo, così come chi ci ha preceduto, che ci asterremo su
questa risoluzione.
Presidente -
Ha chiesto la parola il consigliere
Cognetta, ne ha facoltà.
Cognetta (M5S) -
Vorrei soltanto chiedere una breve
sospensione, per parlare tra i gruppi di opposizione.
Presidente -
Sospensione concessa.
La seduta è sospesa alle ore 12:04 e riprende alle ore
12:07.
Rosset (Presidente) -
Possiamo riprendere i lavori. Ci
sono altre richieste di intervento?
Non ci sono altre richieste, possiamo mettere in votazione.
Dichiaro aperta la votazione.
Esito della votazione:
Presenti: 33
Votanti           
: 7
Favorevoli: 7
Astenuti: 26 (Baccega, Bertschy, Bianchi, Borrello, Donzel,
Fabbri, Farcoz, Follien, Fontana, Grosjean, Guichardaz, Isabellon,
La Torre, Lanièce, Marguerettaz, Marquis, Nogara, Péaquin, Perron,
Restano, Rini, Rollandin, Rosset, Testolin, L. Viérin, M.
Viérin)
Il Consiglio non approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK