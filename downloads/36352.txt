Consiglio Regionale della Valle d'Aosta - Oggetto del Consiglio n. 508 del 26 marzo 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Amministrazione della giustizia
INFORMAZIONE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 508 del 26 marzo 2014 - Resoconto
OGGETTO N. 508/XIV - Interrogazione: "Notizie in merito ad
un'ipotetica proposta di querela presentata dal Presidente della
Regione nei confronti di un giornalista e del Direttore del
quotidiano "Il Sole 24 Ore"".
Président
- Pour la réponse, la parole au Président
Rollandin.
Rollandin (UV) -
Sì, grazie Presidente.
Non posso rispondere a quanto detto dal collega Ferrero, lo
faremo con un altro...con una presa di posizione perché posso dire
che rifiuto assolutamente quest'interpretazione delle commissioni
che fanno le valutazioni. Mi permetto di dirlo perché è scandaloso
nei confronti dell'interessato. Chiedo scusa, ma questo non si
può.
Venendo alle domande in riferimento all'oggetto 6, per quanto
riguarda la prima domanda: sì, nel mese di febbraio 2013 è stata
proposta querela nei confronti del giornalista Giuseppe Oddo e del
Direttore responsabile de
Il Sole 24 Ore
. In esito
all'udienza preliminare il giudice per le indagini preliminari
presso il Tribunale di Milano ha emesso nei confronti degli
imputati decreto di rinvio a giudizio.
"Quale sia lo studio legale incaricato..."
e
"a quanto
ammontano, ad oggi, le spese preventivate per il citato
procedimento"
, per quanto riguarda queste domande, la querela è
stata presentata solo con il supporto dell'avvocatura generale,
nessun incarico, né interno né esterno, è stato conferito
dall'Amministrazione regionale in relazione al procedimento penale
in questione e conseguentemente nessuna spesa grava in capo alla
Regione.
Presidente -
Per la replica, la parola al collega
Ferrero.
Ferrero (M5S) -
Grazie Presidente.
Io ho letto e ho riletto sinceramente l'articolo de
Il Sole
24 Ore
, che s'intitolava "Fedeltà all'Imperatore Augusto", ne
ho riletto i contenuti e non ho trovato delle questioni che siano
suscettibili di querele. Sicuramente magari qualcuno si sarà
sentito toccato sul vivo, per carità, però, quando si parla di
manager di sicura "fede rollandiniana", io non penso che questa sia
una frase suscettibile di querela, come invece avete ritenuto voi.
Quando si parla...sempre virgolettato: "qualcuno spieghi perché gli
acquisti delle turbine sono stati fatti in Cina e le turbine sono
difettose, abbiamo portato le foto", non penso che questo sia
suscettibile di querela. L'utilizzo dell'arma della querela lo
stiamo sperimentando anche noi del Movimento Cinque Stelle sulla
nostra pelle, è un modo di intendere di tappare la bocca ai
giornalisti, che sinceramente a noi sa tanto di censura fascista. È
una cosa veramente, secondo noi, disgustosa, anche perché se non ci
sono i presupposti per le querele e quando si dicono cose che
sostanzialmente sono...tutti dicono, tutti sanno. Non riesco a
capire che razza di onore ci sia da difendere dell'Amministrazione
regionale, quale onore? Tutti sanno queste cose, qui non si può
dire che una persona è stata condannata, una persona che ricopre il
ruolo di Presidente della Regione è stata condannata...che la
persona si offende...magari la persona doveva pensarci prima di
offendersi ed evitare che questo succedesse! La libertà di
stampa...e lo abbiamo visto anche dagli attacchi che di recente
sono stati poi formulati nei confronti di una testata on line, che
aveva detto alcune cose su uno dei vostri candidati alle
regionali...la libertà di stampa è una cosa basilare, qui si
continua ad utilizzare un sistema di minacce, che sono le querele
in alcuni ambiti e che sono le telefonate in altri ambiti, che sono
le riunioni in alcune stanze chiuse delle partecipate, ma cosa
pensate di ottenere? Dove pensate di arrivare? Pensate che con
questo clima di terrore alla fine qualcuno non alzi la testa? Ve ne
accorgerete ben presto, ve ne accorgerete già questo pomeriggio a
che cosa porta questo clima di terrore, i provvedimenti
disciplinari nei confronti di persone, che magari hanno alzato un
pochettino il tono. Ci rendiamo conto, ma voi non vi rendete conto
che state portando alla deriva e state creando una situazione in
cui c'è un contenzioso, c'è un conflitto continuo tra dipendenti,
tra dirigenti e tra politica. Mollatela, è ora di finirla, ognuno
deve affrontare le sue responsabilità, se ha sbagliato e se
qualcuno lo scrive su un giornale, pace. Fatevene una ragione,
finitela con questi sistemi di ricatto, che sono veramente dei
sistemi che offendono la comunità valdostana e che noi non siamo
più disposti a tollerare!
Président -
Point 7 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK