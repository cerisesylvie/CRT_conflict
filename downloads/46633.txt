Consiglio Regionale della Valle d'Aosta - Oggetto del Consiglio n. 3034 del 12 dicembre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3034 del 12 dicembre 2023 - Resoconto
OGGETTO N. 3034/XVI - Chiusura della discussione generale
congiunta sulle relazioni della Sezione regionale di controllo
della Corte dei conti, sul D.L. n. 127 (Legge di stabilità
regionale per il triennio 2024/2026) e sul D.L. n. 128 (Bilancio di
previsione finanziario per il triennio 2024/2026).
Bertin (Presidente) -
Presenti 30 Consiglieri, possiamo
riprendere la discussione generale interrotta questa mattina.
Ripeto, siamo in discussione generale: i Consiglieri che vogliono
intervenire sono pregati di prenotarsi. Invito nuovamente i
colleghi a prenotarsi, altrimenti chiudo la discussione
generale.
Non vedo richieste d'intervento: a questo punto, la discussione
generale è chiusa.
Passiamo alle repliche. I relatori vogliono replicare? Non vedo
cenni da parte dei relatori. Il Governo? Il Presidente della
Regione si è prenotato.
Testolin (UV) -
Grazie Presidente. Replico con un breve
intervento a quelle che sono state le osservazioni sollevate nel
corso della discussione generale, osservazioni che fanno parte di
una dialettica ordinaria all'interno di quella che è un'analisi di
un bilancio, con delle iniziative che sono state già presentate e
saranno oggetto di valutazioni puntuali anche da parte degli
Assessori competenti nella discussione degli ordini del giorno che
i vari gruppi hanno presentato e che ci daranno modo di
approfondire nel dettaglio le istanze più puntuali.
Per il resto, direi che ne è emersa una disamina accentrata
molto su quelle che sono le valutazioni della sostenibilità di
questo bilancio nel tempo.
Stupisce qualche volta che vengano presi dei parametri a seconda
del bisogno, ma così bisogna fare, anche perché ognuno tira l'acqua
al suo mulino. Al netto di quello, è chiaro che un bilancio
triennale evidenzia, nella parte di presentazione, tutta una serie
di dati che poi verranno implementati in corso d'anno con
l'acquisizione delle risorse statali ed europee che si
presenteranno a disposizione dell'Amministrazione e così verranno
iscritte gradualmente anche quelle risorse che peraltro sono
cercate: nessuno ce le regala. Le risorse europee sono frutto di un
lavoro, di una contrattazione, di un impegno, di una programmazione
e di una partecipazione anche ai bandi e all'opportunità che
l'Europa ci mette a disposizione.
Da un punto di vista più generale, quando si dice che si entra
troppo nel merito o si danno troppi numeri, i numeri all'inizio
sono stati dati volutamente, per farci rendere conto che le
situazioni da attenzionare sono molte e ogni Assessore, all'interno
della propria area operativa, ha voluto evidenziare, con dovizia di
dettagli, le iniziative che voleva sostenere. E di queste
iniziative e questi dettagli fanno parte anche quei fondi speciali
che sono stati chiamati, sono stati evocati, da alcuni di voi e che
fanno parte proprio di quella programmazione che, per certi versi,
è stata tanto sollecitata ed auspicata, perché i fondi speciali
sono quelli che permetteranno di dare corso a nuove normative
specifiche, dove evidentemente il titolo non è esaustivo, ma dà
indicazione di quelli che saranno gli areali d'intervento. Quindi
questo permetterà di sviluppare, in un contesto operativo, le
iniziative che all'interno di ogni Assessorato si intendono
sviluppare e magari si ha già contezza o si ha già in
programmazione la legge di riferimento che ha bisogno di essere
affinata e completata, per poi addivenire a quella che è la
presentazione in quest'Aula per la propria analisi.
Due valutazioni ancora in merito al DEFR (Documento di Economia
e Finanza Regionale) e al bilancio. Il DEFR penso che in questo
contesto, al di là dei tempi di presentazione che possono essere
troppo vicini o meno vicini, trova in questo bilancio una
concretizzazione per le linee di sviluppo e di valorizzazione dei
vari settori che sono state analizzate con molta attenzione durante
il dibattito relativo al DEFR. Linee di sviluppo e di
programmazione che probabilmente non tutti intravediamo nella
stessa maniera, le vediamo e le analizziamo da punti di vista
qualche volta diversi e quindi ci portano inevitabilmente a dei
percorsi che chi governa ha l'onere di elaborare e di portare
avanti con l'impegno che si è preso verso i propri referenti e
verso i cittadini valdostani.
Credo che non ci siano molte valutazioni ulteriori da fare, se
non affrontarle direi in maniera più puntuale per quanto concerne i
vari ordini del giorno. Io ringrazio ancora per il lavoro il
Governo regionale che ha voluto sviluppare nei vari settori quella
che è stata la programmazione portata avanti e presentata
quest'oggi, dopo un mese circa di analisi in Commissione: un lavoro
che consideriamo comunque importante e fatto con l'obiettivo di
dare delle risposte puntuali.
Rimandiamo a quelli che saranno i confronti sugli ordini del
giorno invece le puntualizzazioni più importanti che avete ritenuto
di metterci a disposizione.
Presidente -
Vi sono altri interventi in fase di replica?
Altrimenti passiamo agli ordini del giorno. Consigliere Restano per
mozione d'ordine: a lei la parola.
Restano (GM) -
Anche per la maggioranza, di cui mi onoro
di aver fatto parte, sono legittimato a chiedere la
sospensione.
Presidente -
Il Consiglio è sospeso.
La seduta è sospesa dalle ore 15:14 alle ore 16:19.
Bertin (Presidente) -
Riprendiamo dopo la sospensione.
Come anticipato in precedenza, la discussione generale è stata
chiusa e ci sono già state le repliche da parte del Governo;
pertanto, ora passiamo all'esame degli ordini del giorno, in ordine
di presentazione. Consigliere Restano per mozione d'ordine.
Restano (GM) -
In luogo di chiedere una sospensione, se
vuole, avrei una proposta da parte di alcuni gruppi di minoranza,
posso farla?
Presidente -
Sì.
Restano (GM) -
A nome di Rassemblement, Forza Italia e le
colleghe Minelli e Guichardaz, e ovviamente del Gruppo Misto, vi
chiediamo - se fosse possibile - di alternarci nella discussione
degli ordini del giorno, vale a dire discutere tutti gli ordini del
giorno aventi il numero 1, poi tutti quelli aventi il n. 2, n. 3 e
così via, per avere un'alternanza e non discuterne tanti di
fila.
Presidente -
Se non ci sono obiezioni da parte del
Governo, procediamo in questo modo.
Restano (GM) -
Il gruppo Lega discuterebbe per primo,
loro si sono già organizzati diversamente. Grazie.
Presidente -
Intanto facciamo i sedici ordini del giorno
della Lega e poi procediamo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK