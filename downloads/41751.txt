Consiglio Regionale della Valle d'Aosta - Oggetto del Consiglio n. 762 del 4 luglio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 762 del 4 luglio 2019 - Resoconto
OGGETTO N. 762/XV - Interpellanza: "Interventi per la
classificazione del Palazzo Cogne di Aosta come "edificio
documento"".
Farcoz (Présidente)
-
Point 35 à l'ordre de jour.
Pour l'illustration, la parole au collègue Cognetta.
Cognetta (MOUV') -
Con questa interpellanza parliamo
dell'edificio chiamato Palazzo Cogne che è stato oggetto di
numerose interpellanze, a seguito dei fatti che conosciamo rispetto
al suo stato di poca manutenzione e, possiamo dire, discreta
vetustà. A seguito di ciò e anche di quello che è accaduto in
Commissione mi sono occupato di approfondire la questione da un
punto di vista amministrativo e su come è considerato questo
edificio rispetto all'interesse storico, in base a quello che viene
descritto nel decreto legislativo n. 42 del 2004, che è quello che
sostanzialmente norma gli edifici identificando due grosse
categorie: gli edifici documento, che sono quelli che normalmente
hanno più di settant'anni e il cui costruttore non è più vivente, e
quelli invece monumento. Tutti quelli che sono nella prima
categoria passano nella seconda, quindi da documento diventano
monumento, nel momento in cui gli organi competenti, a seconda del
territorio, stilano una relazione e spiegano perché quell'edificio
da documento debba passare a monumento.
La differenza non è da poco. L'edificio documento è già di per
sé un edificio protetto, ma quando diventa monumento è ovviamente
ancora più protetto e sono sicuramente meno le cose che si devono
fare. Ma soprattutto aumenta enormemente, oltre al suo valore,
anche l'attenzione che deve essere data da parte degli uffici e
degli enti preposti all'edificio stesso.
Attualmente Palazzo Cogne è identificato come edificio
documento. Visto che è identificato come edificio documento e visto
che c'è stata una serie di discorsi, di illazioni, di questioni
riguardanti il palazzo stesso, qualcuno vuole fare un'operazione
immobiliare, qualcuno vuole fare il palazzinaro e cercare di chissà
cosa metterci dentro, io credo che si debba invece ragionare sul
trasformarlo da documento a monumento. Qualora diventasse monumento
avrebbe una serie di vantaggi fiscali, ma non solo: ci sarebbe la
possibilità di ottenere da parte dell'Amministrazione dei
finanziamenti statali e anche europei per fare degli interventi
fattivi su questo edificio e renderlo sicuramente un bene molto
importante da restituire poi alla società, una volta sistemato, in
maniera tale che finalmente tutti ne possano usufruire nel modo più
giusto e corretto, facendolo diventare appunto un monumento.
Con questa interpellanza chiedo se gli uffici hanno già iniziato
il percorso, o se hanno intenzione di iniziarlo, che sarebbe quello
di verificare se ci sono i requisiti da un punto di vista artistico
e storico. Soprattutto chiedo se l'Assessore conosce quali siano i
benefici che eventualmente si attiverebbero qualora diventasse e
venisse classificato come monumento e, a quel punto, se tutti i
contratti di affitti, tutte le questioni che sono successe non solo
per quanto riguarda il CCS Cogne ma per tutto l'immobile, abbiano
poi tenuto conto negli anni per lo meno del fatto che sia stato
documento, perché, come detto prima, anche l'edificio documento è
sottoposto a vincoli. Una cosa è certa: fino a oggi la manutenzione
non è stata fatta granché, perché ci sono infiltrazioni d'acqua che
partono dal tetto e arrivano agli scantinati. Quindi di sicuro la
manutenzione, per quanto riguarda per lo meno la parte fino a oggi
chiara, cioè che l'edificio è documento, non è stata fatta o è
stata fatta molto male.
Io però penso che sia giusto fare un passo ulteriore, farlo
diventare monumento, sistemarlo definitivamente e questo
sgombrerebbe completamente il campo da qualunque tipo di illazione,
da qualunque tipo di retro pensiero e restituirebbe ai cittadini di
sicuro un qualcosa di interesse storico per tutta la
cittadinanza.
Président
-
Pour la réponse, la parole à
l'assesseur Borrello.
Borrello (SA) -
L'argomento che lei ha posto
all'attenzione dell'Aula si sovrappone su più assessorati, perché
c'è un aspetto di carattere patrimoniale, un altro di tipo
urbanistico - l'identificazione all'interno di una pianificazione
urbanistica dei comuni e quindi con le strutture legate
all'urbanistica regionale per quanto riguarda le definizioni di
carattere generale - e c'è una valutazione rispetto al contesto dei
beni culturali, quindi siamo all'interno della sovrintendenza ai
beni culturali.
Cercherò di rispondere puntualmente rispetto alle tematiche che
lei ha posto, giustamente inquadrate all'interno del decreto
legislativo n. 42 del 2004. Lei chiede se gli uffici si sono
attivati, quindi lei già pone in maniera molto corretta tutta una
serie di procedure di carattere amministrativo rispetto ai percorsi
attuati nel margine di manovra del decreto legislativo. L'articolo
10 del decreto legislativo n. 42 del 2004 indica la definizione di
bene culturale. Nello specifico il comma 1 dell'articolo 10 recita:
"sono beni culturali le cose immobili e mobili appartenenti allo
Stato, alle Regioni, agli altri enti pubblici territoriali, nonché
a ogni altro ente e istituto pubblico e a persone giuridiche
private senza fine di lucro, ivi compresi gli enti ecclesiastici
civilmente riconosciuti che presentano interesse artistico,
storico, archeologico e etnoantropologico". Questo, associandolo
all'articolo 12 da lei citato, a una finalità cautelativa di
salvaguardia dei beni pubblici di autore non più vivente la cui
esecuzione risalga a oltre settant'anni - su tali beni infatti vige
un vincolo di tutela ai sensi del decreto legislativo citato,
quindi c'è un vincolo di tutela e il combinato disposto comporta
questo tipo di ragionamento - fino a ultimazione dell'iter di
verifica di interesse culturale del bene, con il quale il vincolo
può essere confermato o, in caso negativo, rimosso liberando
l'immobile da ogni azione di tutela diretta. Quindi a oggi, per il
combinato disposto di cui all'articolo 10 comma 1 che ho citato io
e all'articolo 12 comma 1 che ha citato lei, il Palazzo Cogne è da
ritenersi a tutti gli effetti classificato bene culturale, in
quanto si tratta di immobile di proprietà della Regione, opera di
autore non più vivente la cui esecuzione risale a oltre
settant'anni.
La sua seconda domanda: "se è sua intenzione, qualora non si
siano ancora attivati gli uffici preposti, di dare indicazioni
affinché si attivino al più presto circa l'ottenimento della
classificazione citata in premessa". Tenuto conto di quanto
evidenziato al punto precedente, perché in automatico il combinato
disposto comporta questo tipo di ragionamento, si ritiene che allo
stato attuale delle cose la tutela del fabbricato sia garantita,
essendo il palazzo sottoposto alle disposizioni, come da lei
citato, del decreto legislativo n. 42 del 2004. Potrà tuttavia
essere predisposta una valutazione puntuale dello stabile al fine
di aggiornare la valutazione, ai sensi del decreto legislativo n.
42 del 2004 e la classificazione dell'edificio sarà posta in essere
al piano regolatore comunale.
Per quanto riguarda il ragionamento dei benefici fiscali,
ovviamente abbiamo richiesto agli uffici competenti informazioni in
tal senso. I benefici fiscali sono previsti nel caso di interventi
relativi ai beni posti sotto tutela - quindi ci siamo proprio per
il combinato disposto che le dicevo precedentemente - e sono
debitamente tenuti in considerazione dai diversi uffici regionali,
in relazione alle competenze assegnate. Qualora si preveda
l'esecuzione di interventi sull'immobile, sarà cura degli
assessorati e dei relativi uffici competenti porre in essere tutte
le procedure necessarie per beneficiare delle agevolazioni
previste.
L'ultima domanda che lei pone: "se la natura di bene tutelato ai
sensi del D.Lgs 42/2004 è stata tenuta in considerazione nella
stipula del contratto d'uso sottoscritto con gli attuali occupanti
dell'immobile, alla luce degli interventi eseguiti, delle attività
in esso effettuate e della gestione in generale dell'immobile
stesso". La legislazione vigente in materia di tutela dei beni
culturali, prima del decreto legislativo n. 42 del 2004 e lo stesso
decreto sino al 2011, ponevano come termine temporale i
cinquant'anni per considerare i beni culturali gli edifici di
proprietà pubblica e opera di autore non più vivente. Dal 2011 il
termine è stato esteso a settant'anni. Considerato che il Palazzo
Cogne è stato costruito nel 1939 e che nel 1990 è stato acquisito
nel patrimonio della Regione, è risultato, per effetto del
combinato disposto di cui sopra, bene culturale a tutti gli
effetti. Di conseguenza, da allora e indipendentemente dalle forme
di contratto d'uso, il palazzo è sottoposto alle disposizioni
stabilite dalla legislazione vigente in materia di tutela dei beni
culturali.
Queste sono le risposte più di carattere tecnico. Di qualsiasi
altro tipo di valutazione ne prenderemo atto e la inoltreremo alla
sovrintendenza dei beni culturali.
Président
-
Pour la réplique, la parole au
collègue Cognetta.
Cognetta (MOUV')
-
Assessore, abbiamo chiarito una
cosa: è di sicuro un bene di interesse culturale. Lo abbiamo
chiarito, ma le perizie che abbiamo visto e le altre che ho chiesto
e che approfondiranno sicuramente l'argomento ci dicono che non è
stato trattato come un bene di pregio, perché è stato lasciato
andare completamente. Questo è un dato di fatto, quindi l'interesse
che c'è rispetto a quel bene è stato molto scarso, per non dire
inesistente. Allora credo che si debba porre rimedio a tutto questo
nel più breve tempo possibile.
Fra l'altro, mi sono informato: diversi anni fa, intendo dire
fra il 2008 e il 2010, c'erano dei fondi previsti per sistemare
quel palazzo, fondi che poi sono stati tolti e non sono stati
utilizzati. Ora c'è un problema: sta cadendo a pezzi e che vogliamo
fare? Secondo me il primo suggerimento che si potrebbe dare agli
uffici è di trasformarlo, appunto facendo un'analisi, in un
monumento e, qualora non si dovesse fare per questioni, legate
all'immobile stesso, mettere comunque dei fondi, perché è già un
bene di interesse culturale e sistemarlo sarebbe direi più che
urgente, indipendentemente da tutte le diatribe che ci sono dentro
agli occupanti dell'immobile. Perché se questo qui è l'interesse
che abbiamo verso i nostri beni, allora lei capisce che ci vantiamo
di fare tanti interventi, ma poi quelli importanti non li
facciamo.
Abbiamo speso soldi per tantissime cose e ne abbiamo tralasciate
altre altrettanto importanti, per non dire forse più importanti,
perché alla fine quello rappresentava un simbolo. Abbiamo fatto
interventi su cose, magari nei paesi o in giro, che sembravano
importanti e quello l'abbiamo lasciato da parte, con il risultato
di ciò che accadde oggi. Quindi la pregherei - lei, gli altri
assessorati, vedete voi chi - di dare seguito a quello che scrive
anche una dirigente, in questo caso dell'Assessorato ai beni
culturali, rispondendo al comitato Lou Biens dë Dzë, il quale ha
chiesto delucidazioni proprio su questo argomento. Questo dirigente
ovviamente dice: "in risposta alla richiesta di informazioni di cui
all'oggetto - l'oggetto era la richiesta di capire com'era la
classificazione e che cosa si poteva fare - considerato che
l'edificio denominato Palazzo Cogne risulta essere costruito agli
inizi degli anni quaranta - tutto quello che sappiamo - tenuto
conto che l'autore al quale viene attribuito il progetto originario
non è più vivente - quello che abbiamo detto fino ad adesso - si
comunica che, nelle more di una verifica di interesse culturale, ai
sensi dell'articolo 12 del medesimo decreto, l'edificio in
questione è da ritenersi bene di interesse culturale". Nelle more
della verifica: ma quando si fa questa verifica? La fate? Non la
fate? Io vi pregherei di farla, di dare mandato agli uffici di fare
questa verifica, di darcene poi comunicazione, se farlo diventare
monumento o se deve restare così com'è. In entrambi i casi non è
stato trattato come un edificio storico, perché è stato fatto di
tutto lì dentro e i sopralluoghi che abbiamo fatto lo dimostrano
chiaramente, non è stato assolutamente trattato per quello che
è.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK