Consiglio Regionale della Valle d'Aosta - Oggetto del Consiglio n. 3571 del 8 maggio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Costituzione e funzionamento degli organi consiliari
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3571 del 8 maggio 2024 - Resoconto
OGGETTO N. 3571/XVI - Approvazione per l'anno 2023 del
rendiconto della gestione, del piano degli indicatori e del
bilancio consolidato del Consiglio regionale della Valle
d'Aosta.
Bertin (Presidente) -
Punto n. 4 all'ordine del giorno. I
punti n. 4 e 5 verranno illustrati congiuntamente. L'Ufficio di
Presidenza il 9 aprile ha approvato il rendiconto della gestione
2023 contestualmente al piano degli indicatori e al bilancio
consolidato tra il Consiglio regionale e l'istituto del sistema
previdenziale dei Consiglieri regionali.
Il rendiconto della gestione per l'anno 2023 rivela un corretto
utilizzo delle risorse messe a disposizione per lo svolgimento
dell'attività del Consiglio regionale. Esso è stato redatto secondo
i principi contabili dell'armonizzazione, suddividendo le entrate
in titoli e tipologie e le uscite in missioni, programmi e
titoli.
La gestione contabile è stata effettuata contestualmente nel
modo finanziario e in quello economico patrimoniale.
Il totale delle entrate 2023, al netto delle partite di giro, e
dell'avanzo 2022, ammonta a euro 8.667.443, l'assegnazione e il
calcolo del bilancio regionale in favore del Consiglio ammonta a
euro 8.500.000, di cui 8.045.000 euro sono stati destinati alle
coperture delle spese correnti, mentre i restanti 4.555.000 euro
alla copertura delle spese in conto capitale.
Il totale delle spese 2023, al netto delle partite di giro e
dell'avanzo proveniente dall'anno 2022, ammonta a 7.650.707
euro.
Al termine del 2023 c'è un avanzo di amministrazione che ammonta
a 1.487.800 euro derivanti da 2.270.000 euro circa di fondo cassa
al 31 dicembre 2023, a cui si somma euro 100.659 di residui attivi,
detratti 883.000 euro di residui passivi.
Parte dell'avanzo, pari a 887.800 euro, è stato vincolato alla
restituzione alla Regione Autonoma Valle d'Aosta, come previsto
dall'articolo 15 del Regolamento del Consiglio regionale. Tale
avanzo proviene per euro 791.000 dalla gestione delle spese
correnti e per euro 94.490 dalla gestione delle spese in conto
capitale.
Il restante avanzo, pari a 450.000 euro, è proveniente dagli
anni precedenti, 150.000 euro dell'anno 2023 è stato accantonato in
previsione dell'erogazione delle future indennità di fine mandato a
favore dei Consiglieri regionali uscenti.
È allegata al rendiconto la relazione per l'anno 2023 delle
attività del Comitato regionale per le comunicazioni.
Il Collegio dei Revisori ha espresso in data 28 aprile parere
favorevole sul rendiconto 2023 e sull'assestamento 2024.
Se non vi sono interventi, metto in votazione i punti n. 4 e 5
all'ordine del giorno. Punto n. 4 all'ordine del giorno, la
votazione è aperta. La votazione è chiusa.
Presenti, votanti e favorevoli: 33
Il rendiconto è approvato all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK