Consiglio Regionale della Valle d'Aosta - Oggetto del Consiglio n. 680 del 23 maggio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
COMMERCIO
Fiere, mostre e mercati
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 680 del 23 maggio 2019 - Resoconto
OGGETTO N. 680/XV - Interrogazione: "Partecipazione della
Regione alla manifestazione "Vinitaly" di Verona".
Rini (Presidente) -
Punto n. 25 dell'ordine del giorno.
Per la risposta, la parola all'Assessore Viérin.
Viérin (AV) -
Alcune informazioni. Come ogni anno, la
Regione partecipa a "Vinitaly", che è una manifestazione a livello
internazionale della valorizzazione della filiera vitivinicola, un
evento che negli anni è cresciuto tantissimo e che oggi si prefigge
come obiettivo non solo, com'era in origine, di avere un pubblico
solo specializzato, ma di essere anche per il
grand public
.
È stata l'occasione per l'Amministrazione in generale... quando
dico Amministrazione, visto che parleremo di sinergia, è stata una
sinergia sia all'interno dell'Amministrazione ma anche soprattutto
al di fuori con le categorie, con le associazioni del settore
produttivo affinché si potessero organizzare all'interno del
"Vinitaly" e con questa manifestazione complementare, che non è
collaterale, cioè è uno dei prodotti che il "Vinitaly" propone alle
Regioni per sviluppare una crescita all'interno di questo evento,
concordato con le associazioni.
Per quanto riguarda la suggestione, come si sa, questa
manifestazione viene per la sua gran parte finanziata con
l'utilizzo di fondi strutturali. Utilizziamo le misure del PSR
inerenti alla promozione. Quest'anno abbiamo sviluppato una nuova
sinergia - è una delle sinergie che citerò - con "VdA-Passport",
quindi con la
Chambre
per capirci e con una parte di
finanziamenti sul FESR 2014-2020. Accanto a questo, durante una
delle giornate del "Vinitaly", al di là di essere presenti in tutte
le giornate all'interno della manifestazione che è periferica
rispetto al resto, c'era la possibilità appunto di essere presenti
in piazza centrale nella città di Verona con una serie di
iniziative: è stato citato, per esempio, il concerto, ma durante
tutta la giornata c'era la valorizzazione di
Skyway
, quindi
la parte di impianti a fune di località turistiche, c'era la parte
sui cani San Bernardo, degustazioni, gruppo folkloristico, quindi
parte di promozione culturale e di giovani, c'era la cultura in
generale e le degustazioni anche chiaramente dei produttori. È
stata quindi un'occasione interessante. Ogni manifestazione e ogni
evento, come abbiamo presentato nei dati del turismo, viene poi
puntualmente monitorata anche per capire i ritorni e mappando anche
le persone che accedono alle manifestazioni. Oggi con la tecnologia
e attraverso la possibilità degli
smartphone
stiamo
monitorando anche le manifestazioni all'interno della nostra Valle,
quindi sappiamo con precisione le presenze e anche i ritorni.
Per rispondere alla domanda in merito a quali sono le parti
dell'Amministrazione che sono state interessate, c'è stata
sicuramente la parte degli impianti a fune, per capirci, fa parte
un po' della regia unica, ma valorizzando tutti i pezzi che hanno
dei risvolti anche turistici. Al di là dei settori di competenza
diretta: l'attività produttiva e l'artigianato, perché avevamo
anche la valorizzazione dell'artigianato, quindi attività
produttive, Chambre, e artigianato, la parte di impianti a fune e
di valorizzazione delle nostre località, la parte di valorizzazione
dei parchi, quindi tutte le risorse naturali del Lingotto e la
parte anche di sviluppo giovanile dei cori e delle nostre
eccellenze.
Per quanto riguarda invece il costo solo scorporato... anche se,
ripeto, è una manifestazione collaterale, perché all'interno di
"Vinitaly", ma anche in quella occasione, sono state presentate
alcune iniziative: il "
Vin extrême
" in particolare, il
concorso del Cervim e il protocollo "Tartufo d'Alba-fontina",
quindi uno sviluppo dei nostri prodotti e dei vini valdostani
applicato a questa filiera. Il costo della parte inerente a
"Vinitaly and the City" è di 36.000 euro circa e comunque, collega,
siamo a disposizione per eventuali altri approfondimenti.
Presidente -
Per la replica, la parola al collega
Aggravi.
Aggravi (LEGA VDA) -
Grazie, Assessore, della risposta,
sicuramente sarà poi mia premura, essendo una persona precisa,
chiederle bene i conteggi, vedremo in che modo. Ho appreso con
piacere dalla sua risposta che il sostantivo "sinergia" è stato
sicuramente quello più utilizzato. Effettivamente in parte la
domanda deriva sia da prove visuali... abbiamo visto dicasteri di
ambienti, istruzione, trasporti e il suo super dicastero ovviamente
presente.
Volevo comprendere meglio un aspetto che, appunto, lei ha
citato: quello dell'artigianato, perché invece non ho visto il
collega dell'artigianato e, secondo alcuni
rumors
, alcune
voci che ci sono state, forse questa sinergia deve essere meglio
strutturata, ma comunque adesso vedo che... solo per avere una
specifica, anche perché ovviamente gli aspetti coinvolti - io lo
capisco - sono stati tanti e lei giustamente ha citato un po' le
varie realtà coinvolte: impianti a fune, appunto, gruppi
folkloristici e quant'altro. Sono anche contento che mi ha
confermato che c'è un sistema di monitoraggio degli eventi perché
si sa, se è buona la prima, sono buone le altre. Diciamo che
ulteriori rumors sono stati un po' che forse, purtroppo, il
"Vinitaly" concentra molto i visitatori negli
stand
, dove
giustamente si beve del buon vino e penso che su questo siamo tutti
d'accordo. Forse alcuni riscontri sulla piazza non sono stati
proprio ottimali o comunque forse bisogna lavorare di più e -
perché no? - anche aumentare la sinergia con lo stesso "Vinitaly",
visto che molto probabilmente è stato più un esperimento per loro e
hanno sottovalutato
l'appeal
stesso della
manifestazione.
Sul discorso della sinergia sicuramente ne approfitto, perché
c'è molto da lavorare. È stata presentata una legge che dovrebbe in
parte anche aiutare le stesse sinergie, perché ci sono tanti attori
coinvolti. Ovviamente sulle cifre e sulle modalità di finanziamento
sicuramente ci ha esposto il quanto. Ripeto: non voglio ripetere
nuovamente "sinergia" ma spesso - mi perdonerà la battuta - tanti
Assessori presenti non significa che ci sia una sinergia, forse
mettersi intorno a un tavolo, non a una cabina di regia... per
favore, è meglio e quindi per il futuro penso che questa situazione
possa avere insegnato molto.
Presidente -
Collega Aggravi, per la risposta a questo.
Ha chiesto la parola l'Assessore per fatto personale.
Viérin (AV) -
Non per replicare, semplicemente perché è
stato citato un collega che era presente, magari non era nelle
parti visuali che voi avete visualizzato, ma era ben presente, anzi
quell'Assessorato è stato quello che ha portato, attraverso le
attività produttive e anche la presenza proprio dell'artigianato
materialmente in quella domenica, perché c'è stata proprio una
dimostrazione di artigianato... quindi il collega era presente. Non
mi voglio sostituire a lui, era solo perché è stato citato.
Presidente -
La parola al Consigliere Aggravi.
Aggravi (LEGA VDA) -
È vero. Io mi sono poi un po'
corretto in corsa. Oltre all'Assessore con delega, ho parlato anche
degli uffici della struttura e ho utilizzato giustamente la sua
dichiarazione di sinergia, solo questo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK