Consiglio Regionale della Valle d'Aosta - Oggetto del Consiglio n. 154 del 30 marzo 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 154 del 30 marzo 1981 - Resoconto
OGGETTO N. 154/81 - CESSAZIONE DEL PERIODO DI CASSA INTEGRAZIONE
PER ALCUNI OPERAI DELL'EX-IMVA E PROSPETTIVE DI OCCUPAZIONE IN
ALTRE ATTIVITÀ LAVORATIVE. (Interpellanza)
Presidente
- Do lettura dell'interpellanza presentata dai
Consiglieri Cout, Tonino, Bajocco e Mafrica:
INTERPELLANZA
CONSIDERATO che il 16 di aprile 1981 cesserà la Cassa
Integrazione per gli oltre 70 operai della ex "IMVA" che non hanno
ancora cominciato a lavorare presso la "Alluve"r e che non pare
possibile prorogare tale termine;
i sottoscritti Consiglieri regionali
INTERPELLANO
l'Assessore all'Industria, Commercio e Artigianato ed il
Presidente della Giunta per sapere quanti dipendenti sono
interessati ad un eventuale licenziamento, quali prospettive di
occupazione ci sono per essi nella zona, ed entro quale periodo di
tempo.
Presidente
- Illustra l'interpellanza il Consigliere
Cout, ne ha facoltà.
Cout
(PCI)
- Penso che questa interpellanza possa
essere un modo per arrivare alla definizione di questa situazione
che si sta trascinando da tempo. Mi spiego: fino al momento attuale
avevamo sempre sperato - penso tutti quanti i Consiglieri presenti
in questa sala - che in qualche modo si potesse trovare una
soluzione alla vicenda di questi 70 operai che il 16 aprile
cesseranno la cassa integrazione e in qualche modo saranno
licenziati.
Io penso che il licenziamento, non so se è in questi termini, il
licenziamento esiste già e non si è proceduto praticamente a questo
licenziamento perché si è potuti andare avanti con la cassa
integrazione. Direi che, dal prossimo Consiglio della fine di
aprile, se non si troverà una soluzione - ed è questo anche che
vorremmo chiedere, - questi 70 operai saranno praticamente senza
un'occupazione e senza, comunque, una indennità di cassa
integrazione.
La situazione in bassa Valle si sta aggravando sempre di più: ci
sono delle richieste di cassa integrazione ultimamente anche da
parte della Tecnomec, della SIV così come esistono preoccupazioni
per l'ILSSA, e il 2 giugno dovrebbe terminare la cassa integrazione
alla SADEA. Penso che la situazione della Bassa Valle non potrebbe
essere più grave. Il problema deve essere affrontato con tutte
quante le possibilità che ci sono e direi, quindi, che al momento
attuale la Giunta dovrebbe darci alcune indicazioni dei termini
reali in cui si pone questa situazione.
La Giunta ci dovrebbe dire come possiamo uscire da questa
situazione, senza dilungare la faccenda nel tempo, cercando
contatti che dovrebbero venire, aziende che potrebbero essere
rilevate, ecc. Direi che le questioni relative alla DOLFRA, che
poteva essere una delle aziende interessate a creare nuovi posti di
lavoro dopo il rilevamento da parte di un'altra società di questa
azienda, o l'intervento di altre aziende che potrebbero creare
nuovi posti di lavoro, dovrebbero essere poste in termini reali, in
termini più pratici. Direi che si tratta di fare il punto della
situazione cercando di uscirne il più presto possibile.
Presidente
- Risponde l'Assessore all'Industria e
Commercio, Chabod, ne ha facoltà.
Chabod (DC)
- La convenzione stipulata tra la Regione
autonoma e la società ALLUVER impegnava quest'ultima ad assumere
entro il 12.4.1981 90 dipendenti della ex IMVA in cassa
integrazione, ai sensi della legge...
La ALLUVER ha assorbito a tutt'oggi cento dipendenti, mantenendo
dunque abbondantemente l'impegno assunto; non pare quindi possibile
un ulteriore assorbimento di mano d'opera da parte della stessa
azienda.
Le prospettive di occupazione per i 64 operai ed i 5 impiegati,
il cui periodo di casa integrazione terminerà il 16 aprile, non
sono certamente rosee, vista la crisi che sta travagliando
l'industria della bassa Valle. Non vi sono al momento nella zona
aziende interessate a creare nuovi posti di lavoro. Si è a
conoscenza che una ventina di ex dipendenti IMVA potrebbero
ricorrere al prepensionamento non appena venisse approvata la legge
del pensionamento anticipato.
Presidente
- La parola al Consigliere Cout per la
replica.
Cout
(PCI)
- Anche il questo caso, come
nell'intervento dell'Assessore a proposito della SADEA o
dell'ILSSA, non penso che possiamo dichiararci completamente
soddisfatti, proprio perché l'Assessore non ci ha indicato alcuna
prospettiva per il miglioramento della situazione tristemente
preoccupante in bassa Valle.
Non ci sono prospettive rosee per gli ex dipendenti IMVA, a
parte i venti che potrebbero esser prepensionati, dice l'Assessore
, e questo lo sapevamo da tempo, l'abbiamo detto da tempo, e da
tempo aspettavamo che la Giunta ci dicesse come potesse essere
superata questa situazione, creando eventualmente nuovi posti di
lavoro, andando al rilevamento della DOLFRA, e in questo senso
avevamo avuto anche alcune indicazioni: prima si parlava di un
possibile ampliamento o della creazione di nuovi posti di lavoro
attraverso la ICS, e su questo non abbiamo avuto conferma, come non
ci sembra di aver inteso da parte dell'Assessore delle prospettive
di nuovi posti di lavoro in bassa Valle.
Il che, lo diciamo ancora una volta, ci lascia molto
preoccupati.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK