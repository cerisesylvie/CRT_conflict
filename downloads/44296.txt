Consiglio Regionale della Valle d'Aosta - Oggetto del Consiglio n. 1349 del 9 marzo 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Istituzioni scolastiche
SPORT E TEMPO LIBERO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1349 del 9 marzo 2022 - Resoconto
OGGETTO N. 1349/XVI - Interrogazione: "Azioni poste in essere
per risolvere le problematiche dell'accesso ai corsi di nuoto degli
alunni del Liceo tecnico e professionale di Verrès".
Bertin (Presidente) -
Punto n. 17 all'ordine del giorno.
Risponde l'assessore Caveri.
Caveri (AV-VdA Unie) -
Per inquadrare questo problema da
lei posto, consigliere Perron, bisogna ricordare le condizioni di
utilizzo della piscina regionale di Verrès, che sono previste dal
capitolato d'appalto che è in vita dal settembre del 2017.
Quest'infrastruttura è aperta al pubblico tutti i giorni a partire
dalle ore 12:30, però consente le attività scolastiche nella fascia
9:00-13:00 dei giorni ai quali eventualmente possono essere
interessati gli studenti. Il capitolato prevede, per essere più
precisi, e questo riguarda i corsi scolastici, che l'attività si
svolga in dieci lezioni della durata di un'ora, parte della quale
può essere destinata ad attività di riscaldamento. L'attività è
assistita da personale avente la qualifica di assistente ai
bagnanti, nonché di istruttore di nuoto almeno di primo livello,
con regolari brevetti, in ragione di uno al massimo ogni otto
alunni.
Prima della pandemia del Covid-19, il gestore aveva consentito
alle scuole superiori, in accordo con le stesse scuole, di
utilizzare parte degli orari del mattino normalmente destinati ai
corsi scolastici, garantendo l'accesso agli studenti con la
semplice presenza di un solo accompagnatore e con la normale
assistenza che si garantisce per il nuoto libero, quindi non
applicando le condizioni tariffarie e le modalità operative che
erano invece previste per i corsi scolastici di cui ho detto. Di
fatto il gestore, in deroga alle previsioni del capitolato, e per
venire incontro alle esigenze delle scuole, considerava gli
studenti come singoli utenti di nuoto libero, dietro pagamento di
una tariffa ridotta sia rispetto al costo dei corsi, sia rispetto
al costo di ingresso del singolo. Tale attività si svolgeva
mediamente quattro o cinque volte durante l'anno.
A partire dal mese di giugno 2020, con le prescrizioni che sono
state imposte a seguito della pandemia, da una parte le attività
scolastiche presso la piscina si sono completamente interrotte,
dall'altra le limitazioni introdotte sulle modalità di fruizione
degli impianti sportivi, in particolare delle piscine pubbliche,
hanno determinato comportamenti molto più stringenti rispetto a
quanto previsto dal capitolato, quindi all'ovvia rinuncia di tutte
quelle attività in deroga che sino al febbraio del 2020 erano state
consentite.
Seconda domanda. Ciò detto, a partire dal mese di aprile 2022,
si prevede il riavvio dei normali corsi scolastici presso la
piscina di Verrès, circostanza che sarà oggetto di confronto con il
gestore individuato nell'ambito di una verifica più complessiva del
contratto in essere, che è stata necessariamente avviata in ragione
delle oggettive difficoltà che la pandemia prima e la crisi
energetica poi hanno generato su tutti gli operatori economici. È
chiaro che oggi riscaldare una piscina, rispetto a quando è stato
fatto il contratto, vede purtroppo delle differenze nelle tariffe
energetiche assolutamente enormi. In tale occasione sarà altresì
possibile capire, ma questo non spetta ovviamente all'assessorato
che io rappresento ma all'Assessorato ai lavori pubblici, quali
margini ci saranno per eventualmente soddisfare quelle richieste
formulate dalle scuole superiori di cui lei si è fatto interprete e
con quali modalità sarà possibile attuarle.
Presidente -
Per la replica il consigliere Perron.
Perron (LEGA VDA) -
Grazie Assessore, prendiamo atto
della risposta. Da aprile 2022, quindi dal prossimo mese, ci sarà
la ripresa; questo era legato alla pandemia, ora ci è più
chiaro.
Ci siamo fatti interpreti di questa problematica, ovviamente
perché ce l'hanno segnalata e perché quando era stata chiesta la
disponibilità dei corsi al gestore, era il 4 ottobre quando avevano
scritto, il 23 dicembre è arrivata la risposta con queste clausole
più stringenti che rendevano impossibili i corsi. La notizia ci fa
piacere, sapere che potranno riprendere da aprile 2022, poi
ovviamente si vedrà sulle questioni più specifiche come verranno
interpretate. La ringrazio per la risposta e direi che è una
risposta positiva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK