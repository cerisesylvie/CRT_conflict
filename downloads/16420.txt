Consiglio Regionale della Valle d'Aosta - Oggetto del Consiglio n. 2803 del 22 ottobre 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ACQUE
Acque pubbliche
Precedente
Successivo
Resoconto integrale del dibattito dell'aula
Oggetto del Consiglio n. 2803 del 22 ottobre 1997 - Resoconto
SEDUTA ANTIMERIDIANA DEL 22 OTTOBRE 1997
OGGETTO N. 2803/X Subconcessione, per la durata di anni trenta
decorrenti dalla data del decreto di subconcessione, al Comune di
Champdepraz, di derivazione d'acqua dalla sorgente Alpe Arp, in
Comune di Champdepraz, ad uso potabile.
Deliberazione Il Consiglio
Premesso che con domanda in data 27 ottobre 1994 corredata da
progetto a firma Ing. Francesco Nocentini, il Comune di Champdepraz
ha chiesto all'Amministrazione regionale la subconcessione di
derivare dalla sorgente Alpe Arp, a quota 1647 m.s.m., in Comune di
Champdepraz, l/s medi 4,00 di acqua ad uso potabile.
Rilevato che la sorgente in oggetto non risulta iscritta
nell'elenco delle acque pubbliche della Regione Autonoma della
Valle d'Aosta e considerato, comunque, che non vi sono dubbi sul
carattere pubblico della sorgente Alpe Arp in quanto indispensabile
per l'alimentazione dell'acquedotto delle frazioni Hérin, Losson,
Cugnon e Crestaz, in comune di Champdepraz, e pertanto atta a
soddisfare un pubblico e generale interesse, l'Amministrazione
regionale, indipendentemente dal fatto che ai sensi degli articoli
1 e 2 della legge n. 36 del 5 gennaio 1994 tutte le acque
superficiali e sotterranee sono pubbliche e che l'uso dell'acqua
per il consumo umano è prioritario rispetto agli altri usi, non ha
esitato ad ammettere ad istruttoria la domanda del Comune di
Champdepraz, avendo giudicato del tutto legale il procedimento
istruttoriale, dato che l'iscrizione nell'elenco sopraccitato della
sorgente costituisce il semplice atto formale dichiarativo e non
costitutivo della sua pubblicità.
Tenuto presente che:
- Il Magistrato per il Po di Parma, con nota prot. n. 10593 in
data 10 luglio 1995, ha rilasciato il proprio nullaosta nei
riguardi idraulici per l'ammissione ad istruttoria della domanda di
cui si tratta;
- l'Autorità di Bacino del fiume Po di Parma, con nota prot. n.
3040 in data 26 luglio 1995, ha dichiarato di non avere
osservazioni o rilievi da esprimere in merito;
- l'avviso di presentazione della domanda 27 ottobre 1994 del
Comune di Champdepraz è stato pubblicato sul Foglio Annunzi Legali
della Valle d'Aosta n. 4 in data 3 febbraio 1996 e riprodotto nel
n. 96 della Gazzetta Ufficiale della Repubblica Italiana (foglio
inserzioni) in data 24 aprile 1996 senza dar luogo alla
presentazione di domande incompatibili e concorrenti;
- con ordinanza n. 197 in data 5 giugno 1996 dell'Assessore ai
Lavori Pubblici, Infrastrutture e Assetto del Territorio è stato
disposto il deposito della domanda e del relativo progetto presso
l'Ufficio Concessioni Acque dell'Assessorato dei Lavori Pubblici,
Infrastrutture e Assetto del Territorio della Regione per 15 giorni
consecutivi, decorrenti dal 18 giugno 1996 a disposizione di
chiunque intendesse prenderne visione nelle ore d'ufficio;
- copia dell'ordinanza è stata affissa per il predetto periodo
di 15 giorni all'Albo Pretorio del Comune di Champdepraz e copia
della medesima è stata inviata al Consorzio per la Tutela,
l'Incremento e l'Esercizio della Pesca in Valle d'Aosta; al
Magistrato per il Po di Parma; al Ministero dei LL.PP. Direzione
Generale delle Acque ed Impianti Elettrici; alla Sezione
Idrografica del Po di Torino; all'Associazione d'Irrigazione
Est-Sesia di Novara; all'Associazione d'Irrigazione dell'Agro
all'Ovest del Sesia di Vercelli; all'Assessorato dell'Agricoltura,
Forestazione e Risorse Naturali, Servizio S.I.D.S.; all'Assessorato
dell'Agricoltura, Forestazione e Risorse Naturali, Servizio
Forestazione; all'Assessorato dell'Ambiente, Servizio Tutela
dell'Ambiente; alla Prima Direzione del Genio Militare di Torino;
all'E.N.E.L. - compartimento di Torino; all'Assessorato del
Turismo, Sport e Beni Culturali Ufficio Sovraintendenza;
all'Assessorato della Sanità e Assistenza Sociale; all'Autorità di
Bacino del fiume Po di Parma ed al Comune di Champdepraz;
- la pubblicazione presso il Comune di Champdepraz, come risulta
dal referto in calce all'ordinanza è avvenuto regolarmente e non ha
dato luogo alla presentazione di opposizioni ed esposti.
Visto altresì che la visita locale d'istruttoria è regolarmente
avvenuta il 25 luglio 1996 ed alla medesima oltre ai funzionari
dell'Ufficio Concessioni Acque dell'Assessorato dei Lavori
Pubblici, Infrastrutture e Assetto del Territorio sono intervenuti
i signori: Burigana Elena, Assessore alla Sanità del Comune di
Champdepraz e geom. Milani Sergio, dell'Assessorato dell'Ambiente,
Servizio Tutela dell'Ambiente.
Accertato che durante la riunione non sono state presentate
opposizioni ne esposti e che nel corso del sopralluogo, alle
località interessate dalla derivazione, si è constatato che i
lavori sono già stati realizzati e corrispondono, di massima alle
rappresentazioni grafiche di progetto.
Rilevato che, da quanto riferito dall'Assessore comunale
Burigana Elena, i lavori sono stati realizzati direttamente
dall'Amministrazione regionale e la derivazione era stata attivata
per verificare la tenuta delle varie opere.
Tenuto conto della richiesta, avanzata dal geom. Milani Sergio,
nella quale chiede che a conclusione dei lavori vengano curati il
ripristino e la pulizia del sito interessato dalla derivazione.
Vista la relazione integrativa, richiesta in sede di visita
d'istruttoria, pervenuta in data 14 gennaio 1997 nella quale il
progettista dichiara l'ininfluenza della captazione della sorgente
Alpe Arp sul bilancio idrico del bacino interessato.
Tenuto inoltre presente che:
- la captazione della sorgente, ubicata a 1647 m.s.m., avviene
tramite un'opera di presa costituita da una piccola galleria
drenante dalle dimensioni in pianta di metri. 3,00 x 2,00 alta
metri. 1,00, che convoglia le acque dapprima ad una vasca di calma
ed in seguito alla vasca di carico dalle dimensioni di metri. 1,00
x 1,00 della capacità di circa mc. 1,00;
- l'attraversamento del Rio Godlet è realizzato con un
controtubo in acciaio interrato sotto l'alveo e protetto da una
platea di massi e cls.;
- il serbatoio ha una capacità di 32 mc. ed è ubicato a margine
della strada per la miniera di rame, in posizione tale da essere
facilmente accessibile e da garantire una pressione sufficiente
alla rete interna della frazione Hérin, che è la più elevata delle
quattro;
- la rete di distribuzione è costituita da una condotta in PEAD
PN 16 del diametro nominale di 75 mm., con pozzetti d'ispezione e
manovra in corrispondenza delle diramazioni e dei punti di
allacciamento alle reti interne delle frazioni. La linea principale
serve le frazioni di Hérin, Losson e Crestaz, mentre una
diramazione serve la frazione di Cugnon.
Rilevato, quindi, in considerazione di quanto sopra esposto
che:
1) L'utilizzazione della sorgente Alpe Arp, tributaria del Rio
Godlet, risulta essere indispensabile per l'alimentazione
dell'acquedotto che servirà le frazioni di Hérin, Losson, Cugnon e
Crestaz del comune di Champdepraz;
2) Le modalità di captazione e di adduzione dell'acqua sono da
ritenersi idonee e quindi tecnicamente approvabili;
3) Dalla relazione del progettista si evidenzia l'ininfluenza
della sorgente sul bacino interessato, per cui si ritiene che il
quantitativo di 4,00 l/sec. non sia di pregiudizio al minimo
deflusso vitale del Rio Godlet, del quale la sorgente è
tributaria;
4) La quantità d'acqua da derivare, nella misura media di 4,00
l/sec. dalla sorgente Alpe Arp, si può subconcedere, avendo
riguardo delle condizioni locali, delle utenze preesistenti e della
specie di derivazione realizzata;
Visto infine che il Magistrato per il Po di Parma, con nota n.
179/97 del 14 febbraio 1997 ha rilevato che l'istruttoria è stata
regolarmente espletata ed ha espresso parere favorevole
all'accoglimento della richiesta di subconcessione, sotto
l'osservanza delle condizioni espresse nel sottoriportato schema di
disciplinare;
Visto lo Statuto Speciale per la Valle d'Aosta, promulgato con
legge Costituzionale n. 4 del 26 febbraio 1948 e successive norme
di attuazione;
Vista la Legge regionale n. 4 del 8 novembre 1956;
Vista la Legge n. 36 del 5 gennaio 1994;
Vista la deliberazione del Consiglio regionale n. 1193/X in data
22 febbraio 1995 ed in esecuzione della medesima;
Richiamate le deliberazioni della Giunta regionale n. 6162 del
30 dicembre 1996, n. 317 del 3 febbraio 1997 e n. 2436 del 7 luglio
1997, nonché la circolare applicativa n. 7 del 6 febbraio 1997
(prot. n. 320/SGT);
Visto il parere favorevole rilasciato dal Direttore dell'Assetto
del Territorio e Infrastrutture di Rete dell'Assessorato dei Lavori
Pubblici, Infrastrutture e Assetto del Territorio, ai sensi
dell'articolo 72 della legge regionale n. 3/1956 e successive
modificazioni e del combinato disposto dagli articoli 13 comma 1,
lettera e) e 59, comma 2 della legge regionale 45/1995, in ordine
alla legittimità della presente deliberazione.
Delibera
1) di subconcedere, per la durata di anni trenta, decorrenti
dalla data del decreto di subconcessione, al Comune di Champdepraz,
giusta la domanda presentata in data 27 ottobre 1994, di derivare,
dalla sorgente Alpe Arp, ubicata a quota 1647 m.s.m., in comune di
Champdepraz, medi litri/sec. 4,00 di acqua per l'alimentazione
dell'acquedotto che servirà le frazioni di Hérin, Losson, Cugnon e
Crestaz del comune di Champdepraz;
2) di approvare l'allegato schema di disciplinare di
subconcessione;
3) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del legale rappresentante del comune di
Champdepraz;
4) di ordinare ed accertare l'introito delle seguenti somme, da
versare presso la tesoreria dell'Amministrazione regionale:
a) lire 250.000 (duecentocinquantamila) pari a mezza annualità
del canone presunto, ai sensi dell'articolo 11 del T.U. 11 dicembre
1933 n. 1775, a titolo di cauzione; somma che verrà restituita, ove
nulla-osti, al termine della subconcessione;
b) lire 10.000 (diecimila) pari al minimo fissato dall'articolo
3 della legge 21 dicembre 1961 n. 1501 e per gli scopi di cui
all'articolo 7 del T.U. 11 dicembre 1933 n. 1775, somma da
introitare al capitolo 08800 della parte ENTRATE del bilancio
preventivo della Regione per il corrente esercizio finanziario
(Provento delle concessioni e subconcessioni di acque pubbliche e
miniere);
c) lire 2.500.000 (duemilionicinquecentomila) quale somma a
disposizione dell'Amministrazione regionale (Ufficio Concessioni
Acque dell'Assessorato dei Lavori Pubblici, Infrastrutture e
Assetto del Territorio) per spese di sorveglianza, esperimenti di
portata, collaudo, registrazioni di atti, eccetera somma da
introitare al Capitolo 13500 della parte ENTRATE del bilancio
preventivo della Regione per il corrente anno finanziario (Gestione
di fondi per conto terzi per istruttoria domande e pratiche
varie);
5) di stabilire, come specificato nell'articolo 9 del
disciplinare di subconcessione, che nessun canone è dovuto
dall'utenza, essendone l'uso potabile esente, ai sensi dell'ultimo
comma dell'articolo 9 dello Statuto Speciale della Valle d'Aosta,
promulgato con Legge Costituzionale n. 4 del 26 febbraio 1948;
6) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
Decreto Legislativo 22 aprile 1994 n. 320 e di darne
esecuzione.
Disciplinare di subconcessione
(.... omissis...)
Presidente Ha chiesto la parola il Consigliere Chiarello.
Chiarello (RC) Spero che ricordandolo ogni tanto che l'Assessore
si senta un po' provocato. Noi stiamo ancora aspettando il piano
regionale delle acque e legato a questo il piano energetico
regionale. In Commissione e in Consiglio mi astengo
sistematicamente su queste delibere; è vero, questa è acqua
potabile, mi vergogno un po' ad astenermi, però vorrei che si
vergognasse anche l'Assessore a non presentare il piano delle
acque.
Presidente Pongo in votazione la delibera in oggetto:
Presenti: 22
Votanti e favorevoli: 21
Astenuti: 1 (Chiarello)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK