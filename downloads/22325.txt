Consiglio Regionale della Valle d'Aosta - Oggetto del Consiglio n. 1940 del 24 maggio 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1940 del 24 maggio 2006 - Resoconto
OGGETTO N. 1940/XII - Progetto "Portale telematico
interregionale di promozione turistica". (Interrogazione)
Interrogazione
Premesso che la Valle d'Aosta ha aderito sin dal 2003 al
progetto denominato "Portale telematico interregionale di
promozione turistica", iniziativa cofinanziata dallo Stato al 90
per cento;
ciò premesso, i sottoscritti Consiglieri regionali
Interrogano
il Presidente della Regione e/o l'Assessore delegato per
sapere:
1) com'è rintracciabile il Portale interregionale nel web e
come interagisce con gli altri strumenti telematici istituzionali
già esistenti (p.es. sito regionale del Turismo, Adava, Aiat, Pro
loco, ecc.);
2) quali azioni sono state finora sviluppate e quali segmenti
dell'offerta turistica valdostana vengono promossi nel Portale di
cui in Premessa;
3) se i servizi offerti trovano riscontro tra gli utenti e
tra gli operatori turistici locali;
4) quali sono gli impegni finanziari a carico della Regione e
quale ente provvede alla gestione dei dati e al loro
aggiornamento.
F.to: Tibaldi - Frassy - Lattanzi
Président - La parole à l'Assesseur au tourisme, aux sports, au
commerce et aux transports, Pastoret.
Pastoret (UV) - Il collega Tibaldi ha fatto un'interrogazione
abbastanza articolata, per cui cercherò di riassumere e gli fornirò
poi un testo scritto che gli consenta di disporre dei dati
necessari.
La Regione Valle d'Aosta ha aderito al progetto interregionale
denominato "Portale telematico interregionale di promozione
turistica" nel 2003 insieme ad altre Regioni; una prima
presentazione del documento illustrante le linee e l'azione
progettuale è stata effettuata nel dicembre 2004. Il triennio di
durata del progetto, decorrendo dalla comunicazione di avvio
dell'attività, scade nel dicembre 2007.
Al progetto hanno originariamente aderito 9 Regioni, fra cui la
Valle d'Aosta, esso si è poi esteso progressivamente ad altre
Regioni ed ha coinvolto, oggi, tutte le Regioni italiane. La
capofila di questo progetto all'interno delle Regioni è la Liguria
e le attività generali previste dal progetto sono sostanzialmente
lo sviluppo e l'avviamento di un portale federato, basato su un
motore di ricerca che indicizzi le aree e le sezioni condivise dei
singoli portali regionali e la promozione di questo portale
federato.
C'è stata però una questione che ha creato una sorta di
"impasse", perché questo portale interregionale di promozione
turistica era pronto per essere presentato alla "Borsa del turismo"
del febbraio scorso, per andare in pubblicazione sul "Web" nella
primavera 2006; esso non è stato messo in linea, in quanto a
seguito di un accordo intervenuto fra il Ministero delle attività
produttive e il Ministero dell'innovazione tecnologica, il portale
telematico di promozione turistica dell'Italia, che sarà messo in
linea, si chiamerà "italia.it", portale realizzato dal Ministero
dell'innovazione tecnologica nell'ambito di un progetto
apposito.
Il progetto del "MIT" è cominciato però successivamente a quello
delle Regioni e questo ha creato un ritardo notevole, perché
c'erano ad un certo punto 3 progetti che si sviluppavano insieme ed
è stato necessario trovare un accordo sui contenuti, le modalità...
Lei troverà tutto in questa relazione che le darò. Si è
successivamente addivenuti ad un accordo per cui il portale sarà
"italia.it", sarà sviluppato dal Ministero per l'innovazione e la
tecnologia, ma i contenuti saranno sviluppati sulla base di una
traccia da ogni singola Regione, quindi l'architettura e la
piattaforma informatica saranno realizzate nel "MIT", mentre i
contenuti e l'organizzazione dei medesimi sarà realizzata dalle
Regioni nell'ambito del progetto interregionale. Ci sono state poi
una serie di questioni legate ai finanziamenti, perché inizialmente
alle Regioni era stato promesso un finanziamento molto più elevato;
si è poi concluso con un accordo fra Ministero e Regioni, di cui
come assessori regionali, abbiamo dato notizia in senso favorevole
proprio alla "BIT", in una conferenza stampa, ed è previsto un
trasferimento di 21 milioni di euro per le Regioni per la creazione
di questo portale.
Cerco velocemente di soddisfare alcune delle richieste
principali di questa interrogazione. Ci si chiede come interagirà
questo portale con gli altri strumenti telematici istituzionali già
esistenti. La logica con la quale è stato predisposto il portale
interregionale e che dovrà essere mantenuta nel portale "italia.it"
del "MIT" è quello di realizzare un sistema di indicizzazione dei
contenuti esistenti sui singoli portali delle Regioni, in modo che
le eccellenze e le principali evidenze turistiche regionali possano
essere estratte e rese visibili sul portale "italia.it", mentre i
contenuti di media e minore importanza e gli approfondimenti siano
accessibili dal portale "italia.it" attraverso un "link" alle
corrispondenti pagine dei siti regionali.
Si chiede
"quali sono le azioni che sono state finora
sviluppate e quali segmenti dell'offerta turistica vengono promossi
nel Portale"
; sostanzialmente gli interventi evolutivi dei
portali regionali prevedono delle attività quali: la revisione
completa delle schede relative al turismo presenti sul sistema
banca dati delle informazioni turistiche, la creazione della base
dati e dell'immagine dei filmati, il miglioramento dell'albero di
navigazione, gli approfondimenti per le strutture ricettive, la
traduzione di tutte le schede in francese, inglese, tedesco e
spagnolo. Una buona parte di queste attività per quanto riguarda la
Valle d'Aosta sono già state realizzate, le troverà qui
descritte.
Si chiede se sono previsti diversi miglioramenti del sito
"Internet" attuale e quali. Sostanzialmente un miglioramento della
ricerca e dell'informazione delle banche dati, una creazione della
banca dati immagini, maggiore integrazione fra le basi dati. Ve ne
sono poi altre che per mancanza di tempo non posso elencare, gliene
cito una significativa su tutte: la realizzazione di stradari
turistici con geo-referenziazione e descrizione di entità di
interesse turistico, strutture ricettive, itinerari, parcheggi,
stazioni... e itinerari turistici e naturalistici a livello
regionale e interregionale.
Per quanto riguarda la Valle d'Aosta è già terminata l'attività
di geo-referenziazione dei punti di interesse turistico, in totale
sono stati geo-referiti circa 3.000 punti ed è in corso da parte
del Dipartimento sistema informativo l'aggiornamento del grafo
stradale di tutta la Valle d'Aosta. L'obiettivo è quello di
inserire sul sito "Internet" un migliaio di itinerari sui diversi
tematismi rappresentati in Valle d'Aosta: escursionismo, alpinismo,
cultura, religione, enogastronomia... tutte queste cose sono state
fatte in collaborazione con le AIAT e i soggetti titolati. Saranno
poi previsti in tutti i Comuni della Valle dei punti collegati ad
"Internet" di libero accesso; si è per il momento proceduto
all'individuazione di circa 140 punti pubblici in cui effettuare
l'installazione, principalmente presso AIAT, municipi, stazioni di
partenza dei principali impianti di risalita, stazioni ferroviarie
di autobus... Si prevede poi a livello sperimentale l'installazione
di "info-point" presso 40 strutture ricettive delle principali
località turistiche. Si è provveduto con il Dipartimento sistema
informativo ad individuare queste località. C'è poi in essere il
tentativo di chiudere accordi con ADAVA per cercare di dotare anche
gli esercizi alberghieri di questi "info-point".
Ci si chiede
"quali sono gli impegni finanziari a carico
della Regione e quale ente provvede alla gestione dei dati e al
loro aggiornamento"
: il costo complessivo del progetto nei 3
anni è di 2.941.000,00 euro, di cui 2.645.000,00 sono di
provenienza statale e 296.000,00 a carico della Regione. Nel
dicembre 2005 le Regioni hanno aderito ad un nuovo progetto
interregionale denominato "Portale telematico interregionale di
promozione turistica - fase 2", che rappresenta l'evoluzione della
fase 1, progetto che si svolgerà nell'arco temporale di un
ulteriore triennio a partire dalla comunicazione di avvio dei
lavori. La Valle d'Aosta investirà su questo progetto 560.000,00
euro, di cui 500.000,00 di provenienza statale e 60.000,00 di fondi
a carico della Regione.
Le fornirò poi tutti i dati che non ho avuto modo di citare per
mancanza di tempo.
Président - La parole au Conseiller Tibaldi.
Tibaldi (CdL) - Innanzitutto la ringraziamo per le informazioni
che vorrà gentilmente consegnarci e che avremo modo di leggere più
tranquillamente in un altro momento, ma alcune considerazioni sono
doverose sulla sua risposta, che non può essere completa. Lei
stesso ha ammesso che stiamo parlando di qualcosa che ancora non
esiste, perché malgrado l'adesione della Valle d'Aosta risalga al
2003 a questo progetto di portale telematico - che riguarda una
combinazione di più Regioni che intervengono nel svilupparlo -
vediamo che la Valle d'Aosta è da 3 anni che "investe", possiamo
usare questo termine, perché le deliberazioni rintracciate sono una
decina, e investe in diverse direzioni la sua quota parte che
dovrebbe corrispondere al 10%, ma poi tornerò su questo
argomento.
A distanza di 3 anni questo portale non è ancora stato messo in
linea. Lei annuncia che sarà un portale "www.italia.it" del quale
farà parte anche la Valle d'Aosta: ha usato il tempo futuro per
tutte le prospettive e le azioni di intendimenti, ma di fatto
abbiamo visto che non è stato usato il tempo futuro per quanto
riguarda i numerosi incarichi che sono stati affidati a diversi
professionisti, per realizzare nell'ambito del progetto del portale
telematico materiale fotografico pubblicitario, per coordinare
l'aspetto tecnico-organizzativo di tale progetto, per creare una
banca dati immagini e predisporre degli approfondimenti per gli
alberghi, sempre nell'ambito di tale progetto. Vediamo che, di
fatto, la Regione ha impostato e dato determinati impulsi per fare
il portale, addirittura nel 2004 ha approvato il potenziamento di
un portale che ancora non esiste... allora mi chiedo come si faccia
a potenziare qualcosa che ancora è virtuale!
Vedo che gli impegni di spesa ammontano a 230mila euro in questo
triennio, ci rendiamo conto che dopo 3 anni non esiste niente! Noi
confidiamo nelle sue parole, Assessore, e confidiamo anche nella
spesa che la Regione sta affrontando e ha affrontato, perché a
differenza di altre Regioni ho qui sottomano l'impegnativa del
Piemonte del 30 novembre 2005 che vede quella Regione intervenire
con 107mila euro; la Campania si è messa in campo nel dicembre 2005
con un intervento di 144mila euro. Noi, per carità - ben venga! -
abbiamo le risorse, potenziare il "marketing" non ci dispiace,
purché si faccia! Purtroppo ad oggi non si è fatto niente!
È vero che il "Web" è virtuale, ma questo sito è ancora più
virtuale del "Web", perché non è neppure rintracciabile, tanto che
la prima domanda del nostro questionario come vede è molto
pragmatica: com'è rintracciabile il portale nel "Web" e come
interagisce con i portali esistenti, perché la Regione ha un suo
portale accessibile, il turismo ha una sua sezione, l'ADAVA ha una
sua sezione, le AIAT hanno i loro siti istituzionali, ma di fatto
questo portale dovrebbe essere la sintesi di tutto questo
intervento che si fa sul "Web". A distanza di 3 anni non c'è nulla,
c'è solo la testimonianza dell'impegno amministrativo che costa il
10% a fronte di un 90% che dovrebbe mettere lo Stato, anche se a
onor del vero abbiamo alcune perplessità su un "business plan" che
è stato allegato alla deliberazione n. 1558/2005, dove si evince
che per realizzare il portale telematico la Regione attraverso il
DSI - Dipartimento sistema informativo - e l'Assessorato al turismo
vede una competenza di quasi 3 milioni di euro. Allora questa è
veramente una crescita esponenziale di investimenti, se questo dato
è confermato; non le ho fatto la domanda specifica su questo dato,
ma si passerebbe da 230mila euro finora stanziati a 3 milioni di
euro, quindi sono risorse importanti.
Ci riserviamo di leggere gli appunti che ci vorrà fornire, ma è
un argomento che ci teniamo a verificare passo dopo passo, anche
perché la promozione turistica è fondamentale... non vorremmo che
ci fossero degli "scivoloni" come abbiamo verificato in altre
occasioni!
Président - La parole à l'Assesseur au tourisme, aux sports, au
commerce et aux transports, Pastoret, pour une précision.
Pastoret (UV) - Una breve precisazione: lei la troverà nei dati
che ho fornito... sono quasi 3 milioni di euro, di cui 2,645 a
carico dello Stato, l'ho precisato prima. Vorrei solo aggiungere
che se il portale si è fermato, è perché 2 Ministri sono entrati a
gamba tesa nei confronti delle Regioni e ne hanno impedito lo
sviluppo nei tempi dovuti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK