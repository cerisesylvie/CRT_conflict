Consiglio Regionale della Valle d'Aosta - Oggetto del Consiglio n. 172 del 6 ottobre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 172 del 6 ottobre 1993 - Resoconto
OGGETTO N. 172/X - Ratifica di deliberazioni adottate dalla
Giunta regionale in via d'urgenza.
Oggetto n. 6559 in data 30 luglio 1993
: Approvazione di
pe­rizia suppletiva e di variante, nonché di nuovi prezzi e proroga
della data di ultimazione dei lavori relativi alla realizzazione
del sistema tangenziale di Aosta, tronco Aosta centro (Pont Suaz)
Aosta ovest (2° lotto) aggiudicati al raggruppamento temporaneo
d'imprese Eurovie Costruzioni SpA/Freydoz SpA.
Presidente -
Chi chiede la parola? La parola al
Consigliere Tibaldi.
Tibaldi (LN) -
Semplicemente per sapere
dall'Asses­sore competente in che co­sa consiste questa sorpresa
geologica, visto che quando ho pro­posto un'interpellanza il 27
luglio scor­so ha parlato di una sor­presa geologica che doveva
essere an­cora verificata.
Presidente -
La parola all'Assessore ai lavori
pubblici Fer­rero.
Ferrero (Ass.tec.) -
Credo che la questione sia
spiegata in delibera in maniera ab­bastanza dettagliata. I problemi
vanno distinti a seconda dei due tratti dove vi è stata questa
sorpresa geologica. In un pri­mo tratto del lotto, dopo il viadotto
Taxel, agli inizi del tratto in Comune di Gressan, c'è una zona con
una serie di vecchie di­scariche. In parte erano conosciute
all'epoca delle prospezioni geotecniche e quindi erano state
oggetto di sondaggio mentre altre avevano costituito delle vere e
proprie sorprese al momen­to dell'apertura degli scavi all'inizio
dei la­vori. Queste ultime riguardano il primo tratto del lotto di
tan­genziale in oggetto. L'altro problema è invece più a monte, in
un tratto intermedio rispetto alla lunghezza del lotto, dove
l'arteria corre a ridosso della sponda della Dora Baltea.
Qui il problema è ancora diver­so perché fra il momento della
proget­tazione e quello della rea­lizzazione dei lavori sono
intervenute opere di trasformazione della sponda; sono state
costruite con fondi Frio le protezioni idrauliche e questo ha
determinato dei riempimenti a tergo con materiali sciolti.
Questa è la sorpresa geologica di cui si parlava e segnalo che
nella delibera si sotto­linea che, fatti salvi gli ul­teriori e più
approfonditi accerta­menti da attuarsi successiva­mente anche in
ordine ad even­tuali profili di responsabilità dei progettisti,
queste carenze progettuali sono riconducibili ai motivi che ho
detto.
Presidente -
Se nessuno chiede la parola possiamo
passare alla votazione.
Presenti: 25
Votanti e favorevoli: 21
Astenuti: 4 (Chiarello, Lanièce, Rini, Marco Viérin)
Il Consiglio approva.
Oggetto n.7240 in data 27 agosto 1993:
Approvazione del
progetto e appalto a licitazione privata dei lavori di adegua­mento
della palestra Salle de gymnastique sita in Viale Parti­giani ad
Aosta. Approvazione ed impegno di spesa.
Presidente -
Se nessuno intende chiedere la parola
possia­mo passare alla votazione.
Presenti, votanti e favorevoli: 24
Astenuti: 1 (Marco Viérin)
Il Consiglio approva.
Oggetto n.7653 in data 10 settembre 1993:
Concessione di
contributi in conto gestione per l'anno 1993 alla casa di riposo
"J.B.Festaz" di Aosta, nelle more del perfezionamento di nuova
convenzione di cui alla legge regionale 19 agosto 1992, n.41.
Approvazione e finanziamento della spesa di lire 400.000.000.
Presidente -
Se nessuno chiede la parola possiamo
passare alla votazione.
Presenti, votanti e favorevoli: 25
Il Consiglio approva.
Oggetto n. 7820 in data 17 settembre 1993:
Approvazione
ed impegno della maggiore spesa per l'esecuzione in economia
di­retta dei lavori di manutenzione straordinaria dell'impianto
elettrico presso lo stabile della Scuola Media in Comune di
Châtillon per trasferirvi l'I.P.R.
Presidente -
Se nessuno intende prendere la parola
pos­siamo passare alla votazione.
Presenti: 25
Votanti e favorevoli: 24
Astenuti: 1 (Lanièce)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK