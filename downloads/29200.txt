Consiglio Regionale della Valle d'Aosta - Oggetto del Consiglio n. 269 del 30 ottobre 1967 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 269 del 30 ottobre 1967 - Resoconto
OGGETTO N. 269/67 - Legge regionale recante: "Nuove norme di
attuazione in Valle d'Aosta della legge 29 dicembre 1956, n. 1533,
per l'assicurazione obbligatoria contro le malattie degli
artigiani".
Mappelli
(D.C.) -
(legge la relazione)
Con legge del 29 dicembre 1956 n. 1133 la quota annua
integrativa di £. 500 può essere annualmente variata con
deliberazione del Consiglio regionale in relazione al maggior costo
dell'assistenza sanitaria, su richiesta dell'Assemblea dei delegati
alla Cassa Mutua Regionale artigiani. Questo è quanto contemplava e
contempla la nostra legge.
Premettendo che le spese assistenziali sostenute della Casse
Mutua artigiani sono salite vertiginosamente dal 1959 ad oggi, e
che l'assemblea e il Consiglio di amministrazione dell'Ente hanno a
più riprese invocato l'articolo 3 di questa legge, della legge
regionale, al fine di ottenere una revisione in aumento del
contributo capitario annuo mi è parso opportuno illustrare i motivi
giustificati dalla richiesta.
Gli assistiti, nel 1959, anno di entrata in vigore della legge
regionale, gli assistiti della Cassa Mutua artigiani erano in
numero di 3797, nel 1966 hanno raggiunto il numero di 6174, con
l'incremento del 72,60%.
Con legge statale del 27 febbraio 1963, n. 260, venne estesa,
con decorrenza gennaio 1964, l'assistenza obbligatoria gratuita
agli artigiani titolari di pensione, per gratuita s'intende che
l'onere derivante dall'erogazione all'assistenza ai pensionanti
grava sugli artigiani in attività, i quali, annualmente, versano la
quota per i colleghi che non esplicano più alcuna attività
lavorativa. Gli artigiani pensionati, compresi i familiari a
carico, nel 1964 erano 10, mentre nel 1966 erano 63, con un aumento
di circa il 53%; naturalmente più andiamo avanti e più questo
numero tende ad aumentare.
Per gli anni precedenti, anche l'anno 1960, e nell'anno 1966 si
è verificato il fenomeno ascensionale del numero delle prestazioni
e della spesa. Se può essere motivo di confronto la fiducia
dimostrata dagli assistiti verso la propria Cassa Mutua, con
maggior ricorso alle prestazioni, l'aumento della spesa rappresenta
per converso un motivo di seria preoccupazione per gli
amministratori dell'ente, a causa dell'appesantimento che si
ripercuote sul bilancio.
A determinare questa situazione concorrono, naturalmente,
diversi fattori: l'incremento degli iscritti, - che ho letto prima
- l'incidenza della classe anziani, bisognose di maggiori cure,
l'assistenza gratuita ai pensionati artigiani, la mancanza di
alcune forme di assistenza, l'assistenza generica e farmaceutica
che qui non è ancora stata applicata, che portano un allargamento
dell'assistenza ospedaliera, ma soprattutto, hanno concorso le
frequenti e larghe revisioni delle rette ospedaliere, dei compensi
fissi e delle tariffe specialistiche. La ripartizione percentuale
delle prestazioni, dell'importo delle tre forme obbligatorie è la
seguente:
- l'assistenza ospedaliera rappresenta il 9% delle prestazioni
ed il 75% delle spese;
- l'assistenza specialistica, invece, il contrario, 90% di
prestazioni e il 20% della spesa;
- l'assistenza ostetrica, 1%, prestazioni, 5% della spesa, mi
pare che non sia neanche il caso di accennare.
Esaminando le tre forme, cioè, ospedaliera, specialistica,
ostetrica, rileviamo che l'assistenza ospedaliera, i ricoveri nel
1959 erano stati 244, nel 1966, 584, con incremento in percentuale
del 58%. Le giornate di degenza sono passate da 2971 a 7372 e qui
c'è un aumento di quasi il 150%; mentre la spesa complessiva è
salita: nel 1959 era di £. 7.089.000 circa, e nel 1966, di
36.720.000; anche qui un aumento sbalorditivo.
La spesa media per ricovero è passata, nel 1959, da 29.000 a £
62.000 nel 1966, un aumento dell'oltre il 100%; l'assistenza
ospedaliera gratuita ai pensionati ha registrato la seguente linea
ascensionale: nel 1964, anno di entrata in vigore della legge del
1963, n. 20, vi furono cinque ricoveri, mentre nel 1966, 19
ricoveri.
Il costo medio per ricovero, da lire 35.000 è aumentato a lire
111.000. Basta annunciare queste cifre per comprendere quanto sia
diventata onerosa l'assistenza agli artigiani e quale sia stato il
carico che la categoria ha dovuto sopportare per non perdere il
beneficio dell'assistenza sanitaria.
È stato sopraccennato, come a determinare un effettivo aumento
della spesa ospedaliera abbia notevolmente influito e...gli
elementi... le tariffe e le rette di degenza. Si può capire, quanto
letto si può capire facilmente dall'esposizione delle seguenti
cifre: ad esempio, il Mauriziano di Aosta, nel 1959 era 1.750 la
retta giornaliera, siamo passati nel 1967 a oltre 4.000. L'Ospedale
civile di Ivrea, noi sappiamo che ogni assistito può scegliersi
l'ospedale, spesso in bassa Valle vanno verso Ivrea. Ivrea era nel
1959 2.300, sono nel 1967, 6.500. L'Istituto regionale Materano -
il nostro, noi alla Regione siamo sempre buoni - lire 1.700 adesso
3.000, 3.100; e poi c'è la casa di cura privata di Aosta.
Oltre alla spesa per le rette non va dimenticato la lievitazione
dei compensi fissi ai medici, che incidono in misura crescente sul
consto delle prestazioni. Questo fenomeno si verifica in maniera
più accentuata dal 1963, da quando, cioè, due decreti del Ministero
della Sanità hanno fissato la misura di questi compensi in
applicazione dell'articolo 82 del 30 settembre 1938, 1631.
Alla precedente divisione del reparto medicina, chirurgia,
ostetricia, con compensi variabili a seconda della categoria
dell'Ospedale, si è aggiunta la specificazione dell'alta e
altissima chirurgia, con conseguenti maggiorazioni a favore dei
sanitari. Un terzo decreto, quello dell'8 gennaio 1965, ha portato
alle precedenti misure ulteriori aumenti, accolto il principio
delle variazioni in relazione al costo della vita; ha introdotto
compensi aggiuntivi per lunghe degenze nel reparto medicina e
modalità procedurali per l'accertamento, per il pagamento dei
compensi in parola; i compensi incidono all'incirca sul 22% sul
totale della spesa, per assistenza ospedaliera. Inoltre è da tener
presente che numerosi assistiti preferiscono, o sono costretti,
alla degenza in cliniche universitarie, come Torino, Milano,
Bologna, e ciò incide in maniera rilevante in quanto le rette extra
regione comportano una maggiorazione di spesa assai grave per la
Cassa Mutua. L'assistenza specialistica, il costo dell'assistenza
specialistica è passato da £. 891.000 nel 1959 a £. 9.868.000 nel
1966, con un incremento che la percentuale è altissima; il costo
medio per prestazione da £. 1.026 nel 1959 a £. 1.814 nel 1966.
Il numero delle prestazioni è salito da 710 a 5.000 e oltre, con
un aumento anche qui di percentuale spaventoso. L'ascesa dei costi,
anche in questo settore, quindi, è dovuto principalmente a
variazioni di tabelle, di tariffe.
Da un'indagine effettuata è risultato che le visite
specialistiche rappresentano il 19% e le altre l'80%
dell'assistenza: nel 1966 il costo delle visite ha inciso sul
totale della spesa per il 10%, mentre il costo delle altre
prestazioni, quasi il 90%. L'assistenza ostetrica, l'assistenza
ostetrica, per un numero di prestazioni e importo di spesa, ha
nelle sue attività e nel bilancio cassa mutua artigiani un modesto
rilievo; nel 1962 si sono registrati 100 ricoveri, con 996 giornate
di degenza e un costo complessivo di 2.500.000 circa. Nel 1966, il
numero dei ricoverati di parto sono stati 79, con un numero di 667
giornate di degenza, una spesa di 2.900.000, quasi 3 milioni di
lire. Nel 1966, inoltre, le prestazioni domiciliari, effettuate da
ostetriche diplomate, sono state solo 6, una spesa di 33.000
lire.
Le spese effettive sostenute dalla Cassa Mutua Artigiani Aosta
per l'assistenza, amministrazione straordinaria, movimento di
capitali sono state di 12.500.000 nel 1959, mentre nel 1966 sono
salite a 69 milioni e le entrate £. 59 milioni, con un disavanzo di
13 milioni.
Richiamandomi a quanto avevo detto all'inizio, i finanziamenti
per il funzionamento della Cassa Mutua artigiani sono regolati da
quanto stabilito dall'articolo 23 della legge statale 29 dicembre
1956. Fermo restando il contributo dello Stato di £. 1.500 per
assistito, titolare, più familiari a carico, gli artigiani si sono
addossati i seguenti oneri per il funzionamento della cassa Mutua:
per gli anni 1957, dal 1957 al 1961 la quota era di lire 1.000
annue pro capite, nel 1962 l'assemblea dei delegati venne nella
determinazione di applicare il punto c) dell'articolo 23 della
legge sopracitata, stabilendo che, oltre le 1.000 lire pro capite,
i titolari di azienda versassero una quota integrativa annua, pari
a £. 1.500. Pertanto, dalle 1.000 lire versate per gli anni dal
1957 al 1961, si passò poi dal 1961 al 1962 ad una quota capitaria
di lire 1.803.
Nell'anno 1963, fermo restando il criterio adottato nel 1962, la
quota pro capite passò a £. 1.920. Nel 1964 l'assemblea dei
delegati stabilì il contributo integrativo di £. 7.000 per ogni
capo d'azienda, residente nel capoluogo, e 6.000 per i titolari
residenti nei comuni della Valle, fuori Aosta. Ritenne di
differenziare in lire 1.000 la quota integrativa annua fra i
residenti di Aosta e quelli extra Aosta, per un principio di
solidarietà, essendo i primi i più avvantaggiati in quanto ad Aosta
vi è la sede dell'Ente, e soprattutto la concentrazione di tutti i
presidi sanitari e dei luoghi di cura.
Con l'entrata in vigore della legge 26 febbraio 1963, gli
artigiani in attività dovettero assumere a proprio carico l'onere
derivante dall'erogazione dell'assistenza gratuita agli artigiani
pensionati; anche qui, la quota venne stabilita in lire 185 annue
per azienda, ed è stata considerata nelle 6 e 7.000 lire che avevo
detto prima.
Gli stessi contributi vennero approvati anche per il 1965,
pertanto i contributi pro capite negli anni 1964/1965 furono
rispettivamente di 3992 e 4134.
Nell'anno 1966 l'assemblea dei delegati deliberò l'imposizione
del contributo integrativo per azienda in base ai redditi
dichiarati ricchezza mobile; ritenne opportuna la suddivisione in
numero di sei classi differenziate e inoltre tra aziende con sede
ad Aosta e aziende extra Aosta.
La classificazione è la seguente:
a) classe prima: rendite esenti da ricchezza mobile;
b) seconda classe: redditi da lire 1 a 200.000;
c) terza classe: redditi da 200.001 lire a 500.000;
d) quarta classe: redditi da 500.001 lire a 1 milione;
e) quinta classe: redditi da 1.000.001 a 2.000.000;
f) sesta classe: redditi da 2.000.001 e oltre.
Con questa classifica le aziende, con sede ad Aosta, la prima
classe ha pagato £. 8.000, mentre le aziende con sede fuori Aosta,
7.000.
Seconda classe: in Aosta hanno pagato 9.500, extra Aosta, sempre
la seconda classe 8.000.
Terza classe: ad Aosta 11.000, terza classe fuori Aosta
10.000.
Quarta classe: ad Aosta 12.500, la quarta fuori Aosta
11.500.
Quinta classe: 14.000 in Aosta, 13.000 fuori Aosta.
Sesta classe: 15.500 in Aosta, 14.500 fuori Aosta.
Vi fu poi un suppletivo, più una quota discriminata per zona
territoriale, di £. 600, per assistito, compreso il titolare.
La quota capitaria annua del 1966 è stata pertanto di £. 5.540,
cioè, tutte queste quote, diviso per gli assistiti, capitaria
5.540.
Nel 1967 le classi di contributo integrativo per azienda, sia
per Aosta che extra Aosta, non sono state variate per l'anno
1967...sono rimaste uguali.
È stata modificata e aumentata la quota di contributo
integrativo discriminato per zona territoriale, come segue; cioè la
prima, mentre il suppletivo ha avuto questa modifica: le aziende di
Aosta, anziché come nel 1966, 600 lire è andata a 2.100 per
assistibile, compreso il titolare. Le aziende con sede extra Aosta
da lire 500 nel 1966 a lire 2.000 per assistibili, compreso il
titolare, cioè le quote capitarie sono rimaste nelle sei categorie
invariate mentre è stato, il suppletivo è stato modificato. Nel
1966 era 600 lire, nel 1967 l'hanno portato 2.100 in Aosta, 2.000
lire fuori Aosta.
Si prevede che ne 1967 gli assistiti siano in numero di 6.500 e,
pertanto, il contributo capitario annuo sarà di lire 6.900.
Ecco, mi pare che grossomodo la relazione in questo senso...
Fosson
(U.V.) -
Visto che il Sig. Mappelli delle
cifre ne ha date tante, gliene chiedo ancora sei, cioè, tanto per
completare il quadro, quanti sono gli appartenenti alla prima, alla
seconda, alla terza, alla quarta, alla quinta e alla sesta
categoria degli artigiani.
Mappelli
(D.C.) -
I numeri di iscritti alla Cassa
erano 3705 nel 1959. Sono, nel 1966, 6174. Li vuole divisi per
categorie, mi pare? Fosson, mi dispiace, non ho la suddivisione per
categorie, combinazione, mi dispiace.
Fosson
(U.V.) -
Eventualmente, siccome avevo fatto
qui un prospetto per avere il prospetto completo, me le darà in un
altro momento, eventualmente, tanto, tanto.
Mappelli
(D.C.) -
Sì, sì, io La ringrazio...
Fosson
(U.V.) -
Sì, sì, ma ci sarà il
corrispettivo lì, ma è tanto per avere un quadro completo, perché
di tutte quelle cifre che sono state date, io non ne avevo bisogno,
le sentivo così; invece la questione della somma integrativa,
suddivisa per categoria e il quantitativo degli artigiani, come
prima, dei commercianti, appartenenti alle singole categorie, dà un
quadro completo di tutto e quindi io, senz'altro, prendo in un
altro momento, non è che ne abbia bisogno adesso, perché tanto, una
volta, nella discussione non ne ho bisogno in questo momento.
Montesano (P.S.D.I.) -
Altri che chiedono la parola?
Allora si passa all'esame della legge articolo per articolo.
Articolo 1 - Osservazioni?... (
si prosegue la
votazione
)
Articolo 3 - L'articolo 3 porta una proposta di comma aggiuntivo
che io prego l'Assessore di leggere, ma in ogni modo i
Consiglieri...
Mappelli
(D.C.) -
Scusate, ci sono due
precisazioni: la prima, si vede che la dattilografa... all'articolo
3, anziché legge state 25 febbraio bisogna mettere 27 febbraio; e
poi aggiungere un comma all'articolo, primo comma in fondo, rimane
scritto che l'ultima riga "ai sensi della legge statale - 27
febbraio 1963, n. 260" - e poi sotto, giù in fondo, dopo "non sarà
corrisposta nessuna quota capitaria, ecc..." bisogna scrivere anche
qui la stessa solfa dell'altra, per non avere delle difficoltà;
"resta fermo l'obbligo dei versamenti ai sensi della legge
29.12.1956, n. 1536, con gli artigiani, per i quali i contributi
stessi non sono corrisposti dalla Regione, a norma della presente
legge".
Montesano (P.S.D.I.) -
Allora, chi è favorevole, alzi la
mano. Contrari? Astenuti? Il Consiglio approva con 29 voti. Si
prosegue la votazione.
Fosson
(U.V.) -
Proporrei, come alla legge che
abbiamo approvato prima per i commercianti, di aggiungere: "di cui
uno designato dalla minoranza".
Montesano (P.S.D.I.) -
(
si prosegue nella
votazione
) Risultato della votazione: il Consiglio approva con
29 voti all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK