Consiglio Regionale della Valle d'Aosta - Oggetto del Consiglio n. 3086 del 2 aprile 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ACQUE
Acque minerali e termali
Precedente
Successivo
Resoconto integrale del dibattito dell'aula
Oggetto del Consiglio n. 3086 del 2 aprile 1998 - Resoconto
SEDUTA POMERIDIANA DEL 2 APRILE 1998
OGGETTO N. 3086/X Approvazione di ulteriore modificazione della
convenzione, stipulata con Sorgenti Monte Bianco - Terme di
Courmayeur S.p.A., rep. n. 8657 in data 14 giugno 1988, come
modificata da convenzione rep. n. 9288 in data 4 ottobre 1989 e
convenzione rep. n. 10532 in data 17 marzo 1992, per l'insediamento
di attività produttiva in Comune di Morgex.
Deliberazione Il Consiglio
Richiamate le deliberazioni della Giunta regionale n. 3767 del
22 aprile 1988, concernente l'approvazione dello schema di
convenzione da stipularsi con l'impresa Sorgenti Monte Bianco -
Terme di Courmayeur S.p.A. per l'insediamento di attività
produttiva in comune di Morgex, n. 356 del 13 gennaio 1989 e n.
10663 del 15 novembre 1991, recanti modificazioni della convenzione
approvata;
Dato atto che, in esecuzione di tali deliberazioni, approvate
dal Consiglio regionale rispettivamente con provvedimenti n.
3810/VIII in data 10 maggio 1988, n. 371/IX in data 8 marzo 1989 e
n. 3005/IX in data 10 gennaio 1992, sono state stipulate le
convenzioni rep. n. 8657 in data 14 giugno 1988, rep. n. 9288 in
data 4 ottobre 1989 e rep. n. 10532 in data 17 marzo 1992;
Preso atto dell'acquisizione da parte del gruppo francese
"Castel" della maggioranza delle azioni di Sorgenti Monte Bianco -
Terme di Courmayeur S.p.A. facenti capo alla Società Cooperativa
Antonelliana a r.l. e della riformulazione del piano di
investimenti teso ad avviare nel breve periodo l'attività
produttiva nello stabilimento sito in comune di Morgex;
Rilevato che Sorgenti Monte Bianco - Terme di Courmayeur S.p.A.
ha richiesto di diversificare le fonti di finanziamento previste
dalla convenzione citata, a copertura degli investimenti in
impianti ed attrezzature produttive, attraverso la previsione dello
strumento della locazione finanziaria, in parziale alternativa al
contratto di mutuo, nel rispetto dei limiti dell'ammontare massimo
del finanziamento precedentemente convenuto con l'Amministrazione
regionale;
Preso atto del parere favorevole espresso da Finaosta S.p.A. con
nota pervenuta in data 4 marzo 1998, prot. n. 6740/CI;
Considerato che la Regione Autonoma Valle d'Aosta è interessata
a promuovere detta operazione, in quanto favorirebbe il celere
avvio dell'attività produttiva da parte della Società di cui
trattasi e perseguirebbe l'obiettivo di sostenere l'occupazione e
lo sviluppo delle attività industriali nel proprio territorio;
Richiamata la deliberazione di Giunta regionale n. 4853 in data
30 dicembre 1997 concernente l'approvazione del bilancio di
gestione per l'anno 1998 e per il triennio 1998/2000, con
attribuzione alle strutture dirigenziali di quote di bilancio e
degli obiettivi gestionali correlati e di disposizioni applicative,
nonché la circolare n. 2 in data 15 gennaio 1998, (prot. n.
861/5FIN);
Visto il parere favorevole di legittimità rilasciato dal
dirigente del Servizio assistenza e incentivazione alle imprese
industriali e artigiane, valutazione e controllo investimenti
dell'Assessorato dell'industria, artigianato ed energia, ai sensi
dell'articolo 72 della legge regionale n. 3/1956 e successive
modificazioni, e del combinato disposto degli articoli 13 - comma 1
- lett. e) e 59 - comma 2 - della legge regionale 23 ottobre 1995,
n. 45, sulla presente deliberazione;
Delibera
1) di approvare la modificazione alla convenzione rep. n. 8657
in data 14 giugno 1988, come modificata dalle convenzioni rep. n.
9288 in data 4 ottobre 1989 e rep. n. 10532 in data 17 marzo 1992,
recante la seguente sostituzione del punto 2.4.1.:
"2.4.1. Mutuo fino ad un ammontare di lire 35 miliardi di lire,
ammortizzabile in un massimo di 12 anni, di cui 3 anni di
preammortamento, erogabile in misura proporzionale alla avvenuta
effettuazione degli investimenti di cui al punto 1.7.. In parziale
alternativa al mutuo, locazione finanziaria della durata massima di
10 anni con modalità e condizioni da stabilirsi da parte di
Finaosta S.p.A.. In ogni caso, l'importo totale dei finanziamenti
accordati sotto forma di mutuo e di leasing non potrà superare i 35
miliardi di lire;".
2) di stabilire che la modificazione della convenzione sarà
sottoscritta dal Presidente della Giunta regionale;
3) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Président La parole au Conseiller Chiarello.
Chiarello (RC) Questa famosa fabbrica di acque minerali, ora
siamo di nuovo vicino alle elezioni, io l'ho chiamata fabbrica di
acque "elettorali", speriamo che...
Volevo solo chiedere una precisazione all'Assessore, perché qui
si parla di 35 miliardi in 10 anni, probabilmente questa modifica
consiste nella quantità di danaro che si mette a disposizione di
questa ditta; vorrei capire le variazioni all'accordo precedente
perché qui si parla di ulteriore modificazione della convenzione.
Quali sono le modifiche significative?
Président S'il n'y a pas d'autres conseillers qui demandent la
parole, je déclare close la discussion générale.
La parole à l'Assesseur à l'industrie, à l'artisanat et à
l'énergie, Mafrica.
Mafrica (GV-DS-PSE) Il Consigliere Chiarello aveva sollevato in
alcune occasioni il problema delle Sorgenti. Sono lieto che il
gruppo Castel, dopo due anni di trattative, sia riuscito ad entrare
come socio di maggioranza nel capitale azionario di questa società,
perché il gruppo Castel ha 2500 miliardi di fatturato, ne ha 450
solo per le acque minerali e il resto è nel settore alimentare
delle bevande, vino e birra.
Ha chiesto una modifica semplicemente nella forma di erogazione
dei finanziamenti. Se il Consigliere Chiarello legge con
attenzione, vede che la vecchia convenzione prevedeva il mutuo
ammortizzabile in 12 anni, in alternativa si può avere un leasing
di 10 anni, però la somma complessiva non può superare quello che
già era stabilito dalla convenzione precedente. In realtà il
progetto presentato da Castel prevede di ridurre da 47 miliardi a
27 miliardi di investimenti, quindi per la Regione la sua quota
scenderà, rispetto ai 35, a circa 20.
Il giudizio sulla possibilità di riuscita dell'iniziativa da
parte degli organi tecnici è positivo e nelle variazioni di
progetto oltre all'acqua mineralizzata è prevista anche una linea
di acqua oligominerale, e oltre alla linea di bottiglie in plastica
per l'imbottigliamento è previsto anche il vetro. Il gruppo Castel
opera con marchi quali Vichy e Tonon, che credo siano
sufficientemente noti.
Président La parole au Conseiller Chiarello pour déclaration
d'intention.
Chiarello (RC) Forse l'Assessore ha frainteso il mio intervento.
Sono ansioso che apra questo famoso stabilimento; ho solo chiesto,
dato che si parla di 35 miliardi, se ci sono delle modifiche
significative. Non vorrei che si pensasse che non volevo che questo
stabilimento aprisse; al contrario! Sono cinque anni che sto
martellando l'Assessore per capire se queste bottiglie di acqua
minerale escono.
Président Il y a deux amendements présentés par le Président du
Gouvernement, dont je donne la lecture:
Emendamenti Inserire nelle premesse, prima del parere di
legittimità del dirigente, la seguente formula:
"Richiamati i decreti legislativi n.ri 320/1994 e 44/1998;"
Eliminare il punto 3°) del dispositivo relativo alla formula
della non assoggettabilità.
On vote le texte amendé:
Présents, votants et favorables: 24
Le Conseil approuve à l'unanimité
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK