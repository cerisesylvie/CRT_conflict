Consiglio Regionale della Valle d'Aosta - Oggetto del Consiglio n. 323 del 15 febbraio 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 323 del 15 febbraio 1989 - Resoconto
OGGETTO N. 323/IX - COMUNICAZIONI DEL PRESIDENTE DEL
CONSIGLIO.
BICH (Presidente del Consiglio):
Le comunicazioni del
Presidente inquadrano l'attività del Consiglio dal 25 gennaio in
poi:
Disegni di legge presentati:
Disegno di legge n. 33
, presentato dalla Giunta regionale
in data 1° febbraio 1989, concernente: "Norme in materia di polizia
locale" (1a Commissione)
Disegno di legge n. 34
, presentato dalla Giunta regionale
in data 1° febbraio 1989, concernente: "Norme sullo stato giuridico
e sul trattamento economico del personale della Regione.
Disposizioni concernenti il personale appartenente alle qualifiche
dirigenziali e vice dirigenziali" (1a Commissione)
Disegno di legge n. 35
, presentato dalla Giunta regionale
in data 1° febbraio 1989, concernente: "Aumento della spesa per
l'applicazione della legge regionale 20 dicembre 1973, n. 39
concernente interventi per gli asili nido" (5a e 1a
Commissione)
Disegno di legge n. 36
, presentato dalla Giunta regionale
in data 1° febbraio 1989, concernente: "Aumento della spesa per
l'applicazione della legge regionale 20 dicembre 1982, n. 93 e
successive modificazioni concernente norme in materia di servizi a
favore delle persone anziane ed inabili" (5a e 1a Commissione)
Disegno di legge n. 37
, presentato dalla Giunta regionale
in data 1° febbraio 1989, concernente: "Aumento della spesa per
l'applicazione della legge regionale 1° giugno 1984, n. 17
concernente gli interventi assistenziali a favore di minori" (5a e
la Commissione)
Disegno di legge n. 38
, presentato dalla Giunta regionale
in data 1° febbraio 1989, concernente: "Aumento della spesa per
l'applicazione della legge regionale 11 agosto 1981, n. 54 e
successive modificazioni e integrazioni concernente norme per
favorire l'inserimento lavorativo di cittadini portatori di
handicap" (5a e 1a Commissione)
Disegno di legge n. 39
, presentato dalla Giunta regionale
in data 1° febbraio 1989, concernente: "Rifinanziamento per il
triennio 1989/1991 della legge regionale 15 gennaio 1987, n. 3
concernente interventi finanziari della Regione per il
funzionamento di case di riposo gestite da istituzioni private e da
enti morali" (5a e 1a Commissione)
Disegno di legge n. 40
, presentato dalla Giunta regionale
in data 1° febbraio 1989, concernente: "Rifinanziamento per il
triennio 1989/1991 della legge regionale 19 aprile 1985, n. 14
concernente contributi a favore di associazioni di categoria e di
volontariato operanti in Valle d'Aosta nei settori della sanità,
dell'assistenza sociale e dei servizi sociali" (5a e 1a
Commissione)
Proposta di legge n. 41
, presentata dai Consiglieri
Bajocco, Chenuil, Dolchi, Mafrica e Tonino in data 1° febbraio
1989, concernente: "Estensione della gratuità dei trasporti su
veicoli di linea alle classi di età comprese tra i 60 ed i 65 anni"
(2a Commissione)
Proposta di legge statale n. 1
, presentata dai
Consiglieri Tonino, Bajocco, Chenuil, Dolchi e Mafrica in data 13
febbraio 1989 concernente: "Soppressione del Senato della
Repubblica e istituzione del Senato delle Regioni"
Deliberazioni vistate: n. 38
Riunioni delle Commissioni:
Ufficio di Presidenza: 2
1^ Commissione: 1
2^ Commissione: 2
5^ Commissione: 1
Commissione speciale per il Mercato Europeo: 1
Commissione speciale per le Riforme Istituzionali: 1
In data 3 febbraio 1989, abbiamo ricevuto una delegazione di
rappresentanti degli ex Consiglieri regionali della Valle d'Aosta,
capeggiata dal Senatore Fosson Pietro e composta dai signori Bordon
Mauro, Millet Ruggero e Perruchon Oscar.
La delegazione ha presentato una comunicazione scritta, da cui
risulta l'avvenuta riunione di un folto gruppo di ex Consiglieri
regionali, con l'intento di costituire, anche nella nostra Regione,
l'Associazione degli ex Consiglieri regionali.
Questa Presidenza ha espresso il proprio apprezzamento per
l'iniziativa, sottolineando che gli ex amministratori regionali, in
quanto depositari della memoria storica sull'evoluzione dell'Ente
Regione, costituiscono un patrimonio di esperienze che potrà
certamente tornare utile nel comune interesse del miglior
funzionamento delle istituzioni.
Le richieste avanzate dal Comitato provvisorio sono già state
sottoposte all'attenzione dell'Ufficio di Presidenza che ha
espresso disponibilità per la messa a disposizione della
costituenda associazione di mezzi e strumenti, compatibilmente con
le esigenze di funzionamento degli organi consiliari.
In data 2 febbraio 1989 è pervenuta un'istanza da parte del
Signor Eraldo Manganone, indirizzata al Presidente della Giunta, al
Presidente del Consiglio ed a tutti i Consiglieri, tendente ad
ottenere un riesame delle precedenti sue richieste di riammissione
in servizio quale Commissario presso la Casa da gioco di
Saint-Vincent.
La questione sarà esaminata dall'Ufficio di Presidenza del
Consiglio nella sua seduta in data odierna.
Il 13 e 14 febbraio ho partecipato a Bologna alla Conferenza dei
Presidenti dell'Assemblea, dei Consigli regionali e delle Province
autonome.
Nella prima giornata di riunione, la Conferenza ha approvato un
ordine del giorno nel quale si invita il Parlamento a rispettare le
competenze regionali nella gestione del patrimonio culturale.
E' stato inoltre affrontato il tema del ruolo dei Consigli
regionali in materia di programmazione e legislazione
sanitaria.
La Conferenza ha quindi provveduto alla nomina del nuovo
Comitato di Coordinamento, essendo scaduto il mandato del
precedente, di cui faceva parte anche la Valle d'Aosta.
Il nuovo Comitato di Coordinamento, che durerà in carica un
anno, è composto dai Presidenti dei Consigli delle Regioni
Basilicata, Emilia-Romagna, Friuli-Venezia Giulia, Liguria e
Sicilia. Alla carica di coordinatore è stato eletto il Presidente
del Consiglio dell'Emilia-Romagna, Piepoli.
La giornata di ieri è stata dedicata all'incontro con il.
Ministro per gli Affari regionali e le Riforme istituzionali,
Antonio Maccanico.
Il Ministro ha illustrato il progetto di revisione di taluni
aspetti dell'ordinamento regionale che egli ha recentemente
presentato alla Presidenza del Consiglio dei Ministri.
I fatti giudiziari avvenuti in questo periodo saranno
approfonditi durante la discussione della mozione presentata dai
Consiglieri Riccarand ed altri.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK