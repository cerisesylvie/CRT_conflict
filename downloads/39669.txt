Consiglio Regionale della Valle d'Aosta - Oggetto del Consiglio n. 2778 del 6 giugno 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2778 del 6 giugno 2017 - Resoconto
OGGETTO N. 2778/XIV - Interrogazione: "Tempistica e modalità
di ricollocazione del personale assunto dalla Regione a tempo
indeterminato con contratti di tipo privatistico".
Rosset (Presidente) -
Punto n. 9 dell'ordine del giorno.
Per la risposta, chiede la parola il Presidente della Regione, ne
ha facoltà.
Marquis (SA) -
L'iniziativa che è stata presentata
riguarda un tema che ha radici profonde nella pubblica
amministrazione, è stato trattato nel DEFR dell'anno scorso
2017-2019 e ha poi trovato successiva applicazione nella legge n.
24/2016: la legge di stabilità regionale. Al comma 3 dell'articolo
6 della legge di stabilità è previsto che, entro il 31 ottobre
2017, la Giunta regionale si faccia carico della presentazione alla
commissione consiliare competente di un progetto per la
ricollocazione del personale dell'ex Direzione Agenzia regionale
del lavoro e degli operai e impiegati agricolo-forestali, assunti
con contratto di diritto privato, in enti già esistenti o di nuova
istituzione, salvaguardandone la professionalità acquisita, lo
status
giuridico e il trattamento economico allo stato
attuale in godimento. Le strutture competenti dell'Amministrazione
regionale, in collaborazione con il Dipartimento legislativo e
legale e con il Dipartimento del personale, stanno lavorando in
questa prospettiva, con l'obiettivo di individuare le soluzioni più
idonee a risolvere le diverse situazioni, attraverso un percorso
condiviso con le organizzazioni sindacali.
Per quanto riguarda i 12 contratti di natura privatistica
riferiti all'ex Agenzia del lavoro, si stanno analizzando i
possibili scenari e i relativi punti di forza e di debolezza, sia
in relazione al contesto regionale, sia sulla base delle esperienze
intraprese già da altre Regioni sul medesimo argomento. Per quanto
invece riguarda l'altra parte del personale, in servizio presso
l'Assessorato agricoltura e risorse naturali, a questo riguardo
sottolineo che l'Assessore all'agricoltura e risorse naturali, con
le strutture dirigenziali, attraverso un gruppo di lavoro, in
collaborazione con il Dipartimento legislativo e legale e il
Dipartimento personale e organizzazione, ha avviato un percorso di
concertazione con le sigle delle organizzazioni sindacali per
lavorare in modo condiviso ad un disegno di legge che preveda
l'istituzione di un'Agenzia forestale con funzioni strumentali
finalizzate alla conservazione, difesa e valorizzazione delle
risorse naturali, agricole e forestali. Per svolgere le numerose
competenze assegnate, l'Agenzia forestale dovrà dotarsi di
un'adeguata organizzazione e potrà avvalersi del personale
attualmente assunto dalla Regione a tempo indeterminato con
contratto di tipo privatistico, così come previsto nel DEFR
2017-2019. Si sta altresì analizzando la situazione degli impiegati
della Società di servizi Valle d'Aosta e anche degli edilii. Per
ciò che invece riguarda la tempistica, si sta lavorando affinché si
possa consentire piena operatività all'agenzia nel 2018 attraverso
un percorso di condivisione, come dicevo prima, con le sigle
sindacali e un percorso di massima partecipazione e confronto con
tutte le componenti interessate, considerata la rilevanza della
questione.
Presidente -
Ha chiesto la parola il Consigliere
Guichardaz, ne ha facoltà.
Guichardaz (PD-SIN.VDA) -
Questa interrogazione voleva
solo sollecitare una presa in carico rapida ed efficace del
problema evidenziato, presa in carico che è stata sollecitata anche
dalla Sezione della Corte dei conti nella sua ultima relazione,
quindi che richiede comunque una rapida attivazione, una rapida
soluzione che il DEFR prevede debba essere effettuata entro la fine
dell'anno e la finanziaria ha anticipato ulteriormente il limite al
mese di ottobre. Mi fa piacere che si stia lavorando soprattutto
con le organizzazioni sindacali per ricollocare questo personale,
che, ricordo, è in massima parte assunto a tempo indeterminato con
contratti di tipo privatistico presso l'Assessorato
dell'agricoltura, ma non è marginale neppure una quota di
dipendenti, di cui lei ha fatto cenno, che lavorano presso il
Dipartimento delle politiche del lavoro e della formazione presso
le strutture delle opere pubbliche e che richiedono effettivamente
formule diverse rispetto ai colleghi dell'Agricoltura, ma
altrettanto garantiste ed efficienti proprio in ottemperanza al
disposto della legge finanziaria.
Seguirò quindi con attenzione l'evoluzione di questo processo,
di questa operazione e, Presidente, chiedo a lei e ai colleghi di
tenermi informato magari anche attraverso dei passaggi nelle
commissioni competenti. Se ci tenete aggiornati...visto che la
disposizione contenuta nel DEFR, e poi ripresa nella legge
finanziaria, è stata oggetto di dibattiti ed è stata oggetto anche
di ripensamenti e di dibattiti all'interno della ex maggioranza,
credo sia opportuno che si venga coinvolti in questo processo.
Dalle ore 10:09 assume la presidenza il Vicepresidente
Fosson
.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK