Consiglio Regionale della Valle d'Aosta - Oggetto del Consiglio n. 2067 del 11 maggio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Stoccaggio e smaltimento rifiuti
ENERGIA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2067 del 11 maggio 2016 - Resoconto
OGGETTO N. 2067/XIV - Interrogazione: "Introiti conseguiti
negli anni 2014-2015 dalla vendita di energia e di calore prodotti
dalla discarica di Brissogne".
Follien (Presidente) -
Punto n. 10 dell'ordine del
giorno. Per la risposta, la parola all'Assessore Bianchi.
Bianchi (UV) -
Con riferimento ai quesiti
dell'interrogazione, è utile premettere che, per quanto concerne la
vendita di energia, il contratto per la vendita al gestore della
rete di trasmissione nazionale derivante dallo sfruttamento del
biogas prodotto da discariche annesse al centro regionale di
trattamento dei rifiuti di Brissogne è stato sottoscritto dal
gestore della discarica, dal concessionario, quindi le somme
riconosciute vengono fatturate da Valeco e dalla stessa introitate.
Valeco, anziché riversare alla Regione le somme introitate, su
indicazione dell'Assessorato e dell'Amministrazione regionale
stessa detrae tali introiti dai costi sostenuti per la gestione dei
rifiuti indifferenziati che formano la tariffa di smaltimento in
discarica in carico ai subAto.
Le somme detratte dalla tariffa di smaltimento dei rifiuti
indifferenziati sono calcolati al netto degli oneri di
investimento. Valeco ha eseguito i lavori di sostituzione del
vecchio cogeneratore delle reti di captazione e di manutenzione del
sistema di cogenerazione, sia ordinaria che straordinaria, secondo
quanto indicato nel Piano economico finanziario approvato con la
deliberazione della Giunta regionale n. 1150 del 13 maggio 2011.
Tale deliberazione prevedeva fra l'altro che, al termine dei lavori
di realizzazione delle opere per l'installazione del nuovo
cogeneratore, il Piano economico finanziario venisse adeguato in
relazione alle somme effettivamente spese - cioè a fine lavori
rispetto a quelle preventivate - e il Piano economico finanziario
definitivo è in corso di redazione. Le somme introitate sono
periodicamente soggette inoltre a conguaglio secondo la variabilità
dei prezzi di vendita fissati dal mercato dell'energia, conguaglio
che è disposto sempre dal gestore della rete di trasmissione
nazionale.
Per quanto concerne in modo particolare l'annualità 2015, che è
quello che lei chiede nell'interrogazione, in cui è stata
introitata dalla Regione una somma inferiore a quella del 2014,
Valeco ha precisato che la minore somma utilizzata per la riduzione
della tariffa di smaltimento a carico dei subAto dipende, in primo
luogo, dal conguaglio pari a 83 mila euro gravanti sulle annualità
2014 e 2015 derivanti dall'applicazione della quota da riconoscere
alla Regione per la successiva riduzione della tariffa a carico dei
subAto.
Sempre con la deliberazione della Giunta regionale n. 1150/2011,
premesso quanto ho detto, si precisa che la rideterminazione del
nuovo Piano economico finanziario per l'individuazione definitiva
delle somme da riconoscere alla Regione ai fini della successiva
riduzione della tariffa di smaltimento in discarica a carico dei
subAto è in fase di redazione. La rielaborazione del Piano
economico finanziario è conseguenza non solo del calcolo puntuale
delle spese effettivamente sostenute per la realizzazione delle
opere e per l'installazione del nuovo sistema di cogenerazione, ma
anche conseguente alle tempistiche di ammortamento dei costi
inizialmente previste al 30 giugno 2016 (è proprio qui il
problema), per consentire la scadenza anticipata del contratto in
essere previsto invece al 31 dicembre 2017, in vista della
realizzazione dell'impianto del pirogassificatore, vale a dire le
dovevamo ammortizzare in meno tempo, e quindi le abbiamo
caricate.
Oggi c'è la sentenza e dunque possiamo allungare e ammortizzarle
in più tempo. La rielaborazione del Piano economico finanziario non
era quindi possibile fino alla pronuncia definitiva da parte del
Consiglio di Stato sul ricorso presentato dall'Ati "Noi ambiente"
contro la revoca degli atti di gara eseguita dalla Regione,
sentenza che è stata depositata lo scorso 21 aprile. Adesso stiamo
predisponendo il nuovo Piano economico finanziario e sicuramente
torneremo sugli stessi principi. Tale rielaborazione porterà
quindi, sia a dei minori costi sostenuti nell'esecuzione delle
opere che nell'allungamento dei tempi di ammortamento delle spese,
oltre ad un conguaglio positivo che comporterà un ulteriore
abbattimento della tariffa sulla base dei conteggi.
Per quanto concerne la vendita del calore, il calore derivante
come cascame termico dalla produzione di energia viene fatturato
direttamente invece dalla Regione alla società Nuova Sea, cascame
che è destinato all'impianto di teleriscaldamento dell'autoporto di
Pollein. La fatturazione viene emessa sulla base delle letture dal
contatore presente a valle dell'impianto di cogenerazione prima
della consegna a Nuova Sea e varia a seconda delle necessità di
calore dell'impianto di teleriscaldamento. Quanto fatturato dalla
Regione è quindi corretto, e la minore somma introitata dipende
unicamente dalla minore richiesta di calore da parte di Nuova Sea
per l'impianto di teleriscaldamento.
Presidente -
Per la replica, la parola al Consigliere
Cognetta.
Cognetta (M5S) -
Grazie Assessore. Come ha avuto modo di
dire anche lei, c'era qualcosina che non era chiara. Siccome
abbiamo introitato 164 mila euro in meno da un anno all'altro e lei
mi dice oggi che 80 mila fanno parte del conguaglio, gli altri 80
mila vediamo da dove arriveranno quando avremo il Piano economico
finanziario nuovo, che io la pregherei di far avere ai Consiglieri
e anche a me, in maniera tale da togliere ogni dubbio. Anch'io
sapevo della questione dell'investimento, ma questa somma era
talmente grande che non mi copriva tutta la spesa, ne copriva solo
una parte, quindi mi chiedevo gli altri 80 mila circa che fine
avessero fatto, perché poi sono tutti costi che vengono ripartiti
sulle tariffe e sono soldi che pagano i cittadini, quindi mi
sembrava importante capire.
L'altra cosa molto importante è nel modo in cui verrà ripartito
il nuovo costo, soprattutto la dilazione dei tempi, andremo poi a
discutere se ci sono dei miglioramenti da fare o no. Per quanto
riguarda il calore non l'ho enunciato, perché la differenza è
minima, sono 3 mila euro, ed è ovvio che lì ci poteva essere un più
o un meno, non è mai preciso, quindi giustamente la Sea acquista
ciò che le serve. Su questo impianto, che tra l'altro abbiamo
riammodernato, abbiamo però fatto un investimento, ma poi alla fine
ci rimettiamo più di quanto avevamo fatto, quindi mi sembrava
abbastanza strano ed è per questo che ho fatto questa
interrogazione. Resta ancora da scoprire se più o meno i 70 mila
euro sono stati spesi in maniera corretta oppure no, e soprattutto
avere quando sarà il momento il nuovo Piano economico, in maniera
da poter fare i ragionamenti successivi.
Presidente -
Il punto n. 11 viene trattato congiuntamente
con il punto n. 35.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK