Consiglio Regionale della Valle d'Aosta - Oggetto del Consiglio n. 2138 del 25 settembre 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 2138 del 25 settembre 1996 - Resoconto
SEDUTA POMERIDIANA DEL 26 SETTEMBRE 1996
OGGETTO N. 2138/X Iscrizione all'ordine del giorno di un nuovo
oggetto.
Deliberazione Il Consiglio
ai sensi del secondo comma dell'articolo 53 del Regolamento
interno del Consiglio
delibera
di iscrivere all'ordine del giorno dell'adunanza in corso il
seguente oggetto:
- Risoluzione presentata dai Consiglieri Ferraris, Florio, Marco
Viérin, Chiarello, Parisi, Giuseppe Cesare Perrin e Piccolo:
"Rispetto dell'accordo Governativo del luglio 1993 per il rinnovo
del contratto dei metalmeccanici".
Presidente É stata chiesta dell'iscrizione all'ordine del giorno
della risoluzione presentata dai Consiglieri Ferraris, Florio,
Marco Viérin, Chiarello, Parisi, Giuseppe Cesare Perrin e Piccolo:
"Rispetto dell'accordo Governativo del luglio 1993 per il rinnovo
del contratto dei metalmeccanici".
Possono esprimersi uno a favore e uno contro. Ha chiesto la
parola il Consigliere Marguerettaz.
Marguerettaz (PpVA) Questo "uno contro" è naturalmente una
riflessione puramente a titolo personale.
Credo che una risoluzione di questo genere non sia facilmente
ammissibile alla votazione del Consiglio, è già successo in
passato, credo, per una risoluzione del collega Chiarello che una
risoluzione, proprio per l'oggetto che concerneva, non è stata
giudicata da questo Consiglio pertinente alla sua discussione e
alla sua votazione. Mi permetto di avanzare delle ipotesi similari
a quelle che furono fatte all'epoca per la risoluzione di
Chiarello: qui noi andiamo a sostenere una categoria, nobilissima
per carità, che ha i problemi che sono espressi nella risoluzione,
problemi che tutti speriamo risolva; ma, signori miei, se noi oggi
che i metalmeccanici sono in difficoltà e scioperano perché non
vedono rinnovato il proprio contratto, assumiamo una risoluzione,
ebbene, io non sono un metalmeccanico, sono un insegnante, ma
quando saranno gli insegnanti ad essere in difficoltà per il loro
contratto e sciopereranno, il Consiglio regionale assumerà una
nuova risoluzione a favore di questa categoria?
(... intervento del Consigliere Secondina Squarzino, fuori
microfono...)
La prepareremo insieme? Mi dispiace solo che quando scioperarono
i dirigenti di questo Palazzo, nessuno presentò una risoluzione a
favore di questi dirigenti.
Questo per dire che queste risoluzioni, a mio avviso, lasciano
il tempo che trovano. Se si vogliono esprimere questi sentimenti,
si possono trovare altri modi per esprimerli, ad esempio chiedendo
la parola, accordandosi con il Presidente del Consiglio durante le
comunicazioni: in questa fase, così come si fanno le commemorazioni
per i defunti, credo che si possano esprimere degli auspici per una
categoria che attraversa un momento difficile. Ma proporre una
risoluzione al Consiglio regionale su un tema che riguarda una
categoria di lavoratori, ripeto, pur nobile e meritevole di
attenzione, mi sembra veramente troppo!
Presidente Se andassimo a vedere nel passato, collega
Marguerettaz, troveremmo di tutto. Comunque lei ha il diritto di
esprimere il suo punto di vista.
Chiedo ai colleghi consiglieri di votare per l'iscrizione, il
Consiglio è sovrano, frase celebre del nostro precedente
Presidente, ancora prima di Bich, del nostro Dolchi, e quindi
colleghi consiglieri esprimete il vostro voto:
Presenti: 31
Votanti e favorevoli: 27
Astenuti: 4 (Lanièce, Linty, Marguerettaz e Tibaldi)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK