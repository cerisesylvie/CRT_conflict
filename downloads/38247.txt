Consiglio Regionale della Valle d'Aosta - Oggetto del Consiglio n. 1820 del 24 febbraio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ACQUE
Acque pubbliche
ENERGIA
Energia idroelettrica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1820 del 24 febbraio 2016 - Resoconto
OGGETTO N. 1820/XIV - Interpellanza: "Imposizione di
eventuali sanzioni alla società Hydro Électrique Clavalité S.p.A. a
seguito dell'accertamento di abusi commessi".
Viérin M. (Presidente) -
Punto n. 25 dell'ordine del
giorno. La parola al collega Cognetta.
Cognetta (M5S) -
Grazie Presidente.
Quest'interpellanza è stata fatta a seguito di alcuni
approfondimenti che abbiamo fatto rispetto alle varie concessioni
idroelettriche date nel corso degli anni dalla Regione a diverse
società, è emersa un'incongruenza piuttosto grande riferita alla
società Hydro Électrique Clavalité di Fénis. Tra l'altro, questa è
una delle poche società che è un misto pubblico-privato, non è solo
una società privata: la parte pubblica è rappresentata dal Comune,
mentre la parte privata è rappresentata da diversi imprenditori
molto famosi, direi qualcuno anche famigerato, della Valle d'Aosta
rispetto alle centraline. Cosa abbiamo notato? Abbiamo notato che
ci sono delle incongruenze riferite una ad un fabbricato realizzato
su un terreno che serve sostanzialmente per passare dalla tubazione
che deriva dal torrente ad un canale che invece scende a valle, che
è praticamente l'ingresso del canale che poi serve per far entrare
l'acqua nella turbina. Questa casetta, anche se interrata, comunque
si vede, è stata costruita su un terreno di cui non ho trovato
nella documentazione i titoli di compravendita o di altra
possibilità data in disponibilità alla società Hydro Électrique,
che sostanzialmente è stata costruita ma su un terreno di cui la
stessa non aveva la disponibilità. Cosa simile è accaduta anche per
le tubazioni attraverso tutta una serie di terreni, alcune hanno
sicuramente titolo per l'attraversamento, per altre invece - e le
ho citate nel dettaglio - non esiste una servitù di passaggio o,
meglio, anche se esiste, non è stata trascritta, quindi è come se
non esistesse. Ricordo solo che tecnicamente si può fare un atto,
ma lo stesso deve essere registrato, se non è registrato, l'atto
non è valido. Qui parliamo di cose che sono accadute nel 2007,
2008, 2009, quindi diversi anni fa.
Andando poi anche a fare altri tipi di accertamenti, sono venuto
a conoscenza che la società in questione ha già preso contatto con
i proprietari per cercare di sistemare la questione, quindi
immagino che siano consapevoli del fatto che ci siano dei problemi.
A questo punto mi sono chiesto se gli uffici competenti della
nostra Regione - quindi immagino facciano riferimento all'Assessore
Baccega - vogliano applicare delle sanzioni o comunque vogliano
prendere delle posizioni rispetto ad una concessione data che però
non era in regola in tutte le sue parti. A questo punto so che
l'Assessore mi darà risposta e quindi trarrò delle conclusioni.
Grazie.
Presidente -
Grazie collega Cognetta. La parola
all'Assessore Baccega.
Baccega (SA) -
Grazie Presidente.
Proprio a seguito della sua interpellanza e del suo confronto
con gli uffici, si è andati a verificare qual era il tipo di
atteggiamento da tenere rispetto a quello che lei ha scritto nella
sua interpellanza. Credo che solo in fase di rilascio
dell'autorizzazione unica di cui all'articolo 12...per la
realizzazione dell'esercizio dell'impianto idroelettrico, Hydro
Électrique Clavalité aveva già acquisito la disponibilità dei
terreni interessati dalla realizzazione dell'impianto. È stata
condotta questa verifica puntuale, di cui le sto parlando, e si è
appurato che per i lotti segnalati esisteva un atto di costituzione
di servitù perpetua con atto notarile del 30 agosto 2005, dove
l'allora proprietario dei terreni autorizzava da subito la
realizzazione dell'opera; io ne ho qui copia. Si è appreso che oggi
esiste un contenzioso per la definizione dell'indennità da
corrispondere agli attuali proprietari dei lotti, che però non è di
interesse di quest'Amministrazione. Non esiste quindi alcun abuso
e, per quanto è dato sapere in relazione all'evento citato, non c'è
nemmeno da valutare nessuna eventuale ipotesi sanzionatoria. Se ha
piacere, io poi le posso dare visione dell'atto del 2005.
Grazie.
Presidente -
La parola al collega Cognetta.
Cognetta (M5S) -
Grazie Presidente.
Lei ha confermato ciò che ho detto, cioè l'atto esiste ma non è
stato registrato, Assessore. È questo il punto: se l'atto esiste e
non è stato registrato, quell'atto non vale nulla, è questa la
questione molto semplice, perché se fosse stato registrato, non
staremmo qui a discutere. È stato firmato un atto, ma poi
successivamente non è stato registrato e quindi quell'atto non
serve a niente. Se mi permette, quindi io le consiglio di
approfondire ancora la questione con i suoi uffici perché le ripeto
che quell'atto è nullo, tant'è che adesso stanno cercando di sanare
con i proprietari, ma perché l'atto è nullo. Se domani mattina il
proprietario decidesse di buttare giù la casetta, sarebbe un suo
diritto, perché quella casetta lì non dovrebbe esistere su quel
terreno, se andiamo a guardare le visure, non c'è, quindi sono
state date delle autorizzazioni a costruire su un terreno, ma non
se ne avevano le necessarie autorizzazioni: è questa la questione.
Lei quindi non ravvede nessun abuso, io invece le consiglio
vivamente di verificare con attenzione ciò che le ho detto e,
siccome penso che ci sia un abuso, di trarne le opportune
conseguenze, a meno che non vogliamo sanare una cosa di 10 anni fa,
cosa che il Prefetto in teoria potrebbe fare...no?
(interruzione del Presidente della Regione, fuori
microfono)
...lo sapevo che era così, è chiaro...giustamente dico io, vede,
siamo tutti d'accordo per una volta. Di conseguenza, io le
sottolineo ancora una volta che c'è questa questione, che sanarla è
praticamente impossibile, di conseguenza bisogna trarne le dovute
considerazioni finali e quindi spiegare alla società Hydro
Électrique e al suo socio di maggioranza che questa volta purtroppo
deve rassegnarsi, non possiamo fare delle modifiche a leggi per
salvarlo o cose di questo tipo com'è successo in passato. Grazie
Assessore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK