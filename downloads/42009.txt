Consiglio Regionale della Valle d'Aosta - Oggetto del Consiglio n. 967 del 2 ottobre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 967 del 2 ottobre 2019 - Resoconto
OGGETTO N. 967/XV - Ritiro di mozione: "Impegno per l'avvio
di un tavolo di confronto con ARPEA, AREA VdA e Regione Piemonte al
fine di valutare una possibile collaborazione con ARPEA quale ente
pagatore".
Rini (Presidente) -
Alla presenza di 27 colleghi possiamo
riprendere i lavori del Consiglio regionale con il punto n. 4
dell'ordine del giorno. Per l'illustrazione, la parola al collega
Gerandin.
Gerandin (MOUV')
- È una mozione un po' datata, nel senso
che era stata presentata all'inizio dell'estate, per ovvi problemi
di calendarizzazione la discutiamo oggi. Ciò non toglie che è una
mozione che, penso, mantenga tutto il suo interesse, nel senso che
ci stiamo avviando alla fase conclusiva del programma di sviluppo
rurale del 2014/2020 e, entro fine 2019, dovranno essere garantite
importanti percentuali di pagamenti, con particolare riferimento a
tutta una serie di misure agroambientali. In questo lasso di tempo,
da quando è stato presentato ad oggi, qualcosa si è mosso, va
riconosciuto. È stato detto che anche per la parte legata al
biologico qualcosa è stato iniziato a pagare, per cui qualcosa si
sta muovendo. Penso che tutto questo Consiglio sia unanime nel dire
che la situazione permane di grande difficoltà. Ci sono delle
annualità pregresse che vanno definite a partire dal 2015. C'è
tutta una serie di somme che comunque vengono... non sono
necessarie, sono vitali per il mantenimento del settore agricolo e
delle aziende interessate. Questa mozione aveva quale intendimento
quello di "
avviare, entro 60 giorni, un tavolo di confronto con
ARPEA (Ente pagatore della Regione Piemonte), AREA VdA, Regione
Piemonte per verificare costi e benefici di una possibile
convenzione e collaborazione con ARPEA quale Ente pagatore di
prospettiva
"; questo perché? Perché ormai è certo che noi, per
quello che riguarda il PSR 2014/2020, dovremmo concluderlo avendo
quale ente pagatore AGEA. Detto questo, in prospettiva è opportuno
valutare quelli che possono essere dei percorsi di prospettiva,
senza arrivare a conclusioni predeterminate, ma esclusivamente per
valutare tutti quelli che possono essere dei percorsi che portino
un domani, almeno per il PSR prossimo, quello che andremo a
discutere, quello del 2021/2026, a capire quali prospettive
possiamo... se è possibile garantire una tempistica diversa
nell'erogazione di questi importanti pagamenti che il settore
agricolo valdostano si aspetta.
Il secondo punto era: "
prevedere, per il prossimo PSR
2021/2026, scelte condivise con le Associazioni di categoria
rappresentative dei vari portatori di interesse e i CAA per
individuare un percorso di semplificazione del nuovo PSR, e a
dotarsi di strutture e programmi informatici efficaci che risolvano
i gravi problemi pregressi concausa dei gravi ritardi nei
pagamenti
".
C'era poi un terzo punto che era finalizzato a:
"
convocare
- quando l'abbiamo presentato, abbiamo messo come
data fine settembre, ma ormai chiaramente è una data
abbondantemente superata -
entro la fine di settembre
un'assemblea aperta a tutte le aziende che hanno problemi legati ai
pagamenti del PSR 2014/2020, dove vengano illustrate le
problematiche risolte e da risolvere legate al rapporto con AGEA,
individuando se vi sono aziende che rischiano di perdere i
pagamenti arretrati e quando
". È chiaro che queste scadenze
probabilmente dovranno essere posticipate, su questo non c'è ombra
di dubbio. Mi pare di ricordare che in una risposta a una mia
iniziativa ci fosse già stata un'apertura in tal senso da parte
dell'Assessore e su questo noi vorremmo avere conferma, avere
eventualmente una tempistica chiaramente rielaborata perché
parliamo di un'iniziativa che era nata ai primi dell'estate, adesso
siamo già in autunno, per cui andrà ricalendarizzata.
Presidente -
Per la discussione generale ci sono
richieste di intervento? Ha chiesto la parola il collega
Nogara.
Nogara (AV)
- Già quando era stata presentata questa
mozione, l'avevo letta con interesse, anche perché mi ero
interessato di tutte queste problematiche nella passata
legislatura. Riprendendo anche gli impegni che il consigliere, il
collega Gerandin ha elencato in questa mozione, senza avere notizie
precise, mi sembra di poter dire che già alcuni di questi impegni e
in notevole parte sono già stati portati avanti, sono stati
iniziati, forse sono già addirittura terminati. Di questo poi sarà
probabilmente l'Assessore che ne parlerà: per esempio, per il primo
impegno sicuramente già tutte le parti... già dei contatti con
l'ente pagatore piemontese, con altri enti sono stati presi. Anche
tutta quella parte che riguarda la seconda domanda, per la
programmazione del prossimo PSR... già nel 2018 erano iniziati i
lavori per la prossima programmazione. È chiaro che soprattutto sul
primo punto bisogna mettersi un po' al tavolo e capire quali
possono essere i pro e i contro di un'iniziativa del genere,
perché, quando si inizia una programmazione, se è già iniziata o è
anche a termine, se si cambia l'ente pagatore, penso che sia chiaro
a tutti che per un bel po' di tempo c'è un blocco dei
pagamenti.
Per quanto mi risulta, i pagamenti in questo momento sono stati
ripresi, un po' come tutti gli anni, in autunno, con una cadenza
abbastanza regolare. Almeno per i primi due punti: per quello che
riguarda gli impegni di parlare con gli altri enti, con la Regione
Piemonte, con ARPEA e quello già di per il nuovo PSR fare delle
programmazioni, penso che già tutte le associazioni siano state
coinvolte per produrre un documento, sulla scorta dell'esperienza
degli anni passati, che sia un impegno più performante per i
prossimi sette anni. Sul fatto poi di chiedere se c'è un'assemblea
aperta per capire quali sono le aziende che hanno dei problemi e
che rischiano al limite di perdere i pagamenti, penso che
soprattutto i CAA abbiano fatto le domande corrette e se sono state
anche le domande a controllo... sono state date delle risposte
esaurienti, sono praticamente certo che non ci sarà nessun problema
perché vengono pagate... Come tutti gli anni, tutti i piani del
PSR, vanno sempre a cavallo tra i due settenni e le cose che non
sono ancora pagate, almeno i primi anni, vengono poi pagate una
volta controllate. Penso - e lo dico anche come Presidente della
III Commissione - che sarebbe interessante poterne discutere anche
in commissione per capire se ci sono ancora delle problematiche
inerenti ai pagamenti PSR; ci saranno sicuramente ancora, ma
proprio per avere un'idea chiara di quello che può essere
soprattutto il futuro del nuovo PSR, che mi auguro sia un PSR più
semplice da gestire, perché probabilmente - me ne sono reso conto
personalmente - in tanti passaggi non era così semplice da
gestire.
Presidente -
La parola al collega Bianchi.
Bianchi (UV)
- Un contributo anche da parte del gruppo
dell'Union Valdôtaine a questa mozione, che, come detto da chi l'ha
illustrata, è stata presentata prima della pausa estiva, ma in ogni
caso è un problema ancora
à la une
, un problema che esiste
ancora. Questo problema esiste e obiettivamente è un problema su
cui anche nella scorsa legislatura ci sono state varie discussioni,
dove chiaramente i problemi di rapporto, con AGEA soprattutto,
hanno continuato a esserci. Non voglio tornare su delle parole che
ho detto questa mattina, ma sono cambiati i Governi e i problemi
hanno continuato a esistere. Benché la mozione fosse molto più
diretta e concreta, cioè vale a dire: "facciamo questo in quella
direzione..." e via dicendo, nella spiegazione il collega Gerandin
mi sembra di aver capito che abbia detto: "valutiamo dei percorsi
diversi per dare delle risposte". Se la mozione va in questa
direzione - poi sentiremo l'Assessore in ogni caso -, se va nella
direzione di valutare, come ha detto chi mi ha preceduto nella
commissione preposta, dei percorsi che possano dare, anche tramite
il nuovo PSR, delle risposte concrete al mondo agricolo, ben venga.
È chiaro che se ad oggi chiedete se è il caso di andare, sapendo
che l'ente pagatore ad oggi è chiuso... il numero degli enti
pagatori... non sappiamo se con il nuovo PSR questo verrà riaperto.
Se mai dovesse venire riaperto, sicuramente, come gruppo dell'Union
Valdôtaine, siamo più per inserire all'interno del territorio
valdostano un ente pagatore nostro che funzioni, che dia delle
risposte concrete, perché le peculiarità della nostra Valle, del
nostro territorio non sono paragonabili a quelle di altre regioni,
ne sono un esempio le aziende agricole: hanno terreni più piccoli,
mappali più piccoli rispetto ad altri e via dicendo. Sotto
quell'aspetto, quindi ben venga la discussione in commissione per
cercare di ovviare a tutta una serie di problemi che sono emersi in
questo quinquennio.
Presidente -
Altri in discussione generale? La parola al
collega Lucianaz.
Lucianaz (LEGA VDA)
- Brevemente, solo per fare un
plauso, se si può, all'attività della dottoressa Barrel che abbiamo
avuto modo di incontrare recentemente. Secondo noi, sta facendo un
lavoro egregio, non solo lei ma sicuramente anche i suoi
funzionari. Se non sbaglio, lamentava la carenza di organico, ma
appunto riteniamo che qualsiasi sforzo in questa direzione sia
importante. Ciò che conta è che gli allevatori valdostani non si
trovino sempre di fronte a un muro invalicabile di burocrazia, di
funzionari, di carte, di leggi, ma che la funzione
dell'amministrazione pubblica sia piuttosto di supporto e non di
ostacolo alla loro attività che sappiamo già non facile. Mi
fermerei qui.
Presidente -
Possiamo chiudere la discussione generale?
La discussione generale è chiusa. Per la replica, la parola
all'assessore Viérin.
Viérin (AV)
- Intanto ringrazio i colleghi, avevamo già
avuto modo di parlarne, il collega Gerandin lo ha sottolineato, in
apertura dell'estate di questa iniziativa che andava un po' a
raggruppare e a fare incontrare le diverse sensibilità su obiettivi
comuni che hanno un unico intento: quello di dare rapide risposte
per un
dossier
che ha in parte delle ricadute o delle
gestioni regionali, ma per gran parte delle gestioni che sono
nazionali e addirittura con regole sovranazionali. Lo ricordava il
collega Gerandin: è una mozione che è in parte superata per certi
aspetti, quindi farò alcune considerazioni per poi fare una
proposta, che spero possa essere accolta da più parti, visti anche
gli interventi.
Partiamo dalle tre impegnative, sono tre argomenti che hanno in
parte una sfaccettatura comune: la prima prevedeva la famosa
interlocuzione con la nostra Regione limitrofa e con l'ente
erogatore piemontese per valutare, come si era detto in quest'aula,
una volta visti contenuti di ciò che si poteva utilizzare in
termini di pro e contro, se questa possibilità poteva essere così
percorsa. Questo è quello che era emerso in aula tant'è che, come
avevo annunciato in quel Consiglio in cui avevamo discusso su
un'altra iniziativa, avevamo approfittato di trattare alcuni
argomenti, durante l'estate noi abbiamo avviato quegli incontri che
vengono richiesti e ce ne sono stati, ce ne saranno altri già
calendarizzati: uno questa settimana e uno la settimana prossima.
Sono stati incontri interessanti tra le nostre strutture e le
strutture della parte Piemonte e anche di ARPEA. Io avevo avuto
modo di confrontarmi con... perché, quando avevamo parlato di
questa questione, eravamo anche a cavallo di un cambio di
legislatura in Piemonte. Io avevo avuto modo poi di sentire il
presidente Cirio per anticipargli non solo in campo agricolo ma
anche su altri settori, tant'è che poi un accordo lo abbiamo
formalizzato più in ambito di sviluppo della filiera
enogastronomica di qualità, ma stiamo elaborando anche un accordo,
come abbiamo stipulato con la Regione Liguria, di scambi anche
turistici, piuttosto che di altri settori, ma l'argomento verteva
anche su questa possibilità di poter intraprendere, previo loro
accordo, che era stato già tecnicamente vagliato, una possibilità
di valutare quali potevano essere le ricadute, come poteva essere
sviluppata sia la gestione del
dossier
nell'imminenza, cioè
quello che non è ancora risolto, ma anche parlare di prospettive
sul futuro PSR, se può essere interessante avere una sinergia. Loro
si sono detti anche disponibili e ci sono stati anche incontri con
la Liguria, magari da estendere alle tre Regioni: Liguria, Piemonte
e Valle d'Aosta per andare in modo comune almeno su certi
indirizzi. È chiaro che già nel coordinamento degli Assessori ci
sono stati in questi ultimi tempi, ma anche in questi ultimi anni,
dei fronti comuni per andare a dire alcune cose che il collega
Lucianaz
in primis
, ma anche altri dicevano: il mondo
agricolo in generale e per quanto ci riguarda, soprattutto quello
montano e quello valdostano, chiedono delle semplificazioni, meno
burocrazia, più concretezza e soprattutto che ci sia la possibilità
di scegliere o, meglio, di determinare in loco certe cose, perché
se a Roma non sanno distinguere un prato e un pascolo e invece il
prato e il pascolo esistono, non lo sanno distinguere perché non è
nelle loro cartografie codificato come lo è qui, come invece in
altre regioni hanno altre modulazioni, è chiaro che questo a noi
non può stare bene perché poi, con tutti i passaggi filtrati, alla
fine chi ci rimette è l'utente e non deve essere così.
Per quanto riguarda quindi il primo aspetto anche i tecnici ci
dicono: "dobbiamo valutare bene il pro e il contro sul pezzo aperto
in quanto il tema delle diverse ipotesi non ha oggi una
codificazione univoca", ci sono diverse opzioni per quanto riguarda
l'esistente. Per quanto riguarda invece la nuova PAC 2021/2027,
proposte dell'Unione europea, che peraltro non sono ancora
consolidate, se ne parla ma non si è ancora visto niente, l'ipotesi
del piano strategico nazionale e non più regionale non permette
valutazioni definitive, nel senso che ad oggi esiste l'idea di fare
un piano nazionale e non più dare la possibilità alle varie
Regioni. Come dico e torno a dire, però è un'ipotesi che è su un
documento programmatico, ma non è ancora nelle regole, che non sono
ancora state fissate. Sulla programmazione attuale, perché i
volets
sono due, come giustamente i colleghi ricordavano,
quello che possiamo assicurare è che le procedure alla base
dell'applicazione delle misure a superficie del PSR devono essere
valutate in due opzioni: o andare a risolvere, come si sta facendo,
puntualmente... tra l'altro, abbiamo di nuovo fatto richiedere una
bilaterale, abbiamo la risorsa a Roma in AGEA che sta dando
veramente un grande supporto ad AREA. AREA, com'è stato ricordato,
aveva evidenziato le criticità di organico e abbiamo approvato in
Giunta il nuovo piano di dimensionamento, la rivisitazione della
loro pianta organica, perché giustamente non era tanto il numero ma
era come il personale era distribuito nei vari ruoli e nelle varie
funzioni, magari il numero in termini di unità poteva andare bene,
ma i ruoli ricoperti, apicali, piuttosto che nella ridistribuzione,
non erano quelli consoni al lavoro che invece la direttrice voleva
impostare.
Per quanto riguarda il primo punto, la proposta che io farei,
collega Gerandin, lo dico come primo firmatario, potrebbe essere
che, concluse queste riunioni a metà mese - una questa settimana e
una la settimana prossima -, si potrebbe andare in commissione e
portare alla sua attenzione quali possono essere le strade e i
costi, i vantaggi e i benefici, che, anche a detta dei tecnici che
stanno seguendo la nuova programmazione... l'autorità di gestione
sta costruendo il nuovo PSR... e come soprattutto questo pezzo si
sta consolidando perché durante l'estate molti pagamenti... Il
collega Gerandin citava il biologico di cui avevamo parlato, era
proprio quell'iniziativa che proprio in quei giorni poi siamo
riusciti a caricare grazie all'algoritmo. Anche altri pagamenti che
sono arrivati durante l'estate fino a questi ultimi giorni
potrebbero, anzi andranno ad attualizzare la situazione per capire
il pregresso a che punto è, quante domande ad oggi non hanno la
soluzione, cosa che abbiamo discusso all'interno del tavolo
dell'agricoltura con le associazioni, nel senso che con le
associazioni ci siamo presi un impegno e di questa vecchia
programmazione nessuno deve rimanere indietro e soprattutto
bisognerà andare a capire le responsabilità per i mancati pagamenti
dove sono, se le domande sono state evase, in che percentuale.
Diciamo che sempre di più è ridotto il numero di quelle senza
risposta, questo è qualcosa già di positivo. Credo che l'occasione
per andare a far portare le ipotesi - ARPEA, convenzione,
collaborazione - sull'esistente con il Piemonte, per avere intanto
in commissione i parametri di possibile valutazione per dire:
"bene, quella è una strada percorribile", perché, a detta anche dei
tecnici, non è tutto proprio positivo come parrebbe: questo lo
vogliamo anticipare perché se n'è discusso anche con i colleghi ed
è giusto che lo si dica. Questo è per il primo punto.
Il secondo punto invece era per il prossimo PSR: "prevedere
scelte condivise per il prossimo PSR". Anche qui, giustamente, era
prima dell'estate, quindi è rimodulato nella misura in cui la
procedura per la costruzione del PSR ha regole ben precise che
prevedono peraltro già azioni che vengono richieste e qui le
riassumerò. Intanto la procedura è una procedura aperta con logiche
partecipative, quindi tutto quello che viene detto delle
associazioni, dei CAA e dei portatori di interesse già viene
effettuato ed è stato effettuato in questi passaggi che adesso le
ricordo. È proprio una delle regole che l'Unione ha redatto in uno
specifico codice sul corretto coinvolgimento del partenariato. Sono
e siamo perfettamente d'accordo per procedere con un confronto il
più allargato possibile, il più continuativo con tutti gli
interlocutori interessati alla politica agricola. Noi abbiamo già
delineato un percorso per la definizione delle scelte strategiche,
che è suddiviso in tre fasi: la prima fase è già partita, è quella
che abbiamo avviato questa primavera e che si è conclusa il 31
luglio. C'è stato un questionario che è stato inviato
on-line
, aperto ai cittadini, ai portatori di interesse.
Erano nove domande del questionario che intendevano rilevare le
aspettative sulla futura politica agricola, al di là delle riunioni
che abbiamo fatto con le associazioni direttamente, dove ci sono
state dette alcune cose e ci siamo confrontati direttamente con
loro. Al di là di questo, visto che la mozione lo chiedeva, è stato
inviato e pubblicato questo questionario: quali erano le
aspettative sulla PAC 2021/2027 e sono state strutturate sulla base
di tre obiettivi generali della PAC: competitività, ambiente e
sviluppo rurale e locale. La seconda fase, che è stata aperta
invece in agosto e che dura fino a questo mese, quindi
agosto-ottobre, ha visto e vedrà la convocazione di tre tavoli
regionali, anch'essi connotati sui tre obiettivi generali della
PAC, quindi i tavoli operativi che esamineranno le attuali misure
del PSR 2014/2020, con le criticità da evidenziare e da risolvere,
elementi da rafforzare, particolare attenzione alla semplificazione
delle misure - anche qui il risvolto della regionalità delle misure
stesse - e agli aspetti istruttori e informativi connessi alla
gestione informatizzata delle domande di sostegno di pagamento. Ai
tavoli hanno partecipato e parteciperanno, oltre che i funzionari
regionali e pararegionali competenti, anche le rappresentanze del
mondo agricolo, quindi associazioni di categoria, CAA, associazioni
settoriali, enti strumentali,
Institut agricole
, tutte le
persone e gli enti portatori di interessi. La terza fase, che
inizia nel mese di novembre e che si conclude a dicembre, vedrà da
una parte la condivisione dei risultati. Le prime due fasi
raccolgono per poi restituire la parte delle risultanze, anche
quello del Tavolo sull'agricoltura e contestualmente ci sarà la
redazione di una bozza di strategia regionale PAC 2021/2027, che
proporrà nelle sedi negoziali a livello nazionale ed europeo.
Io direi, colleghi e collega Gerandin, la seconda proposta è:
dopo la prima parte di confronto su Piemonte e ARPEA, di fare alla
fine di questa ricognizione, con una prima bozza di stesura di
documento, il passaggio in commissione prima che questo documento
veda la fase ulteriore, affinché, al di là del Governo, ci sia una
condivisione in commissione. La proposta regolamentare della nuova
PAC 2021/2027 ha definito delle linee di indirizzo, che ad oggi,
allo stato attuale, non ci consentono di prevedere come saranno nel
dettaglio le nuove misure, che è un po' il limite di ciò che si
aspetta e che ho anticipato prima. La semplificazione che abbiamo
richiesto tutti sarà fondamentale per capire intanto se è
confermato un piano regionale o un piano nazionale, perché se è un
piano regionale, sicuramente la semplificazione è responsabilità
nostra, quindi si ha più incidenza: lo dico anche a nome dei
funzionari per dire: "tutti assieme studiamoci delle regole che
siano, nel limite di quello che si può fare, semplici, concrete e
di facile attuazione". Sulla vecchia programmazione - lo ha detto
qualche collega - i limiti sono veramente stati quelli delle
eccessive condizioni, criteri complessi non standardizzabili. Erano
standard, ma non erano standardizzabili, quindi era impossibile. Se
siamo ancora arrivati a dei ritardi, è perché non avevano un
algoritmo del calcolo di una misura da un punto di vista
informatico e ho detto tutto. Lì sarà un lavoro di negoziazione ma
devo dire che a livello di tutte le altre Regioni questa è
l'esigenza corale e unanime. Esistono dei documenti che sarà poi
interessante anche riprendere di questi ultimi mesi, ma almeno gli
ultimi 2-3 anni, che andavano a chiedere questo.
Per quanto riguarda il terzo punto, che è appunto la questione
dei pagamenti, in accordo con... ho annunciato questa cosa delle
bilaterali che stanno funzionando, anche perché i nostri funzionari
lavorano in sinergia con AGEA, ma abbiamo un funzionario in AGEA a
Roma, che è quello fisicamente presente e in raccordo con i nostri.
In accordo con la postazione regionale della rete rurale nazionale
e del CREA, l'Autorità di gestione del programma di sviluppo rurale
sta organizzando un evento informativo divulgativo proprio per
andare in questa direzione - concludo, Presidente, ma è l'ultimo
impegno che ci eravamo detti con il collega di portare avanti -
aperto agli agricoltori e anche singole aziende e a tutte le
rappresentanze del settore che si svolgerà... volevamo farlo
collimare adesso in questo mese di ottobre perché c'è il comitato
di sorveglianza l'11 ottobre, che collima con l'ultima riunione che
c'è in Piemonte e che quindi andrà a prevedere questo incontro
proprio in quella giornata, dove anche i consiglieri saranno
invitati a partecipare, perché è lì - il comitato di sorveglianza
che si terrà qui ad Aosta - che si andrà ad analizzare e a recepire
quelle cose di cui abbiamo parlato. Sarà l'occasione per illustrare
lo stato di avanzamento del programma. Annuncio che siamo entrati
nelle quattro Regioni migliori proprio grazie a questo avanzamento
di questi ultimi tempi e che, grazie a questo avanzamento, abbiamo
recuperato risorse. Il PSR, come sa qualche collega, all'inizio non
ti assegna risorse, che però ti assegna nel momento in cui tu
riesci ad arrivare in certi obiettivi alla fine della
programmazione. Essendo rientrati come quarta Regione d'Italia, noi
abbiamo ottenuto anche una cifra considerevole che poi bisognerà
anche spendere, perché poi tante volte non basta avere le cifre,
soprattutto quelle europee, ma poi mettere in campo delle misure:
penso agli alpeggi, penso piuttosto ad altre cose che già anche le
associazioni ci hanno richiesto e sarà interessante fare partire
dall'inizio dell'anno per andare a incrementare la spesa delle
cifre. L'occasione dell'11 ottobre quindi sarà il momento in cui si
potrà essere aggiornati su tutto l'avanzamento del PSR e inoltre,
grazie a questo supporto di questi due enti, saranno presentati i
documenti tecnici per la nuova programmazione 2021/2027 anche qui
sul PSR.
Concludo dicendo che se queste tre proposte possono essere
accettate, noi prendiamo per buono, al di là dell'atto che è
superato come aveva detto lo stesso proponente... noi proponiamo un
percorso in commissione sui due primi punti e uno aperto che
preveda la concertazione, come è giusto che ci sia, soprattutto per
aggiornare i diretti interessati, come viene puntualmente fatto...
ricordo che l'AREA è, come anche l'assessorato, puntualmente
presente per aggiornare caso per caso, perché ormai non siamo più a
una casistica. Spesso siamo al caso singolo, che ha un caso singolo
di problematica rispetto magari a una casistica che poteva
raggruppare "X" casi. In questo senso è l'impegno che ci
assumiamo.
Presidente -
Per la replica, la parola al collega
Gerandin.
Gerandin (MOUV')
- La farò molto breve, io penso che sia
accettabile la proposta che ha fatto, vale a dire di riferire in
commissione per il primo punto, relazione in commissione entro metà
mese... dopo la metà del mese, comunque appena conclusa questa fase
di riunioni. Il secondo punto mi pare una proposta ragionevole
così, se non altro, avremo anche la situazione per le aspettative e
per quello che riguarda il nuovo PSR in prospettiva, chiaramente
legato a capire quali saranno le condizioni che l'Europa ci
detterà, perché non dipenderanno sicuramente tutte le scelte da
noi.
Sul terzo punto, vale a dire questo incontro con il comitato di
sorveglianza, mi pare, se ho capito bene, in previsione per il
10-11 di ottobre... mi pare anche questo che vada nel senso giusto.
L'unica cosa il comitato di sorveglianza è un comitato tecnico, lei
lo sa meglio di me. È un comitato assolutamente tecnico a cui io
immagino ci sarà una rappresentanza numerosa di chi ha comunque dei
problemi, probabilmente qualche difficoltà in più a relazionare con
il tavolo tecnico ci sarà. A me va benissimo questo tavolo tecnico,
quello che le chiederei, Assessore, è di aggiungere, magari entro
fine ottobre o i primi di novembre, un tavolo molto più nostrano lo
chiamerei, vale a dire con i nostri tecnici, con i nostri
responsabili di AREA, dove probabilmente con questi agricoltori è
un po' più facile relazionare, perché è gente che parla di più la
lingua che conosce meglio e soprattutto parla con gente che
conosce, perché normalmente chi ha difficoltà nei pagamenti è già
perché ha preso contatto con le strutture, con i dirigenti, con i
responsabili, soprattutto a livello di AREA e tecnici
regionali.
Le chiederei pertanto solo di aggiungere un secondo passaggio
dopo questo tavolo e questo comitato di sorveglianza, che è un
comitato sicuramente tecnico e che sicuramente ci darà delle
indicazioni importanti, un secondo confronto che sia un po' più
vis-à-vis
, o comunque un po' più legato alle esigenze che
ognuno di questi immagino avranno. Lo vedo bene questo tavolo per
il semplice motivo che a volte, essendo un'assemblea magari un po'
più ampia, una problematica di uno dà risposta a più persone,
perché adesso noi sappiamo che la gente si rivolge ad AREA. Mi
associo anch'io al sottolineare la competenza e sicuramente la
disponibilità della dottoressa Barrel, però probabilmente a questo
punto c'è la possibilità di avere una serie di risposte, che
possono essere in parte delle risposte che riguardano più casi. Le
chiederei pertanto solo di aggiungere, se possibile, questo secondo
incontro con funzionari, tecnici e dirigenti nostri.
Presidente -
La parola all'Assessore Viérin per i minuti
che restano per la dichiarazione di voto.
Viérin (AV)
- Non c'è nessun problema anche per
quell'impegno. È quello il Tavolo dell'agricoltura. Il Tavolo
dell'agricoltura esiste, è il primo Tavolo che noi abbiamo
istituito: quello che raggruppa tutto il mondo codificato delle
associazioni, dei portatori di interessi del mondo rurale
valdostano. Quello del 10 e 11 ottobre era per creare un incontro
fra quel Tavolo, i portatori di interesse e la controparte, che poi
dovrà essere quella che dovrà tenere in conto delle richieste che
portiamo. Non c'è nessun problema io direi, collega, se siamo
d'accordo, al di là... Io ho formulato la richiesta che se c'è
l'impegno di fare queste tre cose con un ulteriore incontro con il
Tavolo dell'agricoltura, che potrebbe anche... È un Tavolo
abbastanza corposo, però ci impegniamo a fare l'incontro con la III
Commissione o con chi è interessato al di là dell'appartenenza, non
c'è nessun problema... anzi magari, dopo quell'incontro del 10 e11,
ci impegniamo a fissare una data per incontrare il Tavolo
dell'agricoltura, al di là di chi già è venuto in commissione, per
discutere puntualmente, parte regionale io intendo, mentre il
Tavolo dell'agricoltura è più ampio, al di là dei nostri, c'è tutta
la codificazione, e quello potrebbe essere il momento. Da parte
nostra c'è sicuramente l'impegno a fronte del ritiro dell'atto, che
è superato in termini di codificazione.
Presidente -
La parola al collega Gerandin.
Gerandin (MOUV')
- Quello che intendevo quando dicevo di
fare un ulteriore incontro, era sicuramente un Tavolo dei dirigenti
e dei funzionari allargato al Tavolo dell'agricoltura, ma io dicevo
aperto agli agricoltori, che vengano i singoli agricoltori
eventualmente a confrontarsi per capire la specifica del problema.
Era più che altro questo, perché sicuramente singolarmente magari
hanno avuto già dei confronti o quant'altro, ma probabilmente
sarebbe un momento allargato alla fine di un percorso, quello che
lei ci ha illustrato, quello delle tre fasi, che potrebbe
sicuramente dare delle indicazioni. Viene visto con lo scopo di
tranquillizzare. Attenzione, questo deve essere un Tavolo che vada
a tranquillizzare quelli che eventualmente hanno dei dubbi o
quant'altro.
Presidente -
Prego, collega assessore Viérin, per i
minuti che rimangono in dichiarazione.
Viérin (AV)
- Sì, è arrivata puntuale questa
precisazione. Noi intendiamo qualcosa di leggermente diverso. I
singoli già oggi possono andare puntualmente negli uffici e
risolvere la propria problematica. Se vogliamo creare un tavolo
della gazzarra, lo dico come battuta, attenzione, non andiamo a
ulteriormente creare dei momenti di confusione in un settore che si
sta mettendo a posto. I portatori di interesse, anche i singoli in
quel Tavolo possono partecipare. Al Tavolo dell'agricoltura ci sono
tutte le associazioni rappresentate nella classica codificazione,
come quando si parla di un settore della pubblica funzione,
piuttosto che della scuola. Se invece l'idea è di fare venire in
quell'assemblea allargata chi ha dei problemi, penso che non li
risolveremo in quell'assemblea. Gli allevatori già - lo sanno
benissimo le aziende - puntualmente si recano e caso per caso
vengono analizzate puntualmente le singole richieste e risolti i
casi. Noi quindi in questo caso, a fronte del ritiro della mozione,
su questi impegni ci siamo, altrimenti ci asterremo sull'atto.
Presidente -
Collega Gerandin, siete d'accordo a ritirare
l'atto a fronte di questo impegno? Perfetto.
Il Consiglio prende atto del ritiro della mozione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK