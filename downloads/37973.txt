Consiglio Regionale della Valle d'Aosta - Oggetto del Consiglio n. 1601 del 19 novembre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Autostrade e trafori alpini
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1601 del 19 novembre 2015 - Resoconto
OGGETTO N. 1601/XIV - Reiezione di mozione: "Impegno per
l'attuazione di nuovi indirizzi politici per la gestione delle
tratte autostradali valdostane".
Presidente -
Sono arrivate nella mattinata al tavolo
della Presidenza due risoluzioni e, precisamente, la risoluzione
concordata con i Capigruppo e firmata da tutti i gruppi presenti in
aula in merito alla condanna degli attentati di Parigi, una
risoluzione sull'impegno per la riduzione dell'emissione di gas
serra del movimento ALPE e anche quella del Consigliere Ferrero sul
punto 33, che verrà iscritta automaticamente, perché fa parte di
una mozione all'ordine del giorno. Facciamo quindi questo punto,
poi, prima di affrontare il punto successivo, iscriveremo le due
risoluzioni, che intanto distribuiamo.
Punto 32 all'ordine del giorno.
Bertschy (UVP)
- Grazie Presidente.
Grazie anche per la pausa che ci ha accordato in anticipo questa
mattina. L'argomento è conosciuto, questa volta vorremmo trattarlo
anche un po' definitivamente in quest'aula, anche perché, a nostro
avviso, è ora di prendere delle decisioni. È una mozione che
presentiamo a nome dei gruppi UVP e ALPE e che riguarda un tema che
diventa sempre più imbarazzante per quello che riguarda il nostro
sistema di viabilità. Parto dalla Sicilia, parlando delle
autostrade valdostane. La Catania/Palermo, che fa ben 210
chilometri, è da tempo memorabile gratuita per i siciliani:
gratuita perché bisogna favorire - ben venga per la Regione
autonoma isolana - la possibilità di collegamento tra le due città,
favorire il superamento della zona montagnosa, le difficoltà legate
all'agricoltura e nella primavera scorsa sono andati in difficoltà
- poverini -, perché una frana ha messo in difficoltà il
collegamento e si è interrotto questo collegamento, appunto,
importante per loro e leggendo su
internet
mi ha fatto
sorridere...ma ve lo voglio dire, voglio riportarlo qui per poi
introdurre un po' il tema nella maniera politica che intenderemo
poi sostenere. Allora, intanto erano tutti preoccupati, perché non
si sapeva bene come ne sarebbero usciti. L'ANAS è poi riuscita ad
intervenire, a costruire una bretella e qualche giorno fa è stata
riaperta attraverso una bretella che supera questa momentanea
difficoltà. In ogni caso l'ANAS
poi
ha già dato la
disponibilità per intervenire su tutta la tratta e interverranno
senza la famosa formula che poi mette in difficoltà i pedaggi di
tutte le altre autostrade, soprattutto la nostra, perché ogni volta
che c'è un lavoro c'è un balzello in avanti. Lì metteranno soldi
italiani - Ministero, ANAS - e ce n'è per una bella zuppa poi per
sistemare tutto, ma in ogni caso tutti tranquilli, perché non ci
saranno aumenti dei pedaggi, anche perché è gratuito e non si
possono fare aumenti. Ad un certo punto si dice: "allora, proviamo
a fare i conti in tasca ai siciliani che, per lavoro, famiglia o
per mille altri motivi, si trovano a spostarsi dalla Sicilia
orientale all'occidentale e viceversa con altisonanti
costi"
.
Un palermitano che si recava a Catania fino ad una
decina di giorni fa (prima della chiusura) o viceversa spendeva il
costo del carburante, a seconda del mezzo a benzina, diesel o a GPL
e della cilindrata, questo costo poteva variare intorno ai 50 euro,
perché sono circa 400 chilometri. Le scelte sono oggi due: il
percorso alternativo attraverso le Madonie e Polizzi Generosa, ma
non sto a farvela lunga e comunque bisogna andare a prendere dei
tratti a pagamento che - udite, udite - costano 3,70 euro da una
parte e mi pare 11,30 dall'altra.
Allora, per fare 400 chilometri, tutto di un colpo anche i
siciliani si trovano di fronte ad ingenti spese, che se noi durante
la giornata ci dimentichiamo dalla Bassa Valle di salire ad Aosta o
da Aosta di scendere in Bassa Valle per fare due commissioni, ce le
mangiamo per fare 34 chilometri, non 210. Allora, pur sostenendo
noi una bella battaglia per sviluppare un'autonomia sempre più
forte per la nostra Regione, credo che in Italia questi esempi
siano imbarazzanti! Perché non può essere che da qualche parte si
viaggia ancora su autostrade gratuite, vengono fatti investimenti
senza caricarli sulle tariffe e da altre parti, come da noi, ci si
trovi a dover scappare e star distanti dall'autostrada perché i
costi sono ingenti, sono enormi.
Ho avuto occasione nell'ultimo momento di dibattito in Consiglio
di valutare in maniera negativa i risultati raggiunti attraverso le
agevolazioni sui pedaggi: negativa non perché politicamente non sia
stato fatto qualche cosa, anzi io credo che politicamente chi ha
operato ha cercato di fare il possibile. Il problema è che il
risultato è assolutamente irrilevante: irrilevante perché i 3.200
attuali
telepass
in sconto rappresentano una cifra ben
misera rispetto alle circa 130.000 autovetture o alle 76.000
patenti di tipo B, ben misera e soprattutto non lasciano in nessuna
maniera sviluppare una possibilità di sconto per tutti gli altri
soggetti: le imprese, abbiamo avuto occasione di incontrare le
associazioni e di leggere sui giornali di tutte le difficoltà che
genera il costo attuale dell'autostrada. Credo che su questo fatto
non debba star qui ad argomentare e ad arringare di più.
Siamo tutti convinti che le cose che, come UVP, sosteniamo
insieme con l'ALPE in questa mozione siano le cose giuste, che la
nostra autostrada sia assolutamente fuori scala; quello che però
noi non accettiamo più - e a questo punto cercheremo di rivolgerci
politicamente con azioni più forti anche all'esterno del Palazzo -
è che si continui ad andare avanti in questa maniera, cioè le
agevolazioni non sono sufficienti e mi pare che non ci sia margine
per ottenere altre agevolazioni. Intanto la SAV ha portato i suoi
ricavi da pedaggio da circa 45 milioni di euro a 65 milioni di
euro; la SAV ha fatto negli ultimi 8-9 anni 100 milioni di ricavi
di utili, dal 2011 ha fatto quasi 14 milioni di ricavi all'anno. È
vero, l'Assessore Marguerettaz nelle vesti di Vicepresidente in un
paio di occasioni mi ha voluto far capire che il margine di manovra
è molto limitato, perché c'è un grosso mutuo in carico alla società
dovuto a lavori che sono stati fatti in accordo probabilmente con
l'amministrazione di allora. È vero anche che la società ha margini
operativi sufficienti per affrontare le prossime sfide e allora
politicamente la provocazione - ma non tanto - è quella di dire:
"andiamo a prenderci le nostre autostrade". Se è così costoso
gestirle, se è così poco economico da parte delle società - poco
redditizio secondo quello che ci viene detto qua, perché ci sono
tanti mutui - portare in avanti il governo di queste autostrade,
andiamo noi a fare le nostre scelte, andiamo noi ad acquisire la
proprietà di maggioranza delle nostre autostrade e poi vediamo che
politica di governo sviluppare, anche pensando che ci sono forti
pressioni ormai di tipo pubblico, forti attenzioni sulle
lobby
che gestiscono le autostrade, perché si sono stufati
tutti di far utilizzare il territorio e far utilizzare investimenti
di tipo pubblico per far fare solo soldi a pochi imprenditori in
Italia. Ripeto: è una provocazione, ma per noi è anche un'azione
politica, siamo curiosi di vedere cosa ci diranno. Se è tutto così
costoso, se è tutto così fuori scala, ci diranno: "
ma venite a
prendervi la maggioranza dell'autostrada!
" e, facendo un po' di
conti con commercialisti e imprenditori, con cifre che potrebbero
partire da intorno ai 40 milioni di euro, un pacchettino di azioni
sufficienti per andare in maggioranza, soprattutto dove ci serve,
si potrebbe acquistare. Facendo utili di quel tipo lì, si può anche
pensare di fare un investimento.
Oggi però non è sulle cifre che siamo interessati ad
argomentare, però, a distanza dal periodo di adozione dei
telepass
a sconto gratuito per i pendolari, è ora di fare
un'analisi. L'autostrada costava 5,40 euro per salire da
Pont-Saint-Martin ad Aosta nel 2007 e oggi costa 10,40 euro. Anche
quei 3.200 telepass a sconto che oggi...se riescono a fare i moduli
di 4 e 8 hanno il 50 percento di sconto, mal che vada la pagano
come nel suo prezzo d'origine, tutti gli altri la pagano il doppio
e potremmo fare lo stesso esempio per Aosta/Courmayeur. Allora,
quale grande agevolazione hanno avuto i valdostani? Di riuscire a
pagarla almeno come prima, mentre da Catania a Palermo si gira
gratuitamente e abbiamo esempi dove il costo al chilometro è di
molto, ma di molto inferiore a noi.
Allora, vorremmo capire una volta per tutte se c'è la forza
politica di costruire un documento insieme che vada nei Consigli
comunali, nelle piazze, in Parlamento e alla Commissione europea
per denunciare quello che noi riteniamo essere un sopruso. Non
abbiamo 10 strade statali in Valle d'Aosta e la possibilità di
usare l'autostrada quando vogliamo, abbiamo una strada statale, con
tutte le difficoltà che comporta - tra l'altro, sarebbe
interessante fare un'analisi sugli incidenti che si verificano da
quando c'è un maggiore traffico - e abbiamo un'autostrada che per
34 chilometri paghiamo a peso d'oro...non per 34, ma per i 60
chilometri paghiamo a peso d'oro, perché il costo è raddoppiato da
Pont-Saint-Martin a Courmayeur: erano 9 euro e qualche cosa, oggi
siamo intorno ai 17 euro. Siamo quindi anche un po' stufi di
continuare a sentirci dire che i nostri rappresentanti nei CdA
debbono fare una buona amministrazione delle proprie società.
Certo, facendo così non si sbagliano, a far colpi di 14 milioni di
utili fai buona amministrazione. Noi contestiamo il fatto che
questa concessione data da ANAS a società che devono gestire degli
interessi delle quote azionarie oggi lede in maniera importante, ma
soprattutto lede in maniera profonda la nostra possibilità di
sviluppo. L'anno scorso nel Consiglio straordinario sui trasporti
l'unica via d'uscita che si è vista a breve è poter utilizzare a
costi decenti l'autostrada, anche perché su tutto il resto
purtroppo siamo in ritardo.
L'esposizione quindi credo sia sufficiente a livello di
argomenti, di dati, se volete, ce ne sono tanti altri, tabelle e
numeri da mettere a disposizione, però vorremmo anche capire se c'è
la forza e la volontà di uscire un po' tutti insieme con un
documento che finalmente ci permetta di sostenere e di far
sostenere al Senatore Lanièce, al Deputato Marguerettaz e ai
rappresentanti dei movimenti, dei partiti che sono interessati a
sostenerla una battaglia per ritornare almeno ad avere prezzi equi
decenti e rispondenti alle nostre necessità, soprattutto perché
siamo vicini a Stati che per quanto riguarda l'autostrada hanno
fatto ben altre scelte e hanno la possibilità soprattutto di
spostarsi senza le difficoltà che abbiamo noi.
Sono curioso quindi di capire se quest'iniziativa può avere un
sostegno politico da parte dei vari gruppi in Consiglio. Lo dico
senza voglia di provocare, ma ci sono partiti politici, movimenti -
la Stella Alpina su tutti - che hanno fatto battaglie prima di noi
su quest'argomento, è inutile non riconoscerlo. Direi, cari amici e
colleghi della Stella Alpina, che le vostre battaglie oggi
producono risultati purtroppo non sufficienti per dire che possiamo
dormire e stare tranquilli rispetto a questo. Vi vorremmo quindi di
nuovo vedere in prima linea, vi vorremmo di nuovo sentire sostenere
iniziative a riguardo della difesa e dello sviluppo della Valle
d'Aosta, in questo caso rispetto all'autostrada, e soprattutto
vorremmo capire in quale maniera pensate di poter portare un
contributo - tutti quanti, tutti i gruppi che sono presenti - a
quella che riteniamo una battaglia da fare tutti insieme. Annuncio
anche che, come gruppo UVP, probabilmente questa sarà per un po'
l'ultima iniziativa, perché se non troveremo una condivisione su
questo, tanto vale che politicamente ognuno faccia la sua strada,
perché non è neanche normale che si venga qua a parlare per 10
volte di quest'argomento e a girare intorno ai problemi. Se non c'è
la forza di sostenere una politica diversa, lasciamo perdere.
Contenti voi di portare avanti iniziative che comunque non danno
sufficienti risultati, noi cercheremo di fare strade diverse.
Presidente
- Grazie. La parola alla collega Morelli.
Morelli (ALPE)
- Merci Président.
Per un intervento naturalmente a sostegno di quanto ha appena
ben esposto il collega Bertschy. Come gruppo ALPE, anche noi ci
siamo sempre fatti carico di questo problema: un problema dei
trasporti che il collega Bertschy ha voluto affrontare in
particolare sotto l'aspetto del pendolarismo e dei cittadini
valdostani, ma che è giusto ricordare e sottolineare anche dal
punto di vista turistico. Mi pare che la maggioranza concordi con
noi nel dire che il turismo è il settore che può ancora essere il
settore trainante della nostra economia, ma ci sembra quanto meno
ridondante dover ripetere ancora una volta che un turismo senza un
sistema di comunicazione e di trasporti agevole è un turismo monco.
La nostra autostrada è la più cara d'Italia. Dalle città della
Pianura Padana verso le località dell'Alto Adige le tariffe sono di
un certo tipo; dalle città verso la Valle d'Aosta le tariffe
raddoppiano, quando non triplicano. Andare da Verona a Bolzano
costa 10 euro, andare da Torino a Courmayeur costa 23,90 euro.
Naturalmente a questi costi si aggiungono poi per le famiglie che
vogliono andare a sciare i costi degli impianti e capite bene che
diventa difficilmente sostenibile, tanto più che il nostro turismo,
specialmente il turismo invernale, è un turismo di pendolari dello
sci e quindi è ancor più penalizzato dall'esosità dei nostri
pedaggi autostradali.
Ritengo di voler ancora una volta sottolineare, tra l'altro,
l'anomalia della tratta RAV. Quando noi parliamo di Valle d'Aosta
dal punto di vista turistico, cerchiamo di fare un discorso
globale, cerchiamo di vendere la Valle d'Aosta nel suo insieme come
un prodotto unico, perché è una realtà abbastanza omogenea e ha
delle distanze, tutto sommato, relativamente molto brevi. Per il
turista che soggiorna in Bassa Valle andare a Courmayeur alla
skyway
quindi è normale, così come per il turista dell'Alta
Valle andare a visitare il Forte di Bard è ugualmente previsto nel
programma di visite di una vacanza anche breve in Valle d'Aosta. Vi
faccio un esempio molto concreto: scendere dall'Alta Valle per
andare al Forte di Bard, se si prende l'autostrada al casello di
Aosta Ovest, costa più di 14 euro; se si prende l'autostrada al
casello di Aosta Est, costa la metà. Capite che, quando i turisti
si rendono conto di quest'anomalia, la vivono come quasi una
truffa. Mi è successo di raccogliere le lamentele di turisti,
stranieri in particolare, che hanno già sempre una visione un po'
distorta dell'Italia come di una Nazione che cerca sempre di
approfittare degli altri, ebbene, il fatto di rendersi conto che
pochi chilometri di differenza portano a raddoppiare una tariffa
capite bene che è inaccettabile per loro. È una questione di
immagine che noi diamo di scarsissima attenzione nei confronti dei
turisti.
Abbiamo affrontato il problema dei trasporti in modo condiviso,
in modo approfondito, in modo anche abbastanza sereno quando
abbiamo programmato la seduta sui trasporti e abbiamo concluso
quella seduta con delle risoluzioni condivise che prevedevano certi
impegni. Sono passati 5-6 mesi credo ormai da quella seduta, ma non
è stato mosso niente, nulla è cambiato, nessun segnale è stato
dato, quindi, assieme al gruppo dell'UVP, come gruppo di ALPE,
siamo a sollecitare una presa di posizione da parte della
maggioranza e da parte anche dei Consiglieri di maggioranza. Credo
che siate tutti consapevoli di quanto la questione dei trasporti e
la questione dei pedaggi autostradali penalizzino i valdostani dal
punto di vista economico e dal punto di vista sociale e che
veramente questa situazione non possa continuare in questo
modo.
L'impegno della risoluzione può anche avere un carattere un po'
provocatorio, ma riteniamo che, visto che le argomentazioni fondate
non producono nessun tipo di risultato, allora forse ci sta anche
una provocazione un po' forte. Aspettiamo da parte vostra delle
risposte. Grazie.
Presidente
- Grazie collega Morelli. Altri che chiedono
la parola? Non vedo altre richieste. La parola al Consigliere
Marquis.
Marquis (SA)
- Grazie Presidente.
I colleghi che mi hanno preceduto hanno illustrato l'ordine del
giorno che hanno proposto e come si può non condividere un
ragionamento sull'autostrada? Effettivamente è un tema caro un po'
a tutte le forze politiche, perché è un tema trasversale che
interessa tutta la comunità valdostana sotto il profilo turistico
per l'accessibilità della Valle d'Aosta, ma anche per il traffico
internazionale di passaggio, perché l'autostrada valdostana è
un'importante arteria che produce grossi volumi di traffico e
garantisce anche un po' di apertura all'economia della nostra
Valle. Ci sono non solo delle ragioni commerciali, ma anche di tipo
socio-culturale che sono da evidenziare in relazione alla
valorizzazione di questi tipi di assi e di infrastrutture.
Così com'è stato detto dal collega Bertschy, credo che occorra
innanzitutto riconoscere quello che è stato fatto sino ad oggi,
fatto in un contesto sicuramente difficile di tipo ambientale.
Voglio ricordare che le prime azioni che sono state portate
all'interno del Consiglio regionale risalgono al 1998, a 17 anni
fa, quando per la prima volta Stella Alpina chiese la gratuità
della tratta Aosta Est/Aosta Ovest. Il percorso sicuramente è stato
lungo, non privo di grandi difficoltà. Voglio sottolineare che si è
arrivati ad un primo risultato nel 2007, quando sono stati
introdotti i primi sconti pendolari del 20 percento e poi con il
tempo sono migliorati, sono incrementati pur non soddisfacendo
ancora, chiaramente, le attese dei cittadini valdostani, ma
comunque ci sono già 3.200 utenti che possono beneficiare di
quest'iniziativa. Così come nel 2009 è stata introdotta la gratuità
della tratta Aosta Est/Aosta Ovest che rappresentiamo comunque
anche questo un momento importante per tutto ciò che comporta a
livello di scaricare il traffico all'interno della città, quindi
per ragioni di sicurezza e anche di inquinamento ambientale. Ecco,
questo è quello che è stato fatto, ci rendiamo conto che le attese
vanno oltre a questi obiettivi che sono stati raggiunti, anche
perché nel frattempo le tariffe hanno avuto un incremento notevole
in tutta una serie di anni che si sono succeduti. Questo per dire
che tutto quello che è stato fatto, a mio avviso, non va
mortificato, va valorizzato, perché comunque corrisponde ad uno
sforzo significativo. Così com'è stato già anche evidenziato dagli
interventi che ho avuto modo di ascoltare, la proposta è una
proposta di evidenziare questo disagio, questa situazione di
insostenibilità forse a livello istituzionale e credo sia giusto e
corretto continuare nell'azione di sensibilizzazione dello Stato,
perché alla fine è il referente unico per poter cercare di dare
soluzioni a questi problemi, quindi farsi sentire a tutti i livelli
credo sia una cosa opportuna, così come quella di discutere
dell'argomento in seno al Consiglio regionale.
Quanto invece all'ultimo punto, che è stato definito anche un
po' una provocazione, quella di dire: se non riusciamo a risolvere
il problema, cerchiamo di acquisire le quote necessarie affinché ci
possano mettere nella condizione di poter esercitare delle azioni
incisive che ci possono mettere nella situazione di determinare le
politiche gestionali e tariffarie. Su quest'argomento credo che
valga la pena fare una serie di riflessioni. Parto sostanzialmente
da questo:
in primis
, per fare un esempio, in RAV la Valle
d'Aosta, la Regione ha una percentuale azionaria del 42 percento,
non si può pensare di poter chiedere al nostro interlocutore
azionista di cedere il 9 percento per passare al 51, perché credo
che a livello di politiche o si ha un'acquisizione complessiva, o
difficilmente possono essere riscontrate queste proposte, così come
in SAV, con la partecipazione di circa il 28,70 percento, non è che
possiamo limitarci, se si volesse andare in quella direzione, a
chiedere l'acquisizione del 22 percento, perché nessun azionista
privato che deve sostanzialmente gestire facendo del profitto per
la sua azienda riscontrerebbe a questo tipo di offerta.
Volevo andare oltre. Non è che l'acquisizione delle quote
azionarie, quando anche si riuscisse a farlo, risolverebbe il
problema in modo così semplicistico, perché ci si troverebbe in una
condizione di avere una maggioranza relativa, però il soggetto
giuridico rimarrebbe lo stesso, pertanto cosa significa questo? Che
i contratti in essere hanno valenza e andrebbero modificati
unitamente ad una condivisione con lo Stato. Questo è un problema
di non poco conto, perché non è che si avrebbe comunque
l'indipendenza di poter gestire un'azienda, ma si dovrebbe comunque
sottostare a quelle che sono le regole di carattere razionale. Le
regole che sono state imposte dalla concessione unica del 2006 dal
Governo Di Pietro e che hanno messo nelle condizioni tutte le
società di essere gestite allo stesso modo, senza tener conto dei
particolarismi. Noi, a mio avviso, come Regione siamo vittima di
questo particolarismo che ci contraddistingue, perché le nostre
arterie sono interessate da un volume di traffico nettamente più
limitato rispetto a quella che è la media delle autostrade
italiane. Questo quindi è per dire che comunque, quando anche si
riuscisse ad acquisire la titolarità anche a carattere esclusivo
della società, non ci sono allo stato attuale le condizioni per
poter determinare le politiche tariffarie.
Oltretutto questa proposta andrebbe inquadrata nel contesto
economico in cui viviamo, in cui si trova la pubblica
amministrazione, di una contrazione delle risorse disponibili, ma
anche in un contesto che tenga conto di quelle che sono le
dinamiche di sviluppo del traffico nei prossimi anni, perché ci
riferiamo a delle società che hanno delle scadenze contrattuali al
2032 e quindi il valore della società dipende anche da cosa
succederà da qui allora. Io credo che anche su questo occorrerà
fare del dibattito all'interno di questa sala, perché se fino ad
oggi abbiamo visto il traffico crescente in modo continuo direi
negli ultimi 10-15 anni, che ha interessato la nostra viabilità,
credo che qualcosa potrebbe accadere in futuro che ci potrebbe
portare ad andare in una direzione diversa. Come tutti voi sapete,
nel 2018 aprirà al traffico il Fréjus, la seconda canna, quindi i
collegamenti che oggi sono previsti dal Sud al Nord Europa che
avvengono tramite il Fréjus e il Monte Bianco - che si dividono
questa quota di traffico che attualmente prevede circa il 45
percento dei passaggi sul Monte Bianco - sicuramente dal 2018
subiranno delle variazioni rispetto alla situazione odierna, anche
perché il Monte Bianco nel frattempo dovrà essere assoggettato a
degli importanti interventi di risanamento strutturale, che in
parte inizieranno a breve e che si riferiscono all'impalcato...e
che invece interesseranno i piedritti e le strutture di volta a
partire dal 2021 per andare al 2030 e quindi è verosimile anche
pensare che questo tipo di infrastruttura si troverà ad operare in
condizioni di difficoltà o potrà anche essere interessata da delle
chiusure per determinati periodi dell'anno, quindi, diciamo, anche
questo va considerato, perché le dinamiche del traffico di
attraversamento sono molto importanti sui conti delle società.
Questo per portare un contributo e alcune considerazioni alla
discussione. Credo che nulla possa essere escluso sotto il profilo
di partenza, però a determinate conclusioni pendo che si possa e si
debba arrivare solamente poggiando su delle analisi che siano molto
approfondite, perché stiamo toccando sicuramente dei ragionamenti
che portano anche delle grosse implicazioni sotto il profilo
economico. Con questo non è che voglio dire che bisogna demordere,
bisogna invece continuare nella nostra attività di confronto con il
Governo, con il Ministero delle infrastrutture e del territorio,
con il Ministero dell'economia e delle finanze per addivenire a
delle soluzioni che si stanno avvicinando a dei livelli tariffari
di insostenibilità e soprattutto, quando anche questi livelli
tariffari non vanno a portare delle implicazioni negative sui conti
della società, sicuramente corrispondono ad uno sviamento del
traffico dall'asse autostradale alla viabilità ordinaria, portando
poi delle conseguenze negative a livello di sicurezza e di
inquinamento.
Io credo che tutti assieme sia giusto lavorare in questa
direzione ed eventualmente arrivare a condividere anche un ordine
del giorno che preveda la valorizzazione di iniziative a tutti i
livelli finalizzate ad esprimere il nostro disagio. Grazie.
Presidente
- Grazie. Altri? Non vedo altre richieste di
intervento in discussione generale. Chiudiamo la discussione
generale? Prima di chiuderla, la parola al collega Bertschy.
Bertschy (UVP)
- Intervengo con la speranza che poi il
dibattito continui, so che altri colleghi vogliono intervenire.
Senza parlarci addosso, io sono curioso di sentire, per esempio, il
Parlamento europeo quando la Germania...in Germania le autostrade
sono gratuite, in Svizzera...non siamo lì dentro, ma si è in quella
situazione territoriale dove c'è una
vignette
; in Austria ci
sono abbonamenti di tutta altra natura. Quando andremo a dire che,
per fare 34 chilometri, ci vanno tutti questi soldi, non so come
reagiranno, ecco, se riterranno che questo in un contesto
internazionale è una cosa che può funzionare. Al Parlamento
italiano sappiamo che le autostrade forse godono anche di un occhio
di riguardo, anche perché qualche tempo fa volevano allungare le
concessioni anche in tutta
vitesse
, poi proprio una
direttiva europea ha detto: "fermi tutti che guardiamo".
Collega Marquis, il non demordere ci fa piacere, è chiaro che
noi vogliamo delle azioni, cioè le parole che abbiamo fatto qua
dentro stanno diventando sterili e l'idea che mettiamo in campo è
questa, se ce ne sono delle altre, ben vengano, ma, a nostro
avviso, documenti chiari, cifre alla mano, 45 milioni, 65 milioni
in nove anni...io voglio vedere quale impresa è riuscita a fare
questi aumenti di entrate in tutti questi anni, portiamo dei
documenti precisi dove vanno discussi...e che dicano se tutto
questo è legittimo rispetto ad una popolazione, rispetto ai suoi
interessi, come ha ben detto la collega Morelli. Se poi si riterrà
che in Sicilia si può andare gratuitamente da una città all'altra
per 210 chilometri perché hanno il mare intorno e invece in Valle
d'Aosta, per fare 34 chilometri, perché ci sono le montagne
intorno, bisogna pagare denari che ad altri non vengono richiesti,
beh, ce lo diremo e ci diremo, cari valdostani, che non ci possiamo
più permettere questi servizi. Le concessioni si possono
ricontrattare soprattutto alla luce di danni come quelli che stanno
facendo a noi e alla nostra Valle d'Aosta, ma sarà mica normale che
in sette-otto anni vengano fuori dei disastri del genere!
Io, come ho ribadito, voglio assolutamente valorizzare quello
che avete fatto, ci mancherebbe ancora! Si tratta oggi di non
dircelo qua dentro. Se i 74 Comuni in Valle d'Aosta più il
Consiglio regionale cominciano a scrivere e a mettere fuori
documenti dove si denuncia che questo è un furto...è un furto ma
non perché sono fuori dalle regole, ma hanno costruito delle regole
per poter danneggiarci in maniera così evidente. Non c'è nessuno
che sbaglia i calcoli, le formule sono perfettamente eseguite, ma
il margine lordo che c'è...non abbiamo neanche parlato dei lavori
in
house
e di tutta una serie di cose che sono state
fatte in questi anni, delle possibilità che ci sono anche di fare
economia, quindi il non demordere ci sta bene, ma l'azione qual è?
La nostra azione è questa che stiamo provando a descrivere. Ce ne
sono altre di più decise? Ma fatecele, vi veniamo dietro, ma noi
sicuramente non verremo più qui a fare mozioni che rischiano di
essere viste anche come interventi di demagogia e populismo dei
quali non abbiamo bisogno. L'UVP non vuole fare né demagogia, né
populismo, non siamo qua per dire: "vogliamo gli sconti per le
tariffe", ma per dire che c'è un'infrastruttura che è stata
costruita con i soldi pubblici. Se volete, vi posso documentare che
ci sono degli articoli dove si dice che il beneficio non è solo di
tipo economico, dato che portare della gente in autostrada,
sgravare dai traffici quotidiani il traffico, il trasporto su gomma
garantisce ritorni che non sono solo di tipo economico, ma sono di
tipo sociale, con tutta una serie di ricadute che ci sono sulla
società che vengono dietro.
Qual è quindi l'azione che Stella Alpina, UV e PD vogliono
mettere in campo? Ce ne sono altre? Ripeto: vi veniamo dietro noi,
ma non è più con l'interpellanza di un collega, piuttosto che di un
altro che chiede gli sconti per l'autostrada che usciamo da questa
situazione! Noi siamo per documentare e scrivere agli organi
competenti. Se poi tutti quelli che possono dire qualche cosa,
diranno che è normale che per 34 chilometri, per venire a Aosta e
per il tratto che serve da Aosta per andare a Courmayeur, si
debbano pagare tutti questi denari, vabbè, ce ne faremo una ragione
e proveremo a vedere di fare qualche cosa di diverso. Lei ha
giustamente ricordato una serie di difficoltà, io ho il piano
finanziario soprattutto della società più importante che fa utili,
compresi i debiti che ci sono, ma, se dovesse essere proprietà
pubblica, si vanno anche a ricontrattare le concessioni, ma non
perché si devono fare degli interessi e degli utili come fanno oggi
i privati, ma perché si possa spalmare il debito per un periodo più
lungo e tornare ad avere una gestione corretta nei confronti degli
utenti, che siamo tutti noi. Potete poi considerare tutto questo
inutile, ripeto: noi non faremo più "interpellanze fantasma" per
farci rispondere che non si può fare niente e che le società vanno
tenute in ordine, questa è la nostra azione. Ringrazio il collega
Marquis per aver detto che comunque non bisogna demordere. Diteci
quali azioni, secondo voi, possono essere sostenute e quale azione
può essere messa in campo per fare qualche cosa di diverso.
Presidente
- Altri chiedono la parola in discussione
generale? Non vedo altre richieste. Chiudiamo la discussione
generale. Qualcuno chiede la parola per la replica? La parola al
Presidente della Regione.
Rollandin (UV)
- Sì, grazie Presidente.
Le considerazioni che sono state esposte dal collega Bertschy
credo che siano il seguito di una serie di eventi, come ha detto
lui stesso, che in quest'aula sono stati fatti in questi anni per,
in qualche modo, sottolineare che c'è un divario indubbiamente alto
tra l'utilizzo dell'autostrada e il pagamento rispetto ad altri.
Credo che il paragone con la Sicilia, anche questo sia, come per
tutte le altre leggi, un po' difficile da sostenere per la ragione
che sappiamo: che da un certo parallelo in giù sono tutte leggi
speciali. Tutte le Regioni a Statuto speciale, tranne la Sicilia,
pagano la sanità, lì c'è un misto dove nessuno capisce chi rifonde
i debiti della Sicilia. Oltretutto l'Agenzia per il Sud, la Banca
per il Sud che è stata fatta...tutte andate a ramengo, pagati
tutti...quelli che prendevano i soldi... Se andiamo a vedere la
politica per il Sud, credo che abbiamo da divertirci, però questo
non ci consola sul problema che invece correttamente è stato
proposto, che è quello di dire: "ma ci sono ulteriori elementi per
riuscire a ridurre il costo dell'autostrada?". Ora, le risposte che
già sono state date, cioè quella che è la considerazione fatta a
suo tempo da parte nostra sulle autostrade...tenendo conto che per
la SAV noi non abbiamo partecipato alla costruzione, ma per la RAV
noi abbiamo sborsato milioni per riuscire a rendere compatibile un
piano finanziario che non stava in piedi per riuscire a fare
l'autostrada fino a Courmayeur. Non è ancora nemmeno finito
l'ultimo tratto che raccorda con il Tunnel del Monte Bianco, perché
voglio ricordare che c'è sempre un famoso progetto aperto che non è
mai stato chiuso, che doveva coprire l'ultimo anello di
collegamento, chiamato "Collina dei ciliegi", che doveva
raccordarsi definitivamente per rendere percorribile. Oggi si sbuca
dall'ultimo tratto della galleria e poi l'ultima tratta non è di
fatto autostradale, è strada statale. Perché ho voluto ricordare
questo? Perché a parte l'avversione contro l'autostrada che vorrei
ricordare ci è costata milioni di euro, perché hanno sospeso i
lavori, ci sono state denunce...la storia dell'autostrada l'abbiamo
vissuta tutti in modo diverso, perché qualcuno l'ha vissuta anche
sulla propria pelle, in quanto, come dicevo, ci sono state denunce,
perché "eravamo contro l'ambiente, eravamo contro quelle che erano
le regole del sano vivere", e così è stato, oggi c'è
quest'autostrada. La tratta autostradale della RAV è una tratta
costosissima, credo che al chilometro quadrato sia la più costosa
che sia stata costruita in Italia e non solo. Voglio ricordare che
l'ultimo tratto nella zona che attraversa la parte più sensibile da
Pré-Saint-Didier a Courmayeur, dove c'erano anche le rocce calcaree
e le acque che poi sono state utilizzate come acqua minerale della
Fonte Monte Bianco, ha creato dei problemi tecnici molto difficili
con dei costi che, se volete, potrò fornirvi. Questo è per dire che
il piano finanziario di quest'autostrada è partito non in salita,
di più. Le conseguenze di tutto questo sono che i piani finanziari
da sempre sono in perdita: mentre la SAV ha un piano economico in
positivo, quello della RAV da sempre è in negativo, anno dopo
anno.
Ora, le proposte che emergono sono sempre più delicate, perché
da parte dello Stato non c'è la volontà di mettere nuove energie,
cioè di mettere mano come hanno fatto per le autostrade di altre
regioni, dove hanno messo dei fondi per risanare la situazione.
Qual è la difficoltà? È che oggi - e credo che il collega Marquis
sia stato anche Amministratore di questa società e lo potrebbe dire
meglio di me - abbiamo una situazione deficitaria assolutamente al
limite, perché gli ammortamenti, fatto salvo alla scadenza della
concessione al 2032, sono a dei livelli quasi insopportabili, nel
senso che non possono più essere supportati: questo lo dico per far
capire qual è la situazione dei nostri tratti autostradali, non
certo per dire che non si deve fare qualcosa per ridurre quelli che
sono i pedaggi.
Nel contempo voglio dire che il traffico leggero è comunque non
più in aumento, qualcuno ha detto che è in aumento: il traffico non
è in aumento, è in flessione, ma soprattutto è in flessione il
traffico pesante e lo sarà ancora di più, com'è stato detto,
all'apertura del Fréjus, il che, per carità, può fare contenti
alcuni perché dicono: "passano meno TIR e quindi inquinano di
meno". Sì, sicuramente questo è corretto da un punto di vista
ambientale, ma sicuramente i conti economici vanno a picco e, se
non c'è più il traffico dei TIR in questa zona, voi capite che,
passando dall'altra parte, qualche conseguenza anche sulla SAV la
porta, meno drastiche che sulla RAV, ma ci saranno conseguenze sul
traffico quando la terza corsia del Fréjus partirà, voi capite che
la deviazione...e si sta già facendo di tutto, il Presidente della
Regione Piemonte ha dichiarato che farà di tutto per convogliare i
TIR verso il Fréjus. Con questi chiari di luna io quindi vorrei
capire chi è che va ad investire ancora nell'aumento di capitale
eventuale, per quello che sarà necessario, per la tratta della RAV
oggi con questa situazione economica, perché dico questo? Perché il
collega Marquis ha detto bene quando ha riferito del contratto
unico, della convenzione unica voluta dall'allora Ministro Di
Pietro, che ha portato ad un regime, che sicuramente avrà, sotto il
profilo finanziario totale, dei vantaggi, nel senso di semplificare
il quadro, ma, sotto il profilo economico e delle singole società,
è una tragedia totale. Ora, con queste situazioni il problema della
partecipazione nella RAV non solo a noi non ha mai dato utili, ma
ci ha coinvolto per la parte che è di nostra proprietà in quello
che è il deficit a cui noi partecipiamo. Questo per quanto riguarda
la RAV.
È stato detto da parte vostra che quell'ultimo punto...è una
provocazione dire: "ma allora compriamo le azioni", insomma, qui le
azioni non le comprerebbe nessuno, perché non solo ci abbiamo
rimesso fino adesso, ma ci rimetteremmo fino alla fine della
concessione, anche se ce la dessero fino al 2064, che è un
obiettivo per chi eventualmente ci fosse...se eventualmente ci
fosse una parte tutta pubblica che è proprietaria di questa tratta
autostradale. Ora, questo per dire che indubbiamente questa
suggestione non risolverebbe il problema sia sotto il profilo di
quello che è l'acquisto, sia sotto il profilo del fatto che la
concessione è un discorso, la proprietà è un altro. Tu puoi essere
proprietario del mezzo, ma la concessione è nazionale, la
concessione era dell'ANAS e adesso è del Ministero. È il Ministero
quindi che fissa le tariffe. Ora, da quello che risulta,
sicuramente c'è una calmierazione nello
status
delle
tariffe, ma non è comunque una variabile indipendente o legata al
solo volere di chi possiede le azioni delle autostrade. Questo per
quanto riguarda la RAV.
Per quanto riguarda la SAV, è vero che ci sono gli utili. Noi
oggi siamo al 28 percento di quella che è la proprietà della SAV,
di quella che è la società. Voglio ricordare che poco tempo fa
abbiamo addirittura fatto un aumento di capitale versando altri 3
milioni e mezzo: si tratta della delibera di alcuni anni fa, dove
di questi tempi, il 22 marzo 2004, sono stati versati 3.200.000 per
mantenere il 28 percento, mentre si era comunque ceduto circa il 7
percento in precedenza. Ora, per dire che l'altalena sulla
proprietà, su quelle che sono le condizioni della SAV la
conosciamo. Anche lì è vero che ci sono degli utili, ma rapportati
a un piano di investimenti che dovrebbe essere quello approvato dal
Ministero e che comporta una serie di impegni che vanno in quella
direzione. Ora, questo per dire due cose: che anche se fossimo
proprietari totalmente, non risolveremmo il problema di dire:
"benissimo, viaggiate tutti gratis o comunque a delle tariffe molto
più basse", questo non lo risolverebbe, credo che lo capiate voi
per primi, ma, come avete detto, è un modo per sollecitare una
discussione su cosa fare. Ora, obiettivamente io credo che si potrà
riprendere questo tema al di là adesso della mozione, perché
dovremo vedere con quali forze noi riusciremo a farci riconoscere
qui una situazione che noi abbiamo retto, a cui noi abbiamo
partecipato e che dicevo è per la RAV e in parte per la SAV, perché
altre formule per obbligare qualcuno a dire che ci diano dei soldi
in più, o ci riducano quello che è il delta del prezzo del
biglietto rimangono difficili da ipotizzare adesso come adesso.
Maquis ha sottolineato quelli che sono stati i vantaggi della
tratta autostradale gratis, non ha ricordato comunque anche il
fatto che adesso si è arrivati al 50 percento delle corse gratis
laddove c'è una destinazione collegata con il passaggio previsto da
una tratta che viene scelta da chi segue in particolare determinati
percorsi, anche per questo c'è il 50 percento in meno. Ora, sono
delle agevolazioni che non coprono tutto, ma sono già sicuramente
migliorative, si può fare di più, ci si può provare soprattutto per
quello che è il discorso della SAV; credo che per la RAV sia molto
più difficile per le condizioni economiche molto negative.
Da parte nostra quindi c'è la disponibilità a indicare o a
cercare di seguire un percorso che francamente io non so ipotizzare
oggi, perché ci abbiamo provato ad andare a chiedere al Ministero.
Con le concessionarie sappiamo che cosa otteniamo, il massimo che
abbiamo ottenuto. Possiamo fare di più? Lo abbiamo fatto, abbiamo
fatto delle risoluzioni che abbiamo regolarmente trasmesso alle
persone che abbiamo indicato nei rispettivi Consigli di
amministrazione con relativi successi, perché non siamo riusciti ad
andare oltre. Vogliamo coinvolgere di più e meglio anche i Comuni?
L'abbiamo fatto per le barriere antirumore, abbiamo cercato di fare
in modo che fosse più vivibile l'ambiente vicino alle autostrade e
questo è stato fatto, adesso su questo tema noi siamo disponibili,
perché ci rendiamo conto che questo è un tema importante.
La collega ha detto giustamente qual è l'impatto sul turismo, ci
sentiamo dire: "non veniamo più lì perché l'autostrada costa
troppo", ecco, ora, al di là di inventarci non so che cosa, bisogna
oggettivamente tener conto che oggi la realtà è in questi termini.
Per quanto ci riguarda, vi è la disponibilità a seguire un percorso
se viene individuato, io credo che non ci siano problemi a mettere
insieme le forze, però oggi io francamente un percorso che possa
dire: "bene, ha la possibilità di arrivare ad un esito positivo" in
questo momento io non lo so indicare. Sono quelli di ipotizzare che
gli aumenti tariffari annuali non ci siano più o siano pari allo
zero virgola, questo lo abbiamo già fatto, lo stiamo facendo.
Sembra che ci sia un ragionamento in atto che porti ad un'ulteriore
riduzione, l'anno scorso era stata dell'1,5, mentre gli anni
precedenti era stata del 12,50, voglio ricordarlo, l'ultimo anno è
stata dell'1,50, legata all'inflazione e a tutti questi... Ora, si
può fare qualcosa? Possiamo intervenire? Sicuramente si possono
ribadire una serie di concetti, però, al di là di alcune chiavi di
lettura, che sono quelle che ho detto, diventa problematico, almeno
per il momento, avere delle aspettative per cui si possa dire: "sì,
lì possiamo arrivare perché la via è aperta", questo ad oggi
diventa difficile. Francamente, pur apprezzando e condividendo il
fatto che sicuramente questo è un tema difficile, questo però non
vuole dire che viene di fatto lasciato cadere, bisogna trovare
eventualmente con delle modificazioni anche di quelli che sono i
percorsi fino ad oggi adottati per riuscire ad avere le
agevolazioni che ho appena detto. Grazie.
Presidente
- Grazie Presidente. Qualche altro collega
intende prendere la parola per la replica? La parola al collega
Bertschy.
Bertschy (UVP)
- Anche questo dibattito dimostra - credo
- che è inutile continuare a portare l'argomento qui. Immagino che
l'atteggiamento anche del Presidente sia la conseguenza di anni di
discussioni e di battaglie su questi argomenti, perché sinceramente
va tutto bene che c'è un pezzo d'Italia che va per conto suo, però
c'è un Parlamento dove viviamo tutti insieme. Se il Senatore
Lanièce e il Deputato Marguerettaz si alzassero e dicessero una
volta: "ci sono 200 chilometri gratuiti, invece ci sono 60
chilometri in Valle d'Aosta che costano a peso d'oro", un po' di
scalpore lo farebbe. Se avessero il tempo, con tutto il lavoro che
hanno da fare, di occuparsi anche un attimo dell'autostrada, ci
farebbe piacere: ecco perché...
(interruzione del Presidente della Regione, fuori
microfono)
...no ma glielo dico, Presidente...guardi, io rispetto anche le
cose che ha detto, perché - ripeto - immagino che siano la
conseguenza anche delle denunce, della RAV, di tutto quello che
vuole, però un argomento così pesante per la nostra Regione noi non
accettiamo di viverlo in maniera rassegnata, quindi state
tranquilli occupatevi dei problemi che ci sono, noi andremo avanti
in maniera decisa, magari non faremo niente, ma non vogliamo dare
giustificazioni a nessuno.
È vero, il Fréjus ci toglierà del traffico e non stiamo neanche
a discutere se poi a livello ambientale sarà meglio, ma sarà un
elemento in più per andare a dire che non sono sostenibili oggi e
domani questi pedaggi, quelle formule, il buon Di Pietro, ma sa
quanti Ministri sono passati che hanno rifatto le cose e altri ne
rifaranno? Leggevo sempre su questi articoli: "euro 840.000.000:
l'ANAS investe in Sicilia nel prossimo periodo per mettere a posto
queste autostrade", sì, ma voglio dire i soldi vanno sempre nella
stessa direzione? È chiaro che tutti siamo convinti che non deve
essere così, ben venga aiutare il Sud, ma questo non vuole dire
uccidere una regione di 130 mila abitanti perché non c'è viabilità!
Noi, per mettere insieme quattro soldi per fare dei paramassi,
dobbiamo fare l'opera pia, ma bisogna essere...ci siamo, ci
rendiamo conto, però non si può giustificare l'ingiustificabile!
Sappiamo che c'è stata una presa di posizione nei CdA, finalmente
da qualche tempo si evita anche di votare a favore, perché c'è
stato un periodo che forse si sostenevano anche questi bei piani
tariffari. I piani tariffari sono fatti dagli investimenti che si
mettono in campo, il margine operativo lordo della SAV c'è, con 65
milioni di ricavi, 7 milioni di costo del personale, tutto il resto
fa parte dei finanziamenti. Io sono convinto, Presidente, che se va
lì, la fa vendere e ce n'è anche per la Valle d'Aosta. Se riesce a
gestire quella società, stia tranquillo che si tirano fuori delle
cose positive, invece noi lì tiriamo fuori qualche utile, dividiamo
qualche utile e poi si pagano i finanziamenti. Guardi, ce l'ho qua
la scheda dei debiti e tutto quanto. Non è quello...il piano è
tutto politico e noi non lo accettiamo, ma non lo accettiamo non
perché ce l'abbiamo con l'autostrada o con le società: non lo
accettiamo perché non abbiamo altre scelte. In Sicilia si arriva
con l'aereo, adesso forse Renzi risolverà l'ultimo problema che
c'è, per carità, ma qua con l'aereo non si arriva. In
treno...l'Assessore si nasconde...non ci arriviamo, in autostrada
bisogna fare il bancomat man mano che si viene su per pagare, ma si
potranno dire queste cose?
(interruzione di un Consigliere, fuori microfono)
...sì, però vanno dette nella maniera...si denuncia anche.
Ripeto: sono convinto che le cose siano state fatte, però proviamo
a farle in un'altra maniera. Qui non è mica più il problema di
prendersi uno sconto in più, uno sconto in meno, ma qua perché non
tutti i pendolari riescono ad usare questa roba qui? Parlate con la
gente anche voi, per salire se uno si sbaglia...uno che avesse
anche voglia di riempire la macchina per dividere le spese e esce a
Nus, non può più avere lo sconto, perché o hai la tratta fissa, o
lo sconto non te lo fanno. Sapete quanta gente deve prendere la
macchina perché i servizi pubblici non riescono a star dietro alla
regione Amérique, dove ci sono gli uffici da altre parti, cioè ci
sono una serie di difficoltà. Questi qui sono ancora lì a dirci:
"tratta fissa", "non tratta fissa", "quattro qua, quattro là", ma
per noi per i prossimi anni, finché la ferrovia non funzionerà e
l'aeroporto sarà così, c'è solo l'autostrada, non c'è altro!
Ho capito tutto quello che ha detto, ma allo stesso tempo non lo
voglio portare avanti come discorso, sennò continuiamo a
giustificare questa gente qua. È vero che la RAV ha un piano di
rientro molto alto, però voglio dire gli utili, se non ci fosse
quel finanziamento, ci sarebbero, perché anche lì all'interno del
margine operativo...
(nuova interruzione del Presidente della Regione, fuori
microfono)
...no, sto dicendo che è chiaro che c'è da pagare
l'investimento, ma nei 17 milioni di euro dei ricavi della RAV se
ci fosse solo la gestione, saremmo molto tranquilli perché ce n'è
anche lì finché se ne vuole, tant'è vero che fino ad un certo punto
si andava avanti, ma in ogni caso non è la RAV che può mantenere la
SAV, è la SAV che può mantenere la RAV e alla RAV abbiamo solo il 9
percento da acquistare. Se tutto questo è in perdita, ma ben venga,
lasciamoglielo a loro e noi andiamo a fare degli investimenti da
un'altra parte, cerchiamo un'altra direzione...
(nuova interruzione del Presidente della Regione, fuori
microfono)
...no, non sto facendo confusione, sto dicendo che, da una
parte, si fanno utili di 14 milioni di euro e, dall'altra, si fanno
debiti di 4 milioni di euro: gli ultimi piani tariffari SAV e RAV,
guardi, i bilanci ce li ho lì...quindi mal che vada sarebbero 10 in
più, ma - ripeto - nella SAV si fanno anche un sacco di lavori e
c'è anche la possibilità di fare qualcosa. Se si allungano le
concessioni per il pubblico e non per il privato, magari si
riescono anche a fare investimenti diversi, ma questa non è la
scelta giusta, la nostra non è la proposta giusta, fatecene una
voi! L'unica cosa è non subire per i prossimi 20 anni...
(nuova interruzione del Presidente della Regione, fuori
microfono)
...allora io voglio solo farmi capire, io ho capito che non c'è
una proposta, noi ne facciamo una, può non essere quella giusta
anche se, ripeto, non è che veniamo qua proprio sprovveduti.
Qualche commercialista e qualcuno lo conosciamo anche noi, se
abbiamo messo lì dei numeri, qualche ragionamento lo abbiamo fatto,
non mi piace essere superficiale nelle cose, quindi ci possiamo
anche vedere in commissione per documentare meglio queste cose, ma
nei prossimi 20 anni che cosa facciamo? Stiamo qua ad impietosire,
a farci fare l'elemosina dalle società o troviamo un'altra
soluzione? O qualcuno ci dà una mano? Perché io non vedo altre
soluzioni. Non vedo soldi che arrivano per sviluppare la ferrovia,
non vedo possibilità diverse e noi siamo tagliati fuori. Ci
rassegniamo?
Presidente
- Grazie collega. La parola alla collega
Morelli.
Morelli (ALPE)
- Merci Président.
Mi piacerebbe capire cosa intende il collega Marquis quando dice
di non demordere. Non demordere su che cosa? Su quale tipo di
azione? Tutti siamo d'accordo dal punto di vista teorico che non
dobbiamo demordere però poi concretamente su cosa non demordiamo?
Giustamente la situazione generale dei nostri trasporti è talmente
grave per cui a breve e a medio termine l'unico settore su cui
sembrerebbe sensato poter intervenire è quello delle autostrade,
perché con la ferrovia sicuramente i termini non sono brevi, e non
demordiamo. Per quanto riguarda l'aeroporto, insomma, mi sembra che
sia un capitolo alquanto delicato, quindi assolutamente o ci
rassegniamo, oppure cerchiamo di trovare soluzioni che vadano al di
là del semplice impegno di intenti condiviso. Io dico che non solo
dovremmo cercare di arrivare a ridurre le tariffe. Presidente, lei
ha detto che nel 2015 l'aumento è stato dell'1,50 percento, certo,
però gli anni precedenti era stato talmente alto che...siamo
arrivati al 18 percento, lo riconosce anche lei...
(interruzione del Presidente della Regione, fuori
microfono)
...sì, sappiamo che era del 12 e si è riusciti ad ottenere
l'1,5, ma negli anni precedenti era stato talmente alto che ci
sarebbe mancato pure un aumento del 12 percento nel 2015.
Riguardo alla questione delle tariffe della RAV, quella di far
pagare tutta la tratta doveva essere una misura temporanea fino a
che non si fosse completato tutto il percorso fino al Tunnel del
Monte Bianco. Se verrà completato questo percorso fino al Tunnel
del Monte Bianco non lo sappiamo, non lo possiamo prevedere, anzi
molto probabilmente non succederà, ma tornare a ragionare sulle
tariffe per far sì che gli utenti paghino in modo commisurato e
proporzionato al servizio di cui beneficiano mi sembrerebbe
soltanto una cosa giusta e credo che in questo senso dovremmo
veramente cercare di operare. Grazie.
Presidente
- Grazie collega. Altre richieste di
intervento? Per dichiarazione di voto, la parola al collega Laurent
Viérin.
Viérin L. (UVP)
- Merci Monsieur le Président.
Le thème des transports et de l'autoroute en particulier est un
thème qui depuis plus de 20 ans et même plus anime le débat à
l'intérieur de cette salle. Nous avons souvent entendu dans
d'autres époques historiques...nous avons grandi avec certains
thèmes qui prêchaient le "maîtres chez nous" et dans le "maîtres
chez nous" il y a beaucoup de choses, beaucoup d'idéaux. Je me
souviens les années où on allait à la sortie de l'autoroute avec la
Jeunesse à distribuer des tracts déjà sur cette histoire de
l'autoroute. On est là après 20 ans, même plus, à discuter encore
de comment on peut redevenir ou, mieux, devenir propriétaires de ce
que la Vallée d'Aoste a. Pendant des années nous avons étudié un
modèle, nous sommes propriétaires des remontées mécaniques, par
exemple. Pourquoi la Vallée d'Aoste a choisi de ne pas faire venir
les familles Agnelli, plutôt que d'autres grands groupes italiens
en Vallée d'Aoste; d'ailleurs, même dans certaines périodes où
certains groupes ont été ici il y a toujours eu la tentative de
redevenir propriétaires de ce qu'on avait perdu. Sur les
transports, au-delà des chemins de fer où il y a des discussions
aussi constitutionnelles, rien ne peut être fait et c'est quelque
chose de mortifiant.
È per questo che l'iniziativa che abbiamo avanzato e che si
inserisce in una serie di iniziative che negli anni...nessuno vuole
banalizzare ciò che è stato fatto nel passato, quello che ci
dispiace spesso poi è la rassegnazione di chi ha fatto battaglie
all'interno di quest'aula molto valide e che probabilmente vive la
rassegnazione in modo tale da rinunciare addirittura a continuare a
fare le battaglie. Noi invece non rinunciamo alle battaglie, siamo
cresciuti con certe idee, con certi ideali e noi queste battaglie
le porteremo fino in fondo. E se portiamo il dibattito qui per
sollecitare anche chi, appunto, si è un po' atrofizzato, è
semplicemente per far capire intanto alle istituzioni, ai colleghi
e alla comunità che anche qui l'autonomia è sempre più un concetto
sminuito e valorizzato fino ad un certo punto a parole, ma poi nei
fatti, perché le azioni...tutto quello che è stato detto
tecnicamente in quest'aula è giusto: le difficoltà, le società, i
passaggi, sto facendo un discorso politico. Oggi, affinché si
sgombri il campo da dubbi che ci sia effettivamente la volontà di
diventare proprietari o comunque di risolvere parzialmente,
totalmente il problema del costo dell'autostrada in Valle d'Aosta,
noi vorremmo capire se effettivamente c'è un minimo di volontà,
perché se già partiamo con l'idea che nulla si può fare, se già
nessuno si attiva in nessun modo e se neppure c'è la volontà di
andare in IV Commissione e di inviare una risoluzione ai Sindaci...
C'erano delle parti da modificare in discussione generale, ci si
parla, ci sono certe parti, tipo quella forte semi provocatoria di
ottenere la maggioranza necessaria delle azioni, quello è un punto
dove si può discutere, benissimo, ma troviamo una sintesi, ma se
già siamo divisi addirittura sul fatto di dire attraverso un
documento comune del Consiglio regionale - anche se ce ne sono
stati altri - che sia un po' più forte e che rivendichi ancora una
volta questo disagio che la comunità continua a manifestare al di
là delle nostre sensibilità, secondo noi, significa che stiamo
rinunciando ad un pezzo di rivendicazione della nostra autonomia,
perché anche questa, secondo noi, è autonomia. Siamo proprietari
del Tunnel del Gran San Bernardo, non c'è stato niente di acquisito
nel tempo, ci sono state battaglie, c'è stata un'evoluzione: gli
svizzeri, non gli svizzeri, il tema delle arterie di trasporto, tra
l'altro, che non si esaurisce mai, è chiaro che le altre arterie si
stanno muovendo e noi saremo inglobati in un certo ragionamento, ma
noi qui stiamo parlando anche di attrarre turisti, per esempio, in
Valle d'Aosta.
Al di là delle grandi vie di comunicazione, nessuno vuole fare
diventare la Valle d'Aosta un posto dove
on vient polluer
.
Altra cosa è sentirsi ogni giorno lamentele dai residenti che non
ce la fanno già più, che per fare la tratta di autostrada i prezzi
sono inabbordabili, i turisti escono addirittura a Quincinetto e
salgono in certe valli venendo da sotto, altri si lamentano perché
l'autostrada è cara, ci sono fiumi di parole in quest'aula su
questo tema. Allora, è mortificante a volte che la politica in
generale già si rassegni prima ancora di tentare nuovamente una via
per risolvere un problema. Ora, è stato già evocato, abbiamo dei
rappresentanti a Roma, ma altro Caminiti che chiede se ci siete o
se ci fate, ma gli altri dove sono giù? Bisognerebbe quasi
sollecitare qualcuno, magari che ha Parlamentari nazionali ad
interpellare addirittura i Parlamentari della Valle d'Aosta per
capire se ci sono o se ci fanno, cosa stanno facendo. È chiaro che
magari un problema non è risolvibile, ma l'azione di sollecitazione
soprattutto in Parlamento di un tema per denunciare qualcosa forse
fa prendere coscienza chi governa che effettivamente c'è una
situazione, ma se già noi qui diciamo: "vabbè, tanto non si può far
niente, c'è l'impegno a fare ma è tutto molto difficile", beh, non
abbiamo capito che proposta è la vostra, perché tutto quello che è
stato fatto in questi anni non ha prodotto nessun risultato,
perché, in base anche agli ultimi risultati, al di là del voto
diverso di chi ci rappresenta, è stato tutto o vanificato, o non è
andato in porto. Ora, la questione è veramente di capire se anche
su questo tema c'è una visione diversa di prospettiva e si
inserisce nel tema della pianificazione dei trasporti. Esiste una
visione, esiste un'idea, una negoziazione, esiste una volontà
almeno di dire: "benissimo, facciamo fronte comune su questo tema".
Vabbè, si vede che ne riparleremo fra un anno in Consiglio, è
chiaro che esistono tutta una serie di altre iniziative da mettere
in campo, però se già non si parte dal Consiglio Valle, questo non
è qualcosa che, secondo noi, va nella direzione giusta. Noi
auspichiamo che almeno siamo tutti consapevoli che questo sia un
dossier da portare avanti e l'idea di voler in qualche modo
riportare all'attenzione di quest'aula quest'argomento andava anche
nell'ottica di misurare un po' le diverse sensibilità, ma niente va
avanti. Che cos'è che chiedevamo e che chiediamo? Uno sforzo anche
per approfondire effettivamente questo tema, perché c'è anche tanta
superficialità e tanti rivoli in un'evoluzione...poi chi ha
amministrato le società o certe società lo sa, sicuramente noi non
diciamo che è qualcosa di facile, però effettivamente se ci si
confronta e se si fa una strategia comune, esiste una
possibilità.
I contenuti poi - lo ha ribadito bene il collega Bertschy - sono
una proposta. Avete altri contenuti da proporre? Lo potevate anche
fare su questo documento, dire: "benissimo, creiamo...". Le idee
sono quelle che fanno la differenza, le persone e le idee. Allora,
visto che le persone teoricamente voi ce le avete, nel senso che
siete voi stessi che amministrate, almeno quando arriva qualche
idea, magari non è giusta, magari è migliorabile...o magari
mettetela voi un'idea ogni tanto, ma una! I problemi della Valle
d'Aosta sono dieci principali, prioritari, bene, ma che idea avete
per risolverli? Poi vendetevela voi, fate il comunicato stampa, qui
è il contrario della demagogia: è cercare di proporre soluzioni
dopo due anni in cui si è sollecitato attraverso interpellanze,
proposte, audizioni, cioè non è da questa mattina o da ieri! In
questa legislatura - per non dire in tutte le altre legislature -
sono due anni e più che vengono presentate iniziative. Allora,
questa è un'evoluzione rispetto alla sollecitazione, al chiedere:
"cosa state facendo? cosa pensate di fare?, al dire: chiamiamo gli
amministratori, chiediamo loro perché addirittura votavano a favore
degli aumenti. Questa è un'evoluzione, perché non facciamo qualcosa
di più, facciamo fronte? Non c'è la volontà, anche perché anche su
altri temi dove c'è stato poi fronte comune non è bastata poi
neanche la risoluzione, lo abbiamo visto sulla questione della
fiscalità: sì, una bella risoluzione e poi magari ne parleremo.
Dov'è il
suivi
? Sulla finanziaria qualcuno ha fatto qualcosa
a Roma?
(interruzione di un Consigliere, fuori microfono)
...poi ne parleremo. Bisogna che ci sia un raccordo, non stiamo
parlando solo di qui. Quando si chiude il cerchio qui, se si ha la
volontà di chiudere il cerchio, poi bisogna trasferire fuori a chi
dovrebbe fare qualcosa, altrimenti veramente nella riforma del
Senato chiediamo che tolgano il Deputato e il Senatore della Valle
d'Aosta per quel che servono, altro che quelli della APF, collega
Ferrero! Cosa ne mandiamo ancora giù due a fare? Ma è stato
sollevato una volta a Roma questo tema in questa legislatura
romana? Dopo tutte le iniziative che sono state fatte in questo
Consiglio? Voi avete più rapporti di noi con queste persone, ma
chiedete loro ogni tanto, quando fate le riunioni: "cosa state
facendo?". Se volete, poi noi tutti insieme vediamo anche i temi,
perché in commissione magari è più formale, nelle riunioni più
informali riuscite anche a fare avere questi temi, ma qui tutto
viene "cucinato" e tutti ci stiamo cercando di dare da fare per
difendere certe prerogative. Abbiamo l'impressione che manchi un
po' la cinghia di trasmissione fuori, questo è un altro spunto, una
sfaccettatura. Questo per dire che ancora una volta...anche se
forse effettivamente diventa un po' così faticoso parlare non
diciamo ai sordi, perché non è così, ma a chi non vuole intendere.
Veramente non abbiamo l'abitudine di fare le iniziative tanto per
farle e neanche di fare populismo, cerchiamo di interpretare i
sentimenti della gente e, come tutti voi, sappiamo benissimo che
questo è un sentire comune e vorremmo da amministratori che la
politica e l'Amministrazione dessero delle risposte e non dei "ma"
e "boh", "adesso vediamo", "adesso facciamo" e poi nulla si fa, e
non è solo su questo tema. Tutto è fermo sui grandi temi,
principalmente sui trasporti, stiamo parlando di questo.
La comunità, come noi stessi, quindi si chiede: ma se di tre
cose che sono state evocate e che dovrebbero garantire la mobilità
dall'esterno e interna in Valle d'Aosta...sui tre
volet
abbiamo delle grandi difficoltà e non vediamo una prospettiva, è
chiaro che poi diventa difficile anche capire gli investimenti.
Questa è una proposta di acquisto, ma ci potrebbero essere anche
altre proposte diverse, ma di proposte noi non ne vediamo. È con
rammarico quindi perché noi pensavamo di avere sollecitato un tema
modificabile e migliorabile, che poteva essere, tra l'altro,
interpretato da chi l'aveva solleticato e sollecitato prima di noi
con battaglie energetiche, piuttosto di trasporti e in quest'aula,
probabilmente argomentando, incarnando in epoche diverse le stesse
motivazioni che noi stessi oggi riportiamo. Ancora una volta non si
riesce a trovare almeno delle soluzioni ipotizzabili o delle
strategie comuni ipotizzabili partendo da una base di lavoro che è
stata elaborata, tra l'altro, dal collega Bertschy, com'è stato
ricordato, con degli studi, con un lavoro molto certosino, molto
preciso proprio per non arrivare qui e - forse com'è stato fatto in
passato - semplicemente buttare
la
boutade
senza
avere delle proposte concrete. Questa è la proposta che noi vi
avanziamo, state pur tranquilli che, come abbiamo fatto per la
fiscalità, non aspetteremo voi e ci muoveremo da soli per fare le
nostre proposte.
Presidente
- Grazie collega. La parola al collega
Gerandin.
Gerandin (UVP)
- Merci Président.
Mi pare veramente poco credibile che non ci si possa trovare su
un tema così importante, perché sono convinto che le sensibilità
sono comuni, su questo non c'è ombra di dubbio, perché la realtà
che stanno vivendo i cittadini valdostani e il turismo di
conseguenza per quello che riguarda il costo dell'autostrada è
ormai palese, è sotto gli occhi di tutti, per cui certamente c'è
questa sensibilità condivisa. Io non ho alcun dubbio, per cui il
mio voleva essere un appello proprio nel senso di quello che ha
fatto prima il collega Viérin, di dire: "beh, se c'è qualcosa da
modificare, modifichiamo". Se il punto 3 è un obiettivo troppo
ambizioso, beh, gli obiettivi ambiziosi la Valle d'Aosta se ne era
messi anche nel passato e me ne viene in mente uno a caso: il
discorso dell'acquisizione delle centrali dell'ENEL, mica tutti
erano d'accordo quando si è parlato di acquisire tali centrali,
certo, era un altro momento economicamente parlando, però adesso,
per fortuna, che è stato fatto.
Detto questo, voglio proprio dire che non può dividerci un tema
come questo e noi assolutamente siamo disponibili a valorizzare il
passato, quello che ha detto prima il Presidente e anche il collega
Marquis va in questo senso, nessuno vuole non valorizzare il
passato, ma non vogliamo neanche banalizzare o, meglio, non
abdicare a quello che è il futuro. Noi queste concessioni sappiamo
che avranno una scadenza nel 2032, ci aspettano 15 anni di
prospettiva, subiamo ancora per 15 anni? Abbiamo ancora per 15 anni
questa rassegnazione? Non so, poi si parla di un rinnovo di altri
due anni, per cui probabilmente il 2043. Siamo veramente di fronte
ad uno scenario che può essere la fine del sistema valdostano. Io
non voglio ripercorrere quella che è la
Via Crucis
del
trasporto in Valle d'Aosta, perché qua non si può parlare d'altro
che non di
Via Crucis
, però io veramente credo che non ci
possa essere questo tono di rassegnazione che abbiamo udito nei due
interventi di chi ha parlato per la maggioranza. Certo, non è
facile, fosse un problema facile, probabilmente, Presidente,
l'avrebbe risolto personalmente, su questo non c'è ombra di
dubbio.
A fronte di una situazione che non è facile probabilmente
bisogna mettere in campo azioni che sono fuori dagli schemi
tradizionali. Dico questo perché? Perché quando si è parlato -
faccio un esempio - e si è chiuso quello che era il pregresso della
ferrovia, probabilmente a quel tavolo bisognava aggiungere anche
quella che era la situazione e il futuro delle autostrade
valdostane, perché la ferrovia non è indipendente dal sistema delle
autostrade valdostane, ma fa parte del sistema del trasporto
valdostano. Si è chiusa una parte, con un passaggio particolare
all'interno di un accordo sulla finanziaria si è chiuso il
pregresso per le ferrovie, ma non si è aperta nessuna prospettiva
futura per le autostrade. Quel che diceva prima il collega Viérin è
assolutamente quello che pensiamo, noi sul futuro delle
autostrade...lei giustamente dice, Presidente, che lo Stato non
vuole investire, che non riusciamo avere risorse, deve fare parte
del pacchetto di quello che è il discorso dei trasferimenti, quello
che dopo due anni e mezzo siamo riusciti a condividere. Se siamo
riusciti a condividere dopo due anni e mezzo una proposta così
forte da presentare al Parlamento tramite gli emendamenti che avete
presentato al Senato, bene, noi crediamo che ci siano gli spazi per
fare capire al Parlamento
in primis
, al Governo e, se non
basta, dobbiamo andare fino al Parlamento europeo, e ci andremo, a
dire che le nostre autostrade sono al limite dello strozzinaggio.
Noi abbiamo delle tariffe con delle percentuali di usura, lo
vogliamo dire questo? Nessuno ha chiesto di viaggiare gratis.
Attenzione, il sistema siciliano lo conosciamo e su questo non c'è
ombra di dubbio, ma tra viaggiare gratis e avere un sistema
vessatorio, beh, ce ne passa, noi crediamo che ce ne passa. Allora,
quello che le chiediamo, veramente, è se c'è da modificare,
modifichiamo qualcosa, ma non può essere questo a dividerci se
vogliamo fare un'azione comune, un'azione forte, perché per portare
a casa qualche risultato - non entro nel merito dei conti che
giustamente il collega Bertschy prima ha molto ben rappresentato -,
non possiamo avere questo clima di rassegnazione, perché è chiaro
che a qualunque tavolo ci siederemo con questo spirito saremo
perdenti.
Presidente
- Grazie. La parola al collega Fabbri.
Fabbri (UVP)
- Sì, grazie.
Anch'io volevo invitare i colleghi a ripensare a questa nostra
proposta, anche perché siamo giunti ad un bivio, noi dobbiamo
rilanciare lo sviluppo economico della nostra regione e tutti gli
economisti insegnano che senza infrastrutture funzionanti e
funzionali lo sviluppo economico sarà difficile ottenerlo. Ho
sentito più di uno dire che la nostra proposta al punto 3 è una
proposta provocatoria, io direi che più che provocatoria è una
risposta stimolante a quello che dicevo prima, cioè a cercare
attraverso le infrastrutture il rilancio della nostra economia.
Giustamente è stato detto più di una volta sia da numerosi dei
nostri Assessori che solo attraverso il rilancio dell'economia
rinascerà la nostra Valle d'Aosta, ebbene, tenete presente che solo
attraverso la rete infrastrutturale potremo rilanciare questa
nostra economia soprattutto a livello turistico, com'è stato
detto.
Per quanto riguarda la proposta stimolante del possibile
acquisto delle nostre autostrade, mi riferisco a quello che ha già
detto il collega Gerandin, è vero, erano altri tempi, però è stata
fatta un'azione che allora poteva essere vista temeraria dal punto
di vista finanziario, eppure ha prodotto i frutti che ha prodotto.
Ora, io direi che nessuno di noi è un sognatore, nessuno di noi
agisce con avventatezza, però, quando saremo nel nuovo tipo di
contabilità e potremo di nuovo indebitarci - naturalmente facendo i
conti, facendoceli fare da chi è esperto in queste cose -, potremo
di nuovo pensare di indebitarci per ottenere questo scopo. Ripeto:
i sogni a volte si possono realizzare.
Presidente
- Grazie collega. La parola al collega
Grosjean.
Grosjean (UVP)
- Grazie Presidente.
Ieri mattina abbiamo aperto il Consiglio con una grossa
discussione sui costi della politica: 10 percento, non 10 percento,
50 percento. Io credo che i costi della politica sono questi
silenzi, questa non voglia di affrontare degli argomenti, se la
gente fuori ci attacca per i costi della politica, è per questi
motivi, perché rimaniamo qui senza prendere delle decisioni. Non
sarà facile, non sarà semplice, sarà complicato, ma se rimaniamo
qui a dire: "non sarà facile, non sarà semplice", "non possiamo
fare niente", cosa ci stiamo a fare? Io credo che la vita sia una
contrattazione unica. Cambiano i tempi, tutto è cambiato come
diceva l'Assessore alle finanze e quindi, se tutto è cambiato,
tutto va riprogrammato, tutto va ricontrattato, non possiamo far
finta che vada ancora come 20-30 anni fa quando la situazione
economica era un'altra. Veramente quindi sono basito, sono
sconvolto da questo modo di non voler affrontare nessun argomento.
Adesso stiamo discutendo di questo, ma è sempre la stessa solfa!
Anche le risoluzioni che sono state approvate sono tutte dormienti,
non si vede niente di reattivo, non si vede qualcosa che si muove,
che si cerca veramente di dare una scossa a questa Valle, perché
solo con una scossa riusciamo a partire, ma se rimaniamo lì
tranquilli e continuiamo a sentirci criticare per i costi della
politica, Signori, mi sa che veramente hanno ragione a prenderci a
calci quando usciamo di qui.
Presidente
- Grazie collega. Altri? La parola al collega
Chatrian.
Chatrian (ALPE)
- Sì, grazie Presidente.
Presidente, ho ascoltato con molta attenzione gli interventi
soprattutto dei colleghi di opposizione e...come dire? quando la
sfida inizia ad essere pesante, difficile, non so se le nuove
generazioni o le generazioni che magari hanno ancora qualcosa da
mettere in campo, da spendere sono più incoscienti, ma ascoltando
attentamente mi sono fatto questa riflessione. Facevo il quarto
anno di università e la Regione autonoma Valle d'Aosta acquistò
tramite l'ENEL e mise in piedi la Compagnia valdostana delle acque.
Parliamo del 1999, ci fu un ampio dibattito in quest'aula, qualcuno
era contrario, qualcuno non era così convinto, qualcuno era molto
convinto e all'interno stesso del partito di maggioranza relativa
all'epoca qualcuno era contrario. Mi sembra che dopo 16 anni
possiamo dirci che forse quell'operazione è stata fatta molto bene
politicamente: dico questo perché vorrei scindere, nel momento in
cui si mettono in campo le decisioni grandi, forti, importanti,
quella che è la questione di natura politica dalla gestione. Anche
se ho ascoltato molto bene il collega Bertschy, che è entrato nel
merito nella gestione delle autostrade, vorrei però suddividere la
questione di natura gestionale dalla questione di natura invece più
politica, poi di come, in che maniera sapremo gestire il discorso
trasporti (in questo caso le autostrade) è ancora tutta un'altra
cosa.
La questione quindi, dal nostro punto di vista, indubbiamente è
più politica e il termine "non demordere" detto dal collega
Marquis...
(interruzione del Consigliere Marquis, fuori
microfono)
...però, collega Marquis, non solo a parole! Due settimane fa il
Consiglio regionale ha modificato una nostra iniziativa UVP e ALPE
sui rapporti con lo Stato e tutti insieme, tutto il Consiglio ha
deciso di scrivere nero su bianco le criticità che sono avvenute
negli ultimi cinque anni nei rapporti con lo Stato, andando a
riscrivere quelle che sono le cose da mettere in campo da subito
nei confronti dello Stato, quindi il discorso del pareggio di
bilancio, il discorso del finanziamento, della compensazione del
mancato introito, il discorso del criterio SIOPE con il criterio
PIL e poi l'invito ai Parlamentari, ma neanche questo riusciamo a
trovare dal punto di vista politico su una criticità così
importante come quella delle autostrade? Non vogliamo neanche
entrare nel merito del bilancio e nel merito della gestione, ma la
criticità è totale dal punto di vista politico, comunque delle
soluzioni dovremo pure trovarle. Dobbiamo urlare? Dobbiamo alzare i
toni? Dobbiamo mettere in campo delle barricate? Dobbiamo mettere
in campo i 74 Comuni con i Consigli comunali? Qualcosa faremo, ma
non possiamo fermarci a "non dobbiamo demordere, ma ad oggi non
abbiamo nessun tipo di idea di come poter affrontare la questione",
cioè non è rinunciataria, di retroguardia, di più dal punto di
vista politico. Nel 1999 quando questo Consiglio decise di
acquistare tramite Finaosta le centrali idroelettriche sapendo
perfettamente che avremmo avuto delle scadenze dal punto di vista
di concessione nel 2024, 2027 e 2030, ma è stata una sfida, una
battaglia, una volontà di natura politica messa in campo. Ripeto:
persone importanti del partito, del movimento maggioritario
relativo erano contrarie. Allora, in un momento così comunque
difficile non possiamo essere rinunciatari così su un tema così
delicato. Noi non abbiamo la bacchetta magica, sicuramente, ma
quanto meno la questione politica che sia affrontata, che si
trovino comunque delle soluzioni, delle idee da mettere in campo
comunque nei confronti del Ministero, dello Stato, dell'ANAS, delle
concessionarie tutte. È normale che gli elementi diversi devono
trovare comunque una sintesi, ma la questione innanzitutto è
politica. Consiglieri di maggioranza, siete interessati a trovare
delle soluzioni? Capite che oltretutto per il singolo pendolare non
è più possibile utilizzare quasi la statale perché da Châtillon ad
Aosta ormai ci mettiamo più di 40 minuti, che l'autostrada è vuota
e che continuiamo a perdere comunque dei treni, continuiamo a
perdere comunque degli spazi e nello stesso tempo alla fine
perdiamo anche dell'
appeal
dal punto di visto turistico? La
risposta è: "eh, ma scusate...", abbiamo ascoltato un ex Presidente
- e termino Presidente - che per cinque anni ha fatto il Presidente
di SAV, che ci ha fatto il suo compitino dicendo: "no, ragazzi,
scusate, ma la questione è questa dal punto di vista tecnico ed
economico", ma noi abbiamo un altro ruolo, mica siamo dei nominati.
Il collega Marquis era un nominato dalla politica, noi oggi abbiamo
un altro ruolo che è quello degli eletti.
Come gruppo ALPE, ci spiace veramente che non ci sia stata una
proposta, una volontà di sedersi un momento come Conferenza di
Capigruppo e trovare quanto meno una sintesi dal punto di vista
politico per rilanciare questo dossier, che, dal nostro punto di
vista, è deficitario. Grazie Presidente.
Si dà atto che dalle ore 17,07 presiede il Vicepresidente
Rosset.
Rosset (Presidente)
- Ci sono altri interventi? Chiede la
parola il Presidente della Regione, ne ha la facoltà.
Rollandin (UV)
- Je crois que ce qu'on a dit à l'occasion
de cette motion ne peut pas être interprété comme une renonce,
seulement et simplement on a dit les limites que ces propositions
ont, surtout le troisième point. Justement, vu que la conclusion
était le troisième point, si c'était, comme il a été dit, une
provocation, à part le premier point là où on disait de présenter
il 18 e 19 novembre
une proposition, je crois qu'on ne peut
pas aller quand même à modifier... Alors, je crois que, d'une part,
on ne peut pas accepter qu'il y ait la considération que le fait
d'avoir essayé de faire comprendre que les propositions ne
pouvaient pas être celles évoquées ici signifie qu'on est
contraires à trouver des solutions. Je crois que si on a des
solutions, on puisse les dire; si on a des idées, bien sûr, on peut
les mettre à la discussion, comme on a toujours fait, et, lorsqu'on
évoque ce qu'on a fait il y a une semaine-dix jours sur d'autres
questions on n'a pas des difficultés à le faire aussi aujourd'hui.
On n'est pas contraires à aller dans la commission compétente et en
discuter. Ce qu'on a essayé de dire est que le système qui a été
évoqué pour résoudre le problème n'est pas concevable, il n'est pas
possible le parcourir. Après on peut imaginer de solliciter
l'intervention des Parlementaires, tout ce qu'on peut faire...on
peut en discuter, très bien, on est disponibles.
Ce qu'on ne peut pas accepter et dire qu'on peut voter...c'est
que la solution c'est acheter les actions des deux sociétés. Voilà
la différence, c'est bien au contraire de renoncer à faire des
batailles, tout au contraire. C'est justement pour dire que cette
solution n'est pas aujourd'hui la bonne solution. Je crois que ce
n'est pas seulement nous qui nous allons la dire, c'est la réalité
qui nous le dit. Nous allons essayer de trouver d'autres solutions,
on est disponibles. Allons voir en commission de présenter quelque
chose qui puisse être par la suite voté aussi dans cette Assemblée,
on est disponibles. Nous sommes disponibles si on veut aller en
commission, si on veut faire un groupe de travail, ce qu'on veut,
on est disponibles. Alors je crois qu'on n'a pas l'intention de
renoncer, mais on est suffisamment à même de dire que les solutions
ne passent pas à travers l'achat des actions. Autre chose c'était
l'achat que quelqu'un a rappelé de l'ex ENEL, autre chose ce sont
des achats qui même aujourd'hui on a fait pour des
campi
eolici
, et cetera, et je crois qu'on l'a fait à juste titre en
sachant où on y est, mais on ne peut pas dire que c'est la même
chose d'acheter les actions de la RAV qu'on sait déjà chaque année
perdent 5.000.000
in meno
2012, 4.600.000 2013, 4.700.000
2014. Alors, ce n'est pas seulement de faire un mélange de dire ce
qui perd...l'autre société on va mettre l'argent pour dépasser la
difficulté, ce n'est pas ainsi! Alors, on répète qu'on est
disponibles à trouver la méthode pour travailler ensemble qui ne
peut pas être la solution qui a été ici énoncée. Alors, évidemment
maintenant on ne peut plus modifier, mais ce n'est pas même la
solution présentée au point 1, elle n'a pas de sens, c'était
aujourd'hui de présenter une résolution. S'il y avait une solution,
on la discutait déjà aujourd'hui, mais la discussion n'est pas si
facile, il faut imaginer d'y travailler et d'essayer de trouver
d'autres solutions. Voilà la raison pour laquelle on peut
réaffirmer qu'on est convaincus qu'il faut être à même de trouver
des arguments suffisamment importants pour mettre le Ministère dans
la situation de comprendre que notre réalité a l'exigence de
trouver des solutions particulières. Je crois que c'est dans ce
sens qu'on peut imaginer de travailler et on est disponibles, on le
répète. Sur la motion telle qu'elle est on s'abstient, mais pour
les faits que je viens de dire, non pas pour le fait qu'on renonce,
je le répète encore une fois. Merci.
Président
- Merci Président. Ha chiesto la parola il
Consigliere Bertschy, ne ha facoltà.
Bertschy (UVP)
- Merci.
Intanto, Presidente, lei si ricorda bene che la mozione è
rinviata. Se cerchiamo la forma, questa mattina abbiamo perso
mezz'ora per provare a vedere se riuscivamo a trovare una
risoluzione condivisa su un tema molto più complicato. Se qui la
difficoltà era eliminare il comma 1 e cambiargli la data, è
veramente poca cosa. Vorrei poi chiarire bene anche il punto 3, io
l'ho definito provocazione, ma inteso per la maggioranza, per noi è
una scelta, perché nel 2009 la RAV ha fatto 4 milioni di utili, nel
2010 10 milioni di utili, poi sono cominciati...non gli utili,
perché sono andati in finanza gli investimenti. Io leggo quelli di
SAV: 9 milioni di utile nel 2006, 13 milioni di utile nel 2007,
quasi 7 milioni di utile nel 2008, 7 milioni nel 2009, 9 milioni
nel 2010, 14,8 nel 2011, 14,3 nel 2012, 14,8 nel 2013, 14,4 nel
2014, quasi 100 milioni. Allora, come detto prima, da una parte si
perde, dall'altra si guadagna, ma sappiamo che può essere una
politica pericolosa, perché c'è il flusso di traffico che andrà a
diminuire. È un'azione politica che va accompagnata a
qualcos'altro. Prendiamo gli utili della SAV e cerchiamo di fare
qualcos'altro se vogliamo, ma diteci cosa volete fare. Non
nascondetevi dietro a qualche cosa che invece è di nuovo tornare in
commissione, fare altro. Noi adesso ci fermiamo, le nostre proposte
le abbiamo fatte, vogliamo sentire le vostre. Respingete questa
mozione, tanto, rispetto a questo tema, mi pare che sia molto
distante l'atteggiamento politico, non la soluzione, nessuno ha la
verità in tasca, non ne abbiamo messa una, ma di altre non ne
vediamo.
Quello che vuol fare passare però è che è tutto un debito, ma
non è così e nei 65 milioni di ricavi della SAV ci sta il margine
per fare anche altro, perché, oltre con i commercialisti, abbiamo
provato anche a leggere anche con degli imprenditori questi
bilanci, perché voglio scendere su un piano pratico, non sempre su
un piano teorico e i bilanci li leggono tutti. Quelli che fanno i
commercialisti riescono a renderli più credibili rispetto a...e
quelli che fanno gli imprenditori vedono il margine di guadagno.
Sono convinto che anche altri imprenditori in sala rispetto a
questo bilancio vedrebbero risultati importanti, però è una mozione
che sembrava solo da accompagnare con delle modifiche e tutto
quello che si voleva, ma da accompagnare alla comunità, cioè quello
che doveva arrivare è un messaggio alla comunità, non portare nei
Consigli comunali una proposta della minoranza! Voglio vedere se i
Sindaci potranno dire che non va bene una proposta dove si denuncia
che in Valle d'Aosta le autostrade vanno quanto meno rimesse in una
condizione normale. Io sì che ho provocato con la Sicilia, ma
guardate che l'autostrada del Brennero costa tre volte meno della
nostra e questo è lì! Ma vi portiamo un dossier così di numeri se
volete far vedere che questa cosa qua non funziona! La provocazione
stava proprio da una parte all'altra dell'Italia in quale maniera
siamo messi, con una popolazione che...ieri il TG3 mi pare che
abbia fatto un bel servizio sulla Bassa Valle: negozi che chiudono,
facciamo altri esempi...
Noi non abbiamo mai intenzione di portare rassegnazione e
neanche di portare...ma la speranza la diamo anche se vediamo una
via d'uscita da qualche parte, ma dov'è la via d'uscita? Io voglio
sapere se al Parlamento c'è una proposta per chiedere dei soldi
sulla ferrovia, per chiedere a Renzi di mettere nel piano
strategico la nostra ferrovia, io voglio sapere questo o è di nuovo
come per il passante di Torino, dove questi qui ci hanno
dimenticato, ci hanno chiuso tutto e abbiamo dovuto fare tutto
questo casino? È questo che vi stiamo dicendo. Politicamente qual è
la reazione alle difficoltà? È quello che non riusciamo ad
intravedere. Allora, forse è meglio che facciamo due strade
diverse. La maggioranza faccia la sua proposta, vedremo quale sarà
la proposta vincente, la nostra abbiamo capito che non è una buona
proposta perché si rischia di andare a fare un debito e che
lasciamo invece che gli utili se li facciano quelli che oggi sono
lì. Io vi leggo ancora un passaggio di un bell'articolo che poi vi
farò vedere, ad un certo punto si dice: "
l'attuale sistema
tariffario per le autostrade non ha alcun senso economico, è tutto
mirato alle logiche finanziarie per le singole opere e mai alla
minimalizzazione dei costi per la collettività, cioè ad allocare i
traffici sulla rete a pedaggio e non nel modo più
efficiente
".
Presidente
- Altri interventi? Mettiamo in votazione la
mozione. La votazione è aperta. Avete tutti votato? La votazione è
chiusa.
Esito della votazione:
Presenti: 35
Votanti: 14
Favorevoli: 14
Astenuti: 21 (Baccega, Bianchi, Borello, Donzel, Farcoz,
Follien, Fontana, Fosson, Guichardaz, Isabellon, La Torre, Lanièce,
Marguerettaz, Marquis, Péaquin, Perron, Restano, Rini, Rollandin,
Testolin, Viérin Marco)
La mozione è respinta.
Presidente -
Passiamo al punto 33.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK