Consiglio Regionale della Valle d'Aosta - Oggetto del Consiglio n. 110 del 15 marzo 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 110 del 15 marzo 1973 - Resoconto
OGGETTO N. 110/73 - Disegno di legge regionale riguardante la
costituzione di fondi di rotazione regionali per la promozione di
iniziative economiche nel territorio della Valle d'Aosta.
Montesano (P.S.D.I.)
- Si continua l'esame dell'oggetto
n. 16 e precisamente in merito all'art. 3 per il quale è stata
fatta una discussione parziale.
L'art. 3 è stato presentato nell'emendamento aggiuntivo del
Consigliere Manganoni. Chi chiede la parola?
Allora, siccome deve essere messo ai voti prima l'emendamento
presentato dal Consigliere Manganoni, desidero, appunto conoscere
dalla Giunta il parere.
La parola al Presidente della Giunta.
Dujany (D.P.)
- La Giunta è contraria alla proposta di
emendamento presentata dal Consigliere Manganoni, in quanto ritiene
che non far parte di provvedimenti di cui sono all'oggetto
dell'ordine del giorno ma dovrebbe far parte di interventi appositi
in rapporto alle decisioni da parte del Consiglio Regionale, circa
i contributi da concedere ai Comuni, per l'esecuzione di varie
opere di interesse pubblico.
Montesano (P.S.D.I.)
- Chi chiede la parola? Consigliere
Manganoni, lei mantiene l'emendamento? Allora, l'articolo 3 porta
dei punti: A - B - C - D - al quale si aggiunge l'emendamento
Manganoni con un punto E.
"I Comuni per la realizzazione - cioè, richiamiamo da capo il
capoverso - possono ottenere le provvidenze di cui all'art. 2, i
seguenti soggetti. I Comuni per la valorizzazione di opera a
carattere pubblico, per cui non è più contemplato l'intervento
finanziario totale, oppure intervento solamente parziale."
Chi è favorevole? Ma io leggo quello che ha scritto lei, dunque,
"I Comuni per la realizzazione di opere a carattere pubblico per
cui non è contemplato l'intervento finanziario totale", oppure
"totale o parziale" mettiamo? Non corre, non corre.
La parola all'Assessore Chantel.
Chantel
(P.S.I.)
- ...faccio presente al Consiglio
che questa modifica poi, tra il resto è un salto nel buio, dal lato
amministrativo, e siccome il fondo di rotazione è quello che è, non
è di 100 miliardi, ma solo di 3 miliardi e 400 milioni, perciò,
come Assessore alle Finanze, sono nettamente contrario di mettere
maggiori oneri, vero, specialmente quando di questi oneri non se ne
ha la più lontana idea di dove si vada a finire.
Noi, qui, abbiamo delimitato le prestazioni, abbiamo messo delle
percentuali e in queste condizioni qui, le richieste dei Comuni, in
questo senso, non si sa dove vanno a finire e naturalmente, ci
troveremmo in queste condizioni, non ci sarebbe più nessun Comune
che vorrebbe costruire un acquedotto, fognature e via di seguito
col 70% dell'affitto (?) della Regione e allora, tanto vale che
votiamo che la Regione provvede in proprio a far tutto quello che
serve.
Ma è un capitolo aperto o una legge a parte?
Montesano (P.S.D.I.) -
Altri interventi?
Allora chi è favorevole all'emendamento Manganoni, alzi la
mano.
Allora, 8, 9, 8. Va bene, contrari - astenuti.
Il Consiglio respinge.
Allora va votato l'art. 2 nella sua interezza, così come...Art.
3 scusate.
Chi è favorevole all'art. 3, alzi la mano. Contrari,
astenuti.
Il Consiglio approva.
Art. 4 - se non vi sono osservazioni, io dò l'art. 4 come
approvato.
Il Consiglio approva.
Art. 5 - Il Consiglio approva.
Art. 6 - Il Consiglio approva.
Art. 7 - Il Consiglio approva.
Allora ritorno indietro.
Art. 7.
Pedrini (P.L.I.)
- Io sono arrivato adesso e chiedo
scusa, parliamo dell'oggetto n. 16, no, io volevo avere delle
delucidazioni, perché non concordo sull'art. 7, paragrafo 4,
"costruzione ed arredamento di nuovi esercizi alberghieri,
limitatamente alle zone che saranno definite dalla Giunta
Regionale, sentite al Comitato tecnico consultivo per la
programmazione regionale". Io vorrei solamente spiegasse un
momentino questo, perché insomma ho già detto stamattina il mio
pensiero.
Dujany (D.P.)
- L'art. 7 va emendato come segue e
indirettamente rispondo al Consigliere Pedrini.
Punto quattro: "costruzione ed arredamento di nuovi esercizi
alberghieri". Punto e basta.
"Costruzione ed arredamento di nuovi esercizi alberghieri."
Punto e si cancella tutto.
L'ultima linea, l'ultimo comma, va modificato come segue: "gli
standard qualitativi minimi agli interventi di cui al presente
articolo saranno stabiliti dal Consiglio Regionale."
Montesano (P.S.D.I.)
- "Annualmente dal Consiglio
Regionale".
Dujany (D.P.)
- Niente annualmente, "saranno stabiliti
dal Consiglio Regionale."
Montesano (P.S.D.I.)
- Allora, chi è favorevole all'art.
7?
Pedrini (P.L.I.)
- Mi sia concesso almeno, quanto è
giusto, diamo a Cesare quel che è di Cesare, mai il proverbio fu
più azzeccato.
Io ringrazio perché effettivamente la Giunta ha sentito la
sensibilità di questo problema e sono qua, pronto, come la Giunta
ha seguito il problema, a ringraziare per averlo recepito.
Montesano (P.S.D.I.)
- Allora, chi è favorevole all'art.
7 alzi la mano. Contrari - Astenuti.
Il Consiglio approva.
Art. 8.
Bancod (U.V.)
- Visto che per l'artigianato non c'è
niente, non si potrebbe aggiungere: "Provvidenze per l'industria e
l'artigianato"
,
o altrimenti se non si può, io prego la
Giunta, nel prossimo Consiglio ci sarà una mozione di aumento dei
mutui per l'artigianato, di prendere in considerazione quella
mozione se non si può prevedere adesso.
Tonino (P.C.I.) -
Ecco io non propongo un emendamento ma
volevo solo fare osservare sulle richieste che erano già state
fatte stamattina ed è stata fatta di nuovo adesso da Bancod, sulla
necessità che l'artigianato sia connesso come industria.
Noi vediamo che le Regioni importanti queste cose le osservano,
perché non ci può essere un problema separato: industria e
artigianato sono due cose che dovrebbero andare assieme.
Ora, visto l'esiguità di questo fondo di rotazione, per
quest'anno va bene, è così limitato.
Però bisogna tenere conto per il prossimo fondo di rotazione
perché i due discorsi dovrebbero essere connessi, sono fortemente
connessi assieme.
Montesano (P.S.D.I.)
- Altri interventi? Presidente della
Giunta.
Dujany (D.P.)
- Rispondo brevemente alle osservazioni
trovandomi costretto a ripetere quanto ho già detto stamattina su
uno stesso intervento dei Consiglieri Bancod e Andrione.
Sono in impegno di esaminare il problema in futuro. So che
esiste una mozione e esamineremo il tipo di intervento, però il
problema dell'artigianato non è solo un problema di intervento
finanziario, ma anche un problema di regolamentazione sulla qualità
dell'artigianato.
E questa è una competenza della Regione se vogliamo fare un
intervento serio verso tutta questa categoria, dobbiamo vederlo in
un modo completo.
Montesano (P.S.D.I.)
- Più nessun altro intervento?
Allora, chi è favorevole all'art. 8 alzi la mano. Contrari -
Astenuti.
Il Consiglio approva.
Art. 9 - Il Consiglio approva.
Art. 10: la parola al Presidente della Giunta.
Dujany (D.P.)
- Articolo 10, c'è una modifica
formale.
Dunque c'è punto A - B - C - va benissimo.
Poi c'è "la Giunta regionale sentito ecc." si sostituisce il
Consiglio Regionale, si cancella tutta la prima riga e si prosegue:
"Il Consiglio Regionale stabilisce i rami, le classi, le
sottoclassi di attività economica cui dovranno appartenere le
imprese ammesse ai finanziamenti agevolati."
Poi, nell'ultimo comma anziché, "in ogni caso dovranno" si dice
"saranno favorite le imprese che in rapporto al capitale investito,
favoriscono una maggiore occupazione ecc.".
Non so se sono stato chiaro.
Montesano (P.S.D.I.) -
Nessun altro intervento? Allora
vien messo ai voti l'art. 10, con i due emendamenti annunciati dal
Presidente della Giunta.
Chi è favorevole alzi la mano. Contrari - Astenuti.
Il Consiglio approva.
Art. 11 - Il Consiglio approva.
Art. 12 - Il Consiglio approva.
Maquignaz (D.P.)
- Stamattina il Consigliere Pedrini
aveva avanzato delle osservazioni su questo articolo.
Vorrei solo precisare che c'è una differenza tra i prestiti di
conduzioni e i prestiti di esercizio.
Mentre il primo riguarda gli interventi sulle spese fisse di
gestione, cioè per il personale, contributi ecc., il secondo invece
riguarda l'acquisto di beni e mezzi di produzioni in cui,
naturalmente, si prevede un certo ammortamento.
Ecco la ragione per cui si è messo il 5% ... i 5 anni, mentre
invece i prestiti di conduzione sono sempre stati fatti
annualmente, cioè, si riferiscono al bilancio annuale, sia le
cooperative, sia i consorzi, li hanno sempre utilizzati in questo
modo.
Quindi, noi abbiamo ricalcato quella che era l'impostazione del
Piano verde e di tutta la legislazione al riguardo.
Noi sappiamo che sono rinnovabili e annualmente le Cooperative o
i privati, chiedono questi prestiti di conduzione.
Quindi, per quanto riguarda la durata, sono prestiti che vengono
fatti annualmente, mentre invece, io vorrei proporre di aggiungere,
cioè di modificare qui, non si parla più né di Cooperative, né di
Consorzi.
Quindi, la proposta che io faccio è questa: dunque, dove si dice
al tasso di interesse dell'1% io direi di precisare: "a favore dei
conduttori di aziende agricole singole o associate Cooperative
agricole, Consorzi di miglioramento fondiario", e, stralciare tutta
la parte che dice "coloro che conducono direttamente l'azienda
agraria" perché mi pare che qui è un provvedimento che può
interessare e che interessa soprattutto, direi le Cooperative e i
Consorzi.
Quindi, lasciarlo, dare la possibilità alle aziende singole ma
anche associate.
Per quanto riguarda la durata, mi pare che non sia il caso di
modificare, perché l'art. 13, invece stabilisce esattamente i
cinque anni.
Pedrini (P.L.I.)
- Alla proposta dell'Assessore
all'Agricoltura, però mi permetterei di fare un'aggiunta ancora,
allora.
Ossia, è autorizzata la concessione di prestiti agrari di
conduzione per la durata di un anno, rinnovabile, al tasso annuo di
interesse dell'1% ecc.
Montesano (P.S.D.I.)
- Solo i rinnovabili.
Allora io, prego l'Assessore Maquignaz, di voler leggere un po'
più lentamente, per dar modo di scriverlo col suo emendamento.
Maquignaz (D.P.)
- "È autorizzata la concessione di
prestiti agrari di conduzioni per la durata di un anno,
rinnovabili, al tasso annuo, dell'interesse dell'1%." Fino qui,
tutto come era precedentemente, "a favore di conduttori di aziende
agricole, singole od associate" poi, "Cooperative agricole e
Consorzi di miglioramento fondiario" e dovrebbe finire lì,
l'articolo.
Cioè, per dare la possibilità anche alle Cooperative e ai
Consorzi, anche di utilizzare, come già utilizzavamo prima quelli
del Piano Verde, questi prestiti di conduzione.
È a pagina 5.
Montesano (P.S.D.I.)
- Ma esclude coloro che conducono
direttamente l'azienda.
Maquignaz (D.P.)
- Parliamo di aziende agricole singole e
associate, quindi la dizione più ampia comprende anche i Consorzi e
le Cooperative.
Montesano (P.S.D.I.)
- Allora chi è favorevole all'art.
12, così come emendato alzi la mano. Contrari - Astenuti.
Il Consiglio approva.
Art. 13 - Il Consiglio approva.
Art. 14 - Il Consiglio approva.
Art. 15 - Il Consiglio approva.
Art. 16 - Il Consiglio approva.
Art. 17 - Il Consiglio approva.
Dujany (D.P.)
- ...all'art. 17, pagina 6, la prima parte:
"la Giunta è autorizzata a destinare di anno in anno", va corretto
in questo modo "il Consiglio Regionale è autorizzato a destinare di
anno in anno, in misure percentuali i fondi tra i vari settori di
intervento", cancellando la riga successiva, "stabilendo altresì,
qualora lo ritengono opportuno ecc. ecc.".
Montesano (P.S.D.I.)
- Allora l'art. 17 è stato emendato
come avete ascoltato. Chi è favorevole alzi la mano. Contrari -
Astenuti.
Il Consiglio approva.
Art. 18 - Il Consiglio approva.
Art. 19...
(voce) ...
Io pregherei, quando il Presidente
legge l'articolo e si ferma un momentino, di alzare subito la
mano.
Allora io aspetterò due minuti e vedrai che sarà lo stesso.
Art. 18 - La parola al Presidente della Giunta.
Dujany (D.P.)
- Allora, nell'art. 18, il comma B: "da un
rappresentante dell'Ufficio Regionale per la Programmazione,
designato dal Presidente della Giunta", anziché dal Comitato
Tecnico Consultivo di Programmazione, perché il Comitato Tecnico
Consultivo di Programmazione è un organo Tecnico della Presidenza
della Giunta, in base alla regolamentazione attuale esistente.
Poi, bisogna aggiungere: dopo F, un punto G e poi l'ultimo
diventa H "da un funzionario dell'Assessorato alla Sanità e
Assistenza", in quanto si ritiene opportuno che per l'esame di
tutte queste, e per l'istruttoria di tutte queste iniziative, sia
presente anche un rappresentante dell'Assessorato alla Sanità,
soprattutto per quanto riguarda i problemi dell'inquinamento,
soprattutto per i problemi dell'industria.
Poi, al primo comma, alla fine del primo comma, dell'art. 18 il
quale dice: "le domande di mutuo, istruttoria compiuta degli uffici
e dell'Assessorato competente per materia, sono sottoposte, insieme
alla documentazione relativa all'esame della Commissione, di cui al
precedente articolo per un parere tecnico consultivo".
Cioè, la motivazione di questo articolo è la seguente: di fare
in modo che tutta questa massa di pratiche siano istruite dopo aver
avuto il parere, dopo aver passato l'istruttoria dei singoli uffici
degli Assessorati che ci sia un'istruttoria globale di confronto
dai vari funzionari dei vari Assessorati, in modo da evitare pareri
contrastanti e individuali che non siano oggetto di un confronto
tra di loro.
Montesano (P.S.D.I.)
- Allora chi è favorevole all'art.
18 così emendato, sono tre emendamenti, alzi la mano. Contrari -
Astenuti.
Il Consiglio approva.
Art. 19.
Bordon (D.C.) -
...
(voce)  ...
che qui è vero
che si è già sostituito in tre o quattro articoli, ma io mi
preoccupo un po'.
"Art. 19 - La Giunta regionale delibera sui finanziamenti da
concedere, stabilendone gli importi.", "Art. 20 - La Giunta
regionale autorizza a costituire...", io mi sto domandando che cosa
sta a fare il Consiglio Regionale. Sono esecutivi ma, per esempio,
abbiamo delle Commissioni come quella che abbiamo votato testé, non
abbiamo neanche un rappresentante del Consiglio qui dentro, perché
in fondo abbiamo degli organi tecnici.
Abbiamo istituito (?)  la segretaria da un suo delegato e
l'esame istituito dall'Amministrazione Regionale, io vi dico
francamente che, non è che mi scaldi tanto, perché ve ne dò anche
la prova perché ho l'impressione che insomma si sia portato avanti
questo con una certa celerità e i motivi bene li conosciamo, ma io
voglio richiamare l'attenzione di voi, colleghi Consiglieri
Regionali, perché qui possiamo andare a passeggio, prendere lo
stipendio senza fare niente, perché è la Giunta Regionale che
combina tutto e va avanti, che decide tutto.
Chantel
(P.S.I.)
- Mi sembra però che allora non
abbiate seguito gli articoli precedenti, perché questa parte qui, è
solo la parte esecutiva, mi sembra che in tutti gli articoli
precedenti, tutte le decisioni, dall'impostazione, dalla
variazione, dalle quote, dal tipo di investimenti, anno per anno,
c'è sempre scritto. "Il Consiglio Regionale".
Mi sembra che quando, beh, ripensamento o meno, la Giunta,
quello che conta è quello che porta adesso.
Allora mi sembra che per tutti gli articoli precedenti è sempre
ed esclusivamente il Consiglio Regionale che decide, almeno la
parte esecutiva da quando mondo è mondo s'è sempre lasciato alla
Giunta, perché non potremo mica, ogni volta che c'è una pratica da
fare, portarla in Consiglio.
Quando il Consiglio ha deciso: gli investimenti, le quote, le
percentuali e via di seguito, ha deciso tutto il Consiglio la parte
di applicazione pratica, vero, ci sarà pure un esecutivo.
L'esecutivo che sarà la prossima Giunta, dopo le elezioni del 10
giugno.
Bordon (D.C.)
- ...ha disinvoltura, crede con questo di
averci tranquillizzati il che non è.
Perché, qui ad un certo momento io leggo in italiano, scritto da
chi l'ha battuto qui, non l'ho fatto io, che se fossero quello che
dice l'Assessore alle Finanze, non sarebbe il caso di dire che la
Giunta Regionale delibera sui finanziamenti da concedere,
stabilisce gli importi con conseguenza autorizzazione
dell'operazione di mutuo.
Ora, che delibera i finanziamenti, non mi venga a dire che li
abbiamo deliberati noi, perché sarebbe un lapsus, quindi io sono
perfettamente d'accordo su quello che dice l'Assessore quando si
tratta di una certa esecutività, ma io qui, ho l'impressione netta
e assoluta che il Consiglio Regionale sia stato per principio
dimenticato, tant'è che ripeto per l'ennesima volta, noi troviamo
già delle correzioni in questo senso, nell'articolo 10.
C'era scritto: "la Giunta Regionale" e giustamente il Presidente
della Giunta ha corretto: "Il Consiglio Regionale", l'abbiamo già
visto questo nello stesso articolo 12, se non 12 un altro, dove
abbiamo preso appunti.
Quindi, questo si ripete con un'assiduità che mi lascia una
certa perplessità, però non vorrei essere io il più malizioso e
pertanto se tutto il Consiglio è favorevole, alla faccia delle
decisioni del Consiglio e vedremo la Giunta, quello che saprà
fare.
Montesano (P.S.D.I.)
- Allora chi è favorevole all'art.
19, alzi la mano. Contrari - Astenuti. Il Consiglio approva.
Art. 20 - Il Consiglio approva.
Art. 21 - Il Consiglio approva.
Art. 22 - Il Consiglio approva.
Art. 23 - Il Consiglio approva.
Art. 24 - Il Consiglio approva.
Art. 25 - Il Consiglio approva.
Art. 26 - Il Consiglio approva.
Art. 27 - Il Consiglio approva.
Si passa alla votazione a scrutinio segreto.
Chincheré
(P.C.I.)
- ...una parte molto brutta,
cioè significa quasi quasi che siamo stati disattenti durante la
lettura degli articoli e in realtà ci è solo sfuggito, un passo
indietro: articolo 22...
Montesano (P.S.D.I.)
- Ma scusi, un passo indietro, ma
qui non siamo mica...
Chincheré
(P.C.I.)
- Lei ha ragione...
Montesano (P.S.D.I.)
- Eh, ha ragione! Altrimenti io
non...
Chincheré
(P.C.I.) -
Sì però ci sembra una cosa
importante, co...
Montesano (P.S.D.I.) -
Io mi fermo tutte le volte che
leggo il numero, sto ad aspettare, guardo in giro se c'è qualcuno,
facciamo il passo indietro! Ma scusi ci sono dei Consiglieri che
possono anche ritornare al principio della legge! Mi sembra caro
Chincheré che non è proceduralmente...
Chincheré
(P.C.I.) -
No, no, ma io ho premesso che
ci assumiamo così le nostre responsabilità se non siamo stati forse
troppo presenti, ma data l'importanza
...
Montesano (P.S.D.I.)
- Va bene, se vuole fare una
dichiarazione la faccia pure.
Chincheré
(P.C.I.) -
Dunque l'ultimo capoverso,
l'ultimo comma dell'articolo 22 c'è scritto "in casi eccezionali e
previa valutazione delle risultanze negative delle gestioni la
Giunta può autorizzare, ecc. ecc." al posto di Giunta Regionale,
data l'eccezionalità del parere che viene dalla valutazione che si
chiede in questo articolo, noi proponiamo che sia sostituito con
"Consiglio regionale".
Montesano (P.S.D.I.)
- Ecco è questo che io non posso
accogliere che se era soltanto una dichiarazione, ma siccome si fa
un emendamento e il Consiglio ha già approvato, io sarei contro
l'ordine e il Regolamento se io accogliessi un emendamento di
questo genere.
Allora si passa alla votazione a scrutinio segreto.
Ramera (D.C.)
- Anch'io volevo chiedere un parere, chiedo
scusa a Lei, Signor Presidente, l'art. 9, dato che sono arrivato
che era già stato approvato, solo per sapere, quello dell'industria
è al 4%, l'articolo 9, al tasso annuo di interesse del 4%.
Montesano (P.S.D.I.)
- È stato approvato
all'unanimità.
Ramera (D.C.)
- È rimasto così?
Montesano (P.S.D.I.)
- Sì è rimasto così.
Ramera (D.C.)
- E va bene. Signor Presidente della
Giunta, è più conveniente fare i tassi, i mutui con le leggi dello
Stato e vogliamo favorire l'industrializzazione, io faccio solo
questa domanda essendo arrivato in ritardo.
Montesano (P.S.D.I.)
- Bene, si passa alla votazione a
scrutinio segreto - presenti 29, votanti 29, favorevoli 20,
contrari 9 - Il Consiglio approva.
Si passa, si fa un passo indietro e si discute sull'oggetto n.
15.
La discussione generale, premettiamo, è già stata fatta
stamattina.
Allora la parola all'Assessore alle Finanze.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK