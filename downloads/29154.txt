Consiglio Regionale della Valle d'Aosta - Oggetto del Consiglio n. 297 del 13 novembre 1967 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 297 del 13 novembre 1967 - Resoconto
OGGETTO N. 297/67 - Legge regionale recante: "Autorizzazione
alla concessione della garanzia fideiussoria della Regione a favore
della Società Autostrada Torino-Ivrea-Valle d'Aosta (A.T.I.V.A.),
presso la Cassa di Risparmio di Torino, per il parziale
finanziamento delle spese per la costruzione dell'autostrada
Ivrea-Santhià".
Bordon (D.C.)
- Io non vorrei annoiarvi perché penso che
non possa che ripetere quello che c'è scritto qui sopra l'allegato,
in quanto che l'allegato è abbastanza chiaro. La storia è solo
questa, in conclusione, che anche noi, come Enti Pubblici, e lo
vediamo in seconda pagina, che siamo, a norma dell'art. 11 del
Decreto Legge del 15.3.1965, tenuti a prestare per il finanziamento
suddetto la nostra fideiussione.
Quindi, non so che cosa altro possa aggiungere.
Montesano (P.S.D.I.)
- Chi chiede la parola? Avv.
Marcoz.
Marcoz (U.V.)
- L'Assessore Bordon dice: noi siamo tenuti
a prestare la fideiussione, ma per la verità, noi non è che siamo
tenuti e Lei lo sa molto bene, Assessore Bordon, si tratta di una
valutazione, di un apprezzamento, di una convenienza, di una
opportunità e quindi è su questo punto che noi avremmo desiderato
che l'Assessore desse qualche illustrazione. E difatti, quando io
ho letto che si doveva finanziare questi 6 miliardi per quella
strada che sarà utilissima, di primo acchito, la prima cosa che mi
sono chiesto: ma, a rigore, questo dovrebbe riguardare Torino,
Ivrea e non tanto noi perché si tratta di una specie di appendice a
quella strada. E difatti ho visto dagli atti che effettivamente
quei Signori non avevano pensato minimamente di chiedere la
fideiussione della Valle d'Aosta, è vero; in un secondo tempo, per
ragioni di opportunità si è detto: ma, non sarebbe male che
intervenisse anche la Valle d'Aosta.
Ma è su questa opportunità che noi avremmo desiderato avere
dall'Assessore un qualche chiarimento, ma se lei ce la pone nel
senso di dire: siamo tenuti a farlo, e allora noi diciamo: lo
facciamo e buonanotte. Se lei può, diciamo, confortarci su questa
opportunità, noi saremmo ben lieti.
Bordon (D.C.)
- Io non pensavo a questa sua richiesta.
D'altronde sono qui a sua disposizione.
Germano (P.C.I.)
- La mia obiezione riguarda soprattutto
l'art. 1 di questa legge. Quando dice: "la concessione della
garanzia fideiussoria della Regione Valle d'Aosta in via solidale",
in via solidale.
Ora, noi abbiamo la partecipazione, non so di quant'è, del
2,50%, l'ATIVA, non so, mi pare il 2,50.
Ora, come possiamo noi, nei confronti dei 6 miliardi partecipare
alla stessa misura come la provincia di Torino o il Comune di
Torino? Mi pare che ci dovrebbe essere su questo punto per lo meno
un rapporto alla partecipazione azionaria. Vi è la garanzia
fideiussoria dello Stato, quindi non è che ci sia un gravissimo
pericolo, ma perché esporre le nostre finanze a una partecipazione
totale, solidale quando abbiamo una partecipazione azionaria e
possiamo anche partecipare in base a questa partecipazione
azionaria.
Manganoni (P.C.I.)
- Qui parliamo dell'ATIVA, cioè
dell'Autostrada fino a Quincinetto. Io, l'intervento mio si
riferisce a Quincinetto-Aosta. Ad ogni modo, io avevo già posto in
sede di discussione di bilancio, questa domanda alla Giunta: perché
da Quincinetto a Verrès, il costo, il pedaggio chilometrico è quasi
il doppio di tutte le altre autostrade. Fossano-Savona: 7,73 al km.
- Torino-Quincinetto: 5,76 - Quincinetto-Verrès: 11,76 - 
Milano-Bologna: 6,19 - Milano-Lodi: 6,35. Io ne ho prese alcune al
km per delle macchine 1100, 1200, mi pare. Chissà perché invece da
Quincinetto a Verrès noi dobbiamo pagare 11,76 al km., cioè il
doppio delle altre tariffe sulle altre autostrade italiane?
Questa è la domanda che io avevo posto in sede di bilancio, non
mi si era risposto, adesso che siamo in argomento di autostrade,
gliela ripropongo.
Bordon (D.C.)
- Dunque, Avv. Marcoz, io non ero entrato
nel merito dell'utilità di questa bretella, che viene chiamata
Ivrea-Santhià, però le dirò che facendo noi parte della Società
ATIVA per il tracciato Torino-Ivrea, ed esaminando quali sono le
speranze future che come introiti si pensa di ricavare da questa
bretella, abbiamo sentito nelle varie riunioni che il bilancio
dell'ATIVA dovrebbe addirittura avere un vantaggio, un incremento
non indifferente, perché si presume che questo allacciamento con
Santhià, cioè con l'autostrada che viene da Milano, invece di
percorrere la strada che noi tutti conosciamo di Viverone, ecc.
entrando a Santhià, continuando e venendo alla parte di Ivrea, si
presume che il transito sarà molto importante e quindi si presume
che con questa bretella gli introiti dell'ATIVA saranno certamente
cospicui perché tanta gente che oggi arriva per esempio alle porte
di Quincinetto, prende l'autostrada per andare fino a Ivrea e esce
a Ivrea per andare a Santhià, ma non prende l'autostrada e
prosegue.
Quindi arrivando a Quincinetto, oggi come oggi, vediamo un
numeroso, un certo numero di macchine che entra a Quincinetto per
poi uscire ad Ivrea e segue la strada statale e quindi non porta
nessun vantaggio all'autostrada.
Si presume che con la bretella che è là dove si vede costruire
oggi questo pezzo di autostrada, colui che domani scenda dalle
vallate laterali della Valle d'Aosta, che s'inserisce per esempio
sull'autostrada a Verrès, abbia interesse a proseguire e a
immettersi nell'autostrada della Valle d'Aosta e a continuare sino
a Ivrea per riallacciarsi con quella di Santhià. Quindi, da un
punto di vista pratico ed utile dovrebbe dare dei risultati
positivi.
Naturalmente solidarietà di Germano, ma io penso che se la
formula non va, io so che l'hanno messa gli uffici competenti, ma
se la formula non andasse, io credo che noi siamo solidali per
rispondere della quota che noi abbiamo sottoscritto, perché la
legge dello Stato prescrive che la percentuale di sottoscrizione
della provincia di Torino, per esempio, e la nostra, ma noi daremo
la fideiussione per quello che noi dobbiamo dare come percentuale e
se questa formula qui non andasse e si volesse variarla, io non ho
niente in contrario, perché se il Consiglio è favorevole a
modificare questo per un timore, ma io credo che noi non potremmo
dare una garanzia per una quota che non abbiamo sottoscritto.
Per quanto riguarda Manganoni, l'altro giorno in sede di
bilancio, ma io non era la persona più qualificata per rispondere
su ciò che sono le tariffe, però mi ricordo di aver sentito
parlare, in altra sede, di un abbinamento fra la vendita dei
biglietti della Torino-Quincinetto e Aosta perché, oggi come oggi,
pare che, malgrado la velocità che si può oggi avere su
un'autostrada per cui quando una volta ci si fermava mezz'ora al
passaggio a livello di Donnaz, lo si subiva, oggi come oggi si
protesta per fermarsi due minuti a prendere un biglietto ad Arnaz,
lasciando a parte questa considerazione che può essere motivo di
altra discussione, il problema è questo. Le tariffe dell'autostrada
sono fissate dall'ANAS.
Ora che cosa accade? Il paragone che viene fatto per esempio fra
le varie autostrade che tu hai voluto citare e la nostra, non è
sensata secondo l'ANAS, in quanto che la nostra autostrada è - ve
lo dirà forse anche l'Ing. Benzo perché ci ha lavorato dentro -, la
nostra autostrada è considerata un'autostrada di montagna.
D'altronde che cos'è accaduto? Che per la valle d'Aosta si è
previsto un miliardo al km. per la costruzione dell'autostrada. Si
capisce che un'autostrada costruita completamente in pianura non
può avere quella tariffa, non può avere quella spesa. Quindi
l'ANAS, per il piano d'ammortamento dei suoi mutui, ecc. ecc. fissa
queste tariffe, quindi non è la Società che ha fissato questo, ma
bensì è l'ANAS.
Io non potrei aggiungere altro se non quanto detto prima.
Bionaz (D.C.)
- Io volevo chiarire un punto all'Avv.
Marcoz. In un primo momento l'ATIVA non aveva chiesto la nostra
garanzia ed aveva inoltrato la pratica per conto suo, e a pagina 2
è detto questo. Senonché gli uffici ministeriali hanno fatto
rilevare che tutti gli enti pubblici devono dare la garanzia, tutti
e non hanno approvato il mutuo a favore dell'ATIVA se non
subordinandolo alla sottoscrizione della fideiussione da parte di
tutti gli enti pubblici, cioè Comune di Ivrea, Regione Valle
d'Aosta, mi sembra quei due soli che non erano stati disturbati per
questa questione, di modo che proprio ai termini di quest'articolo
11 del Decreto 15 marzo '65, hanno richiesto, in un secondo tempo,
a noi di dare la fideiussione. Solo per quella ragione, ma in un
primo tempo non era stata richiesta, perché non credevano di averne
bisogno. E siccome questa richiesta l'hanno fatta proprio perché le
osservazioni che erano state fatte non erano superabili, la Regione
propone di adottare questo provvedimento.
Io vedo qui all'art. 11: "Il quarto comma dell'art. 3 della
legge 24 luglio 1961, n. 729, quale risulta modificato l'articolo
della legge 4 novembre del '63, è sostituito dal seguente: "Qualora
l'Ente concessionario sia un consorzio o una Società per Azioni a
prevalente capitale pubblico di cui facciano parte Regioni,
Provincie e Comuni, tali Enti possono garantire il pagamento del
capitale e degli interessi relativi ai mutui contratti ed alle
obbligazioni emesse dal Consorzio e dalla Società. Gli impegni
assunti dagli Enti locali predetti per effetto della garanzia
prestata per finanziamenti ed emissioni obbligazionarie, possono
godere della garanzia sussidiaria dello Stato fino all'intero
importo del costo complessivo delle opere risultante dal piano
finanziario di quel precedente articolo 2 dedotto al contributo
statale. In pendenza del perfezionamento della procedura per
l'assunzione dei predetti impegni, può essere accordata con le
modalità previste al penultimo comma del presente articolo, la
garanzia dello Stato, la quale diventa sussidiaria col
perfezionamento della procedura medesima".
Ed è in base a questo che è stato fatto. Sì, difatti dicono:
"possono". Però gli uffici hanno subordinato che tutti gli enti
pubblici siano... Questo è quello che ci è stato richiesto.
Marcoz (U.V.)
- Indubbiamente per discutere di un
problema, bisognerebbe avere sotto occhio tutta la pratica, però,
così, anche a lume di buonsenso, io ero stato un po' impressionato
dal fatto che la pratica era partita, diciamo, da Torino, con
un'istruttoria, si desume insomma attraverso le righe di questo
sunto che c'è qui, con una istruttoria la quale portava a che
sarebbe stata la Provincia di Torino, magari Ivrea, non
m'interessa, che avrebbero dovuto garantire questo mutuo. Torna dal
Ministero e si dice: il Ministero dice che sono tutti tenuti a
farlo.
Qui c'è una prima osservazione, che proprio per quello che ci ha
detto il Presidente Bionaz, noi vediamo che si tratta di facoltà,
non che noi con questo ci vogliamo sottrarre, ma appunto perché è
una facoltà, ci parrebbe a noi, modestamente, che sarebbe il
Consiglio dell'ATIVA che deve nel suo interno, è vero, prima
decidere la questione. Ma l'ATIVA aveva capito che la Valle
d'Aosta, che oramai deve curare i suoi interessi, e chissà con
quali oneri, è vero, per Quincinetto-Aosta, per il Monte Bianco,
per il Gran San Bernardo, insomma per tutti i suoi problemi
stradali, aveva avuto il buonsenso di lasciare la piccola Regione
della Valle d'Aosta da parte, per questo gravame che non è un
gravame di fatto, ma potrebbe diventarlo domani in via sussidiaria
di sei miliardi e dice: facciamo noi. Il Ministero no, dice: tutti
gli enti; ma noi? Ma noi non stiamo finanziariamente alla pari con
la Provincia di Torino, domani dovessimo rispondere, no, non stiamo
alla pari di altri enti più grossi, per cui sarebbe stato logico
che almeno, insomma, lì a Torino, il Consiglio di Amministrazione
dove abbiamo anche i nostri rappresentanti, si esaminasse il
problema e si dicesse; ed allora, ecco che sarebbe venuto anche in
gioco quello che giustamente sottolineava l'Assessore Bordon, è
vero, pro quota, è vero; si potrebbe anche arrivare a dire che la
nostra garanzia è già sussidiaria a quella della Provincia di
Torino, son tutte cose che si sarebbero potute stabilire, no,
d'imperio del Ministro, è vero e degli organi ministeriali, si dice
che son tutti tenuti, non so, se son tanto tenuti imperativamente
che lì nella legge ci sta scritto "possono dare la garanzia".
Quindi, vedete come vanno queste pratiche. Così, no. È una
facoltà e dal Ministero ci sentiamo dire che siamo tenuti a entrare
anche noi, quando la Provincia di Torino faceva a meno.
Ma se è una facoltà dare la garanzia, dovrebbero accontentarsi
quei Signori che ci sia già quella facoltativa della Provincia di
Torino e non creare una cosa obbligatoria anche per la piccola
Regione della Valle d'Aosta, la quale, dicevo poc'anzi, non so se
qualcuno, ma a forza di garantire di qua e di là, arriviamo ad un
bel fior fiore di miliardi di garanzie, sono delle fideiussioni, è
vero, però non sappiamo mica, è vero, non sappiamo mica, come le
cose andranno a finire.
Quindi se si potesse arrivare ad un pre-quota ed anche ad una
garanzia soltanto sussidiaria, io penso che sarebbe una buona cosa.
Noi ci preoccupiamo solo di questo, non è tanto sul
problema dell'utilità, perché conveniamo anche noi che domani la
bretella, è vero, Santhià ed Ivrea, può giovare anche a noi, è
vero, può giovare anche a noi; però prima di tirar fuori del denaro
parliamone di dare delle garanzie su basi di 6 miliardi, se si può
fare a meno, io dico che facciamo, che è sempre il nostro interesse
di amministratori di tentare di farlo.
Bionaz (D.C.)
- Avv. Marcoz. Intanto questa possibilità,
Avv. Marcoz, a me sembra che si riferisca più alla garanzia del
pagamento che alla possibilità singola di intervenire e di non
intervenire, dal testo, perché il testo è questo: "Qualora l'Ente
concessionario sia un Consorzio o una Società per Azioni, a
prevalente capitale pubblico, di cui facciano parte Regioni,
Province e Comuni, tali Enti possono garantire il pagamento del
capitale e degli interessi relativi ai mutui contratti ed alle
obbligazioni rimesse dal Consorzio e dalla Società". Mi sembra che
il lato possibilistico si riferisca soltanto al fatto della
garanzia dei pagamenti degli interessi e del capitale, non alla
possibilità, diciamo, singola di partecipare o meno alla garanzia
fideiussoria.
Mi sembra che dal testo si dovrebbe evincere questo. Difatti, se
il Ministero ha fatto questa osservazione, la provincia di Torino,
evidentemente, ha delle possibilità molto superiori alle nostre, è
chiaro questo, ma se ha fatto queste osservazioni io penso che sia
più per una questione formale che sostanziale, perché poi sappiamo
che la provincia di Torino, come diceva giustamente lei, di fronte
a noi, naturalmente, ha tutte altre possibilità; ma mi sembra che
si riferisca più a quel particolare che non alla possibilità di
frazionare, diciamo così, gli Enti fra di loro per questa
garanzia.
Germano (P.C.I.)
- Vorrei mettere in luce un lato curioso
della questione, curioso sotto un certo aspetto e preoccupante
dall'altro.
Noi ci troviamo qui a dare una garanzia fideiussoria per un
mutuo di 6 miliardi per l'autostrada da Santhià a Ivrea che la
ATIVA sta facendo.
Noi siamo partecipanti all'ATIVA, non so, è 2,50%? Posso
sbagliarmi, ditemelo: forse Savioz sa; la nostra partecipazione
all'ATIVA...
(Savioz:
...l'11%)
...
l'11%, noi siamo
partecipanti all'ATIVA per l'11%. Abbiamo nell'ATIVA un nostro
rappresentante nel Consiglio di amministrazione.
Ora, il Consiglio regionale non ha mai saputo, almeno che io mi
ricordi, non ha mai saputo e non ha mai deciso di partecipare alla
costruzione della bretella Santhià-Ivrea. L'ha deciso il
rappresentante della Regione che è nel Consiglio di
Amministrazione.
Savioz (P.C.I.)
- Io vorrei dare un chiarimento in
merito, perché in quel momento facevo parte del Consiglio di
Amministrazione dell'ATIVA quale rappresentante della Regione
Autonoma della Valle d'Aosta.
Quando il Consiglio dell'ATIVA decise di fare la bretella
Santhià-Ivrea, fu in contrapposizione a quella che era la volontà
dei biellesi di fare la famosa autostrada biellese che passava i
colli di Biella, ecc. ecc. e che sarebbe venuta a finire a Settimo
Vittone.
In quel momento al Ministero era stato posto il dunque: o l'una
o l'altra e siccome l'una e l'altra interessavano la Regione
Autonoma, noi abbiamo partecipato sia per la costruenda strada
biellese, sia per la costruenda strada bretella, così chiamata.
Poi, tramite pressioni ecc. ecc. i biellesi rinunciarono perché il
costo era molto elevato e si finì per stabilire la bretella
Santhià-Ivrea.
In Giunta noi abbiamo parlato di questo problema e la Giunta
della Valle d'Aosta aveva deciso in quel momento di non partecipare
a nessuna spesa per la bretella.
Noi consideravamo che la bretella Santhià-Ivrea sarebbe stata
utile per la Valle d'Aosta e soprattutto per la Casa da gioco, di
questo ci rendevamo edotti, però avevamo nel nostro bilancio molto
carico di spesa per la Regione e quindi abbiamo ritenuto opportuno
di non partecipare a nessuna spesa. E quindi la Valle d'Aosta non
partecipa a spese per la bretella.
Ma adesso qui il problema è un altro, in quanto che il Ministero
competente, il Governo centrale, non danno il denaro necessario per
sviluppare questo lavoro se i componenti di tutta l'associazione,
cioè l'associazione, come si chiama, la Società, non danno la
fideiussione. È qui l'handicap che abbiamo.
Quindi la fideiussione che noi diamo, è soltanto di carattere
formale, non è che con questo diventiamo responsabili di un
eventuale ecc. ecc. ecc. e questo intendevo chiarire, perciò noi
non è che andiamo incontro a degli inconvenienti, noi lo dobbiamo
fare, questo, solo come soci, diciamo, di questa Società,
dell'ATIVA, ma la Valle non si è mai impegnata in nessuna maniera,
non solo, ma abbiamo chiarito e dichiarato e anche motivato la
nostra dichiarazione. Io mi ricordo che ho fatto una lunga
esposizione scritta, verbalizzata per spiegare i motivi per cui la
Regione non intendeva partecipare alle spese.
Ma adesso qui la fideiussione viene richiesta dal Ministero e si
rischia di mandare un po' tutto a catafascio, se non aderiamo a
questo, ma non ci porta degli impegni, almeno.
Germano (P.C.I.)
- Io resto dell'opinione di prima, mi
dispiace, però noi, membri della Società, noi Consiglio, non
abbiamo mai saputo di partecipare come ATIVA alla costruzione di
questo tratto. Almeno, vi ricordate voi che il Consiglio sia stato
investito di questo? Dal 1963 che sono qui, non mi ricordo.
Oggi mi trovo qui ad approvare una garanzia fideiussoria, guarda
Savioz, non corriamo nessun rischio se le cose vanno bene. Se le
cose non vanno bene, allora perché ci devono chiedere la garanzia
fideiussoria, è evidente che paghiamo...
(voce)
...e beh!
Cosa vuol dire. Ma figuriamoci se lo Stato richiede che ci siamo
anche noi, se potesse fregarsene, se lo richiede! No, lo richiede,
e guardate che secondo me, secondo me, non è tanto la Provincia di
Torino con la sua forza che può farne a meno della Valle d'Aosta,
perché nella garanzia fideiussoria basterebbe che il bilancio di
Torino fosse in spareggio e che il nostro fosse invece in pareggio
che fossimo noi a pagare una piccola parte. Non è esattamente
così.
Resta il fatto che qui l'ATIVA, di cui noi facciamo parte, ha
deciso la costruzione di un'autostrada, la Regione, il Consiglio
non ne sa niente. È come se domani improvvisamente ci trovassimo
qui di fronte a una garanzia fideiussoria per l'autostrada
Aosta-Courmayeur, senza che il Consiglio abbia deciso niente. Il
rappresentante della Valle in quell'organismo ha deciso quello.
Io vorrei sapere bene come stanno queste cose, vorrei sapere...
ma non mi rilegga quello che so...
(si sente in lontananza la
voce di Bionaz) ...
Beh, io le voglio chiedere però: quando è
stato deciso di costruire questa bretella? Il Consiglio regionale
quando è stato informato di questo? Come fa il Consiglio regionale
oggi ad approvare una cosa di cui non è stato neanche informato?
(voce)
...No, non c'era, il Consigliere Savioz ha detto che
non è stato deciso quando ero io...
(voci) ...
Ma io gli ho
chiesto, lui mi ha detto di no. M'ha detto che la Valle non è
impegnata, io non lo so...
Savioz (P.C.I.)
- Mi hanno detto che la decisione della
costruzione era in pectore da tempo, però gli atti deliberativi in
merito alla costruzione stessa a noi non riguardavano, in quanto
che noi avevamo dichiarato di non partecipare alle spese per la
costruzione.
Quindi, il Consiglio della Valle d'Aosta non poteva essere
investito di una cosa a cui a priori aveva deciso di non
partecipare. Questo è chiaro.
Bionaz (D.C.)
- Siccome non abbiamo deciso, e me lo
spiega bene quello che allora era il Consigliere dell'ATIVA, il
Consigliere Savioz, dice: non siamo stati informati naturalmente di
tutti i progetti, ecc. Però noi continuiamo a far parte dell'ATIVA
e l'ATIVA è una società composta tra l'altro di questi tre Enti
pubblici.
La seconda parte dell'articolo 11 cosa dice? "gli impegni
assunti da enti locali predetti per effetto della garanzia prestata
per finanziamento ed emissioni obbligazionarie, possono godere
della garanzia sussidiaria dello Stato;" chi garantisce è lo Stato
"...sussidiaria dello Stato fino all'intero importo del costo
complessivo delle opere, risultante dal piano finanziario di cui al
precedente articolo 2.".
(Voci in aula)
Savioz (P.C.I.) -
Prima vengono escusse la provincia di
Torino e la Valle d'Aosta e poi escutono lo Stato.
Bionaz (D.C.)
- A me sembra che quando venisse escussa la
Provincia di Torino, beh! Insomma, date le proporzioni, anche voi
siete d'accordo di dire che è qualche cosa di un po' più robusto
della Valle d'Aosta. Comunque, insomma, qui c'è anche un'altra
garanzia sussidiaria dello Stato per questi impegni.
Marcoz (U.V.)
- Io voglio ancora fare un'osservazione di
principio. Il fatto è questo: voi sapete che in quegli statuti, io
almeno mi riferivo a quello della S.A.V., e penso, non lo posso
dire con certezza, ma c'è il presupposto che forse anche lo statuto
dell'ATIVA, sono mica fatti nel senso di dire: viene costituita la
Società per fare quella autostrada ben determinata X; no, si
costituisce la Società la quale ha il compito di fare delle
autostrade. Il nostro, disgraziatamente, lo hanno fatto così e lo
hanno voluto così.
Se anche quello dell'ATIVA fosse così, è vero, la Società ha per
scopo, ha per diciamo, programma, di costruire delle autostrade,
noi saremmo in sempiterno legati a tutte le decisioni che la
Società ATIVA dovesse adottare in futuro.
Ora, a un certo momento, mi preoccupo, perché l'interesse nostro
diretto ad una garanzia sussisterebbe in un altro caso. Facciamo
l'ipotesi: domani si raddoppia il tronco Ivrea-Torino, o senza
raddoppiarlo, si tratta di apportare delle migliorie a
quell'autostrada Ivrea-Quincinetto; allora lì, sì sarebbe assurdo
che noi dicessimo: non partecipiamo. Ma quando si tratta di
partecipare ad una appendice o eventualmente domani, creando questa
questione di principio, questo precedente, dovessimo essere
coinvolti a dover intervenire anche per altre strade, che nella
grande rete viabile della provincia di Torino possono ancora essere
in avvenire progettate, ecco che qui apriamo naturalmente un varco
col nostro precedente, perché domani direbbero che in tutte quelle
opere noi siamo tenuti ad intervenire.
È un po' anche questa la questione di principio che io dico che
dovremmo salvaguardare.
Benzo (D.C.)
- A me pare però che il problema rimanga
quello di sapere esattamente se, data la richiesta fatta dal
Ministero, noi si è veramente tenuti. Perché la discussione sta
tutta in questi termini.
Sono esatte le considerazioni fatte, e ad un certo momento, se
si dovesse costruire a catena una serie di autostrade, dovremmo
preoccuparci anche di questo; però noi ci troviamo di fronte a un
qualche cosa di una richiesta fatta dal Ministero, che ci dice che,
essendo soci di questa Società, noi dobbiamo partecipare, se no, mi
sembra che crolli tutto; insomma tutte queste garanzie fideiussorie
sono già state date dalla provincia di Torino, dal Comune di Ivrea,
mi pare che siano gli unici enti pubblici che vi partecipano, e
adesso, in ultima analisi, quello della Regione.
Il problema per me di fondo rimane quello, cioè di vedere se c'è
una possibilità da parte nostra di rifiutare, di sganciarci.
Montesano (P.S.D.I.)
- Assessore Bordon; Bordon, Bionaz,
Savioz, Chamonin.
Savioz (P.C.I.)
- Io vorrei ancora dare un chiarimento in
merito a questa fideiussione.
Mi ricordo nei primi anni, prima che si parlasse di bretella, e
quando avevamo chiesto un supplemento di compartecipazione statale
per questa società, a un certo punto era stato sollevato da parte
del rappresentante della Olivetti - che ha una certa aliquota nella
Società stessa - un problema grosso modo di questo, come questo. E
allora era stato detto da parte del Segretario generale della
Provincia di Torino, che era anche Segretario, e che è Segretario
dell'ATIVA, era stato detto questo: lo Stato, prima di dare una
fideiussione di responsabilità, non la dà se tutti i membri della
Società non si sono impegnati in quel senso.
Allora, non so se posso fare un parallelo, penso che in questo
momento, avendo bisogno l'ATIVA di avere, chiedendo la solidarietà
dello Stato, lo Stato in questo momento dice sì a condizione che
tutti i Soci diano la loro. E penso che ci troviamo in questa
impasse qui, questo è il mio pensiero. Adesso, non è un problema
che io ho approfondito, ma così, la memoria mi riporta un po'
indietro. Penso che sia così.
Chamonin (U.V.)
- È esatto quanto dice Savioz in questo
momento, perché anche per la S.A.V. si è trattato di uno stesso
problema, indubbiamente.
Ora, io penso che si potrebbe definire intanto una cosa: noi per
il momento facciamo parte della Società ATIVA come Soci minoritari
e quindi siamo tenuti anche se non l'avessimo voluto in quella
determinata occasione, in cui l'ATIVA ha deliberato a maggioranza,
indubbiamente, di costruire la bretella, vero, noi come soci
minoritari, siamo evidentemente soccombenti e avremmo comunque
dovuto accettare quanto la maggioranza della Società aveva
detto.
E questo naturalmente non ci esime dal fatto di sopportare tutti
i pesi. Però io vorrei dire questo: per salvaguardare un pochettino
la nostra posizione, in relazione ad eventi futuri, perché l'ATIVA
domani potrebbe essere chiamata a, per esempio, costruire la famosa
circonvallazione sud, la famosa variante sud di Torino, la variante
nord di Torino, che certamente probabilmente, se non sarà la FIAT,
sarà l'ATIVA che la farà, quindi, se vogliamo un po' salvaguardare
le nostre cose, potremmo fin d'ora dopo aver adottate evidentemente
queste deliberazioni, perché queste, a mio avviso, non si può fare
a meno di adottare, potremo far presente all'ATIVA che, per
iniziative future, cioè farlo presente in modo ufficiale questo,
che noi non vogliamo più partecipare a iniziative future della
Società, e se non lo possiamo fare questo, in questo modo,
addirittura cercare di scioglierci da questa Società. Perché ad un
certo momento, c'è poco da fare. Noi siamo in quote minoritarie in
questa Società: fatalmente noi dovremo sempre subire le decisioni
della maggioranza della Società, se possiamo vendere le nostre
quote di partecipazione agli altri azionisti, e tirarcene fuori,
perché è fatale che ogni volta che l'ATIVA andrà a prendere
deliberazioni in questo senso, noi, volenti o nolenti dovremo
seguirne le sorti, e come enti pubblici saremo sempre tenuti a dare
la nostra garanzia solidale.
Così è capitato anche per la S.A.V., che tutti gli enti, pur con
varie partecipazioni, Torino ha il 5% nella SAV, Torino ha preso
una delibera di fideiussione solidale con l'Amministrazione
regionale della Valle d'Aosta che aveva il 27%; Torino, soltanto
con il 5%, ha preso una deliberazione di fideiussione solidale.
Quindi ci troviamo nello stesso identico caso.
Quindi, o passato questo, ci premuriamo per il rimanente, ma
dovete vederlo appunto dal punto di vista legale, societario, cosa
si può fare, addirittura magari togliendoci dalla Società, o vedere
un pochettino, perché evidentemente ogni volta che l'ATIVA andrà a
prendere decisioni di quel genere lì, noi saremo in quel senso
soccombenti.
C'è da dire una cosa; per quello che è la garanzia sussidiaria,
ad un certo momento, facendo un po' di conti - e chiunque lo
capisce benissimo - se abbiamo avuto il coraggio di fare come
Consiglio regionale la Quincinetto-Aosta, tre volte più costosa sia
della bretella, sia della Quincinetto-Torino, vero, tanto più,
dovremmo essere abbastanza tranquilli per questa garanzia qui.
Perché il fatto che ha portato al raddoppio rispetto alle altre
autostrade del costo del biglietto, è proprio perché è raffrontato
al costo di esecuzione dell'opera.
Quindi se abbiamo fiducia e i Consigli che ci hanno preceduti
hanno avuto fiducia nella Quincinetto-Aosta e hanno avuto il
coraggio di farla, con tutti i dubbi che potevano esserci e con il
costo enorme della Quincinetto-Aosta, tanto più si dovrebbe essere
tranquilli su questa che è tra le autostrade che costano meno e
rendono effettivamente tanto.
Se una colpa di lungimiranza può essere stata fatta alla S.A.V.
e se avesse potuto farla, la S.A.V. avrebbe dovuto fare la
bretella, perché mediando i prezzi di costo della bretella, costi
di molto inferiori, mediandoli con i costi della Quincinetto-Aosta,
si poteva spuntare poi un prezzo di percorrenza al km. molto
inferiore di quello che sarà sempre applicato sulla
Quincinetto-Aosta. Questo io volevo dire.
Comunque qui, purtroppo, io non vedo altra soluzione che quella
di adottare questa deliberazione e di vedere di premunirci per il
futuro.
Germano (P.C.I.)
- Adesso comincio ad avere le idee un
po' più chiare, perché non le avevo molto chiare. Del resto dalla
discussione viene sempre un chiarimento.
Ora, io direi di stare attenti a quel che facciamo. Il
Consigliere Savioz ci conferma che, quando lui partecipava ai
lavori del consiglio di amministrazione, ha detto che noi non
intendevamo partecipare alle spese per la bretella. Però questo non
basta, non basta; bisognava fare una istanza per uscire, nel caso
non si accettasse la nostra opposizione. Questa è una cosa della
quale dobbiamo discutere.
Però adesso per, così dicono, una pressione dello Stato, ci
impegnano per il mutuo dei 6 miliardi con la garanzia fideiussoria.
Io vi direi di leggere bene la lettera che il Presidente dell'ATIVA
ci manda. Nella lettera dice: "Nel quadro dei finanziamenti per la
costruzione dell'autostrada Ivrea-Santhià, è prevista da parte
dell'ATIVA, la contrazione di un mutuo a lungo termine di lire 6
miliardi con la Cassa di Risparmio di Torino.". Sei miliardi non
sono sufficienti, è evidente che sono previsti altri finanziamenti;
altri finanziamenti possono essere per esempio, quello di un
aumento del capitale sociale, possono essere in una parte... o un
altro tipo di mutuo dove c'è di nuovo la nostra garanzia
fideiussoria, se noi adottiamo questo provvedimento adesso, siamo
obbligati ad adottare anche quello, perché con questo noi sentiamo
il diritto che, come gruppo minoritario abbiamo votato contro, però
accettiamo la decisione della maggioranza e non ne traiamo le
conseguenze.
Ora, io direi, consideriamo una cosa, bene: la bretella è utile
e importante; la stanno facendo; l'ATIVA la porterà a termine, c'è
poco da fare; ci conviene adottando questa decisione così a cuor
leggero mettersi nella condizione domani di dover subire o la
richiesta di un aumento del capitale sociale o la richiesta di una
garanzia fideiussoria per altri mutui; non ci conviene piuttosto
come Consiglio regionale rispondere alla Società ATIVA e dire: noi
in Consiglio di Amministrazione abbiamo detto che non possiamo
affrontare spese per questa costruzione, dato che il bilancio della
Regione è già oberato dal grosso problema della Quincinetto-Aosta e
dall'altro grosso problema del Traforo del Gran San Bernardo che ci
ha visto già aumentare il capitale sociale e che a breve scadenza
dovremo ancora aumentare?
Mi pare che nel bilancio del 1968 ci sia già il secondo
versamento per l'aumento del capitale sociale, non ci conviene
piuttosto esaminare l'opportunità di rispondere alla ATIVA: noi
abbiamo preso quella decisione, intendiamo mantenerla, se voi
volete questo, siamo costretti a uscire dalla Società, pur essendo
d'accordo che tutto questo si deve fare, ecc. ma considerando sulla
situazione delle finanze regionali, le nostre preoccupazioni ci
consigliano di fare questo.
Io volevo sottoporre questo all'esame anche dei membri della
Giunta.
Manganoni (P.C.I.)
- Innanzitutto sulla questione delle
tariffe non è molto convincente, perché vede, è l'ANAS che
stabilisce, dice strada di montagna, costosa, ma se noi,
percorriamo l'autostrada del Sole per tutto il tratto degli
Appennini è più costosa di quella della Regione; perché è un
continuo susseguirsi di ponti e di gallerie, viadotti e gallerie;
qui buona parte è posta nel fondovalle. È vero che anche qui ci
sono viadotti e gallerie, ma ve ne sono meno e forse meno costose,
perché meno alte (vi sono viadotti di formidabile altezza
nell'autostrada del Sole, nell'Appennino) e quindi io penso che
costi quanto questa.
Ci si potrà dire che forse lì ci sia un maggiore transito. Ad
ogni modo i commenti che fanno tutti sono: "vede ecco, arriviamo in
Valle d'Aosta, alé, il prezzo dell'autostrada raddoppia".
Siccome buona parte degli utenti di questa strada, beh, non è
che vada troppo per il sottile, l'ANAS, prezzi, costi e ecc.
dicono: "Voilà questa è la prima accoglienza della Regione autonoma
Valle d'Aosta".
Ma... Germano, tu hai fatto bene a leggere questa lettera, però,
bisognerebbe aggiungere a quanto hai detto, la considerazione che
viene dopo; badate, e io qui voglio attirare la vostra attenzione,
il penultimo comma, pag. 2, dice
:
"In considerazione della
particolare importanza che riveste anche per la Valle d'Aosta la
realizzazione dell'autostrada Ivrea-Santhià, e tenuto presente che
i previsti ricavi dei pedaggi dovrebbero consentire a provvedere
alle spese preventivate...".
Dunque, noi coi previsti pedaggi dobbiamo provvedere alle spese
per la gestione del nuovo tronco autostradale, per il pagamento
degli interessi e al rimborso del capitale, dice qui.
Quindi, quando questa autostrada sarà in funzione e se i
previsti ricavi non saranno sufficienti per pagare la gestione, gli
interessi e il rimborso del capitale, noi dovremo cacciare fuori i
quattrini.
Non è più una fideiussione, centinaia di milioni; cioè, noi, ci
troveremo nella stessa situazione del Traforo del Gran San
Bernardo, dove l'introito dei pedaggi non sono lontanamente
sufficienti per la gestione, pagamento interessi e ammortamento
capitale.
Allora cosa fa, cosa ha fatto la SITRASB? Ha detto: qui gli enti
bisogna che gettino fuori un po' di soldi, perché se no, gli
interessi passivi ci mangiano vivi.
Ed allora, e io adesso non mi ricordo la cifra, ma so, almeno mi
pare, di ricordare che abbiamo cacciato fuori diverse centinaia di
milioni... (
voce
: ...250 in due anni) ...250 in due anni,
quella non è più fideiussione, perché con la fideiussione si può
sempre dire: "ma in fondo in fondo, noi non cacciamo fuori dei
quattrini, ci limitiamo a garantire, quindi non ci costa, no, per
adesso".
Ma qui no: allora noi, non solo dovremo pagare per la gestione,
interessi e ammortamento del capitale della strada
Aosta-Quincinetto, su cui eravamo d'accordo di partecipare e sta
bene e pagheremo se i ricavi non sono sufficienti, ma noi dovremo
pagare interessi, gestione e capitale, capitale mutuando cioè, 'sti
sei miliardi, io penso sia solo un primo mutuo, perché qui non dice
che con sei miliardi si fa tutto, noi dovremo pagare anche
quello.
Vedete il pericolo, oltre alla fideiussione, che noi fra un po'
di anni quando sarà in funzione, quando vi saranno interessi,
capitale da pagare, gli interessi passivi presso le banche
ammonteranno a una cifra tale che ci diranno come ha detto la
SITRASB, cioè il Traforo del Gran San Bernardo: "qui gli azionisti
caccino fuori dei soldi, liquidità, perché se no gli interessi ci
mangiano vivi", e allora cacceremo fuori anche lì di nuovo milioni,
decine di milioni, centinaia di milioni.
Quindi io direi: guardiamo al futuro, guardiamo anche a questo
pericolo grave e il Traforo del Gran San Bernardo ci insegna
qualcosa, no? Perché io mi ricordo, prima di farlo, dicevano:
"però, il Gran san Bernardo, ma quello che ci renderà! Passeranno
non so quanti milioni di macchine", no? Qui dice "previsti i
ricavi", anche per il traforo del Gran San Bernardo, io me lo
ricordo, quando eravamo in Giunta, i previsti ricavi, previsti...!
Si pagava tutto, non solo, ma gli azionisti avrebbero ancora
incassato. Poi i previsti ricavi, i ricavi non sono quasi stati
previsti e anziché pagare tutto, non si è pagato e abbiamo dovuto
tirar fuori 250 milioni, si diceva adesso, in due anni, e forse non
avremo finito di tirarne fuori. E qui ci troveremo nella stessa
situazione, ed allora riflettiamo prima di ingolfarci in quelle
spese, riflettiamo prima di impegnarci di pagare queste spese
sull'autostrada di Santhià. Beh, Finché è quella in Valle d'Aosta,
beh, ancora ancora, ma che noi, Regione autonoma, andiamo a pagare
per la strada di Santhià, io penso che qui è un po' fuori
luogo.
Bionaz (D.C.)
-  Siamo tutti d'accordo, almeno
dalla discussione, che la bretella è utile per la Valle
d'Aosta, prima cosa, e Manganoni quando dice: "no, prima di
impegnarci fuori della Valle d'Aosta...". Se è una strada di
accesso alla Valle d'Aosta è forse utile tanto come quella che
percorre la Valle d'Aosta. Siamo tutti d'accordo anzi il
Consigliere Savioz, ritengo, giustamente diceva: "ma avremmo dovuto
farla noi, farla fare all'ATIVA, farla noi...",  no, non ci
siamo, la S.A.V., l'avesse fatta la S.A.V., è certamente una
gestione che è positiva ed è attiva. Dunque siamo d'accordo che
questo tratto di strada serve anche a noi.
Ora, noi ci sentiamo oggi, anche con tutta la bontà delle
argomentazioni che sono state portate qui, ci sentiamo di fermare
tutto, rifiutando questa fideiussione che, dice, è una precauzione
la nostra, dice se domani dovessimo essere escussi, se la provincia
di Torino dovesse andare in dissesto, ecc.; insomma, noi conosciamo
le proporzioni della provincia di Torino nei confronti della Valle
d'Aosta. Ma mi sembra che la nostra precauzione, la nostra prudenza
ci spinge veramente troppo lontano per arrivare al punto di
immaginare che la provincia di Torino dovrebbe essere, insomma,
scendere in uno stato di dissesto per poi vedere escussa la Valle
d'Aosta per rispondere della garanzia fideiussoria, insieme con il
Comune di Ivrea.
Ma qui, mi sembra, bisogna che ritorniamo un po' alla pratica,
che mettiamo i piedi per terra e sapere, anzi e considerare che se
è stato chiesto - in un primo momento non era neanche stato chiesto
- se è stato chiesto, è stato chiesto perché gli uffici hanno
ritenuto di intraprendere in quel senso l'articolo 11 di quella
legge. Ora penso, che fermare tutto, che poi domani non si possa
portare a termine il tratto della bretella, perché noi non diamo
questa garanzia, che è formale, perché poi c'è la garanzia dello
Stato qui, agli enti privati che dovrebbero anticipare il
denaro
... (voce di Manganoni) ...
sì, sì, ma ho visto
perfettamente, come?... Ma questa prima parte che vi ho letto...
quando si dice di consentire, di provvedere alle spese preventivate
per la gestione del tronco autostradale, particolarmente le spese
relative al pagamento degli interessi, ed al rimborso del capitale
mutuando; è su questo capitale mutuando che lo Stato dà una
garanzia sussidiaria alla nostra. Il capitale è quello, è quello il
capitale, cioè capitale mutuando per la costruzione dell'opera...
(Manganoni:
Ma noi lo rimborsiamo!?)
...
Ma no, ma
scusi, no, ma noi abbiamo qui, non abbiamo nessuna spesa,
nessunissima spesa. Questo anche mi viene anche garantito dal Dr.
Brero che dice: assolutamente, noi non dobbiamo rimborsare niente,
qui c'è un piano, quello a cui lei si riferisce è un piano di
finanziamento, un piano di recupero, un piano di ammortamento.
Ora noi non abbiamo qui nessuna spesa, non sopportiamo nessuna
spesa, per cui non vedo come potremmo rifiutarci di dare questa
garanzia che poi in un primo tempo non era neanche stata richiesta,
perché non la si riteneva necessaria, ritenendo la provincia di
Torino di essere sufficientemente solida per garantire questo
mutuo, questa garanzia fideiussoria, a sua volta da parte dello
Stato.
Ora, pensiamoci bene prima di fermare tutto, per una eccessiva
prudenza, guardiamo bene la realtà in faccia e diciamo: ma qui
sembra che l'impostazione, per me esattissima e corretta, che ha
dato il geom. Chamonin, debba, non possa essere disattesa, in
quanto qui non abbiamo niente da fare.
Dobbiamo darla, se non riteniamo di fermare tutto e dire no, no,
per poi magari farci prendere, a un certo momento, per i capelli, e
dire ma insomma se voi fate parte dell'ATIVA, l'ATIVA decide in
questo modo e anche gli altri soci debbono adeguarsi.
Quanto alla possibilità di sciogliere o di ritirarsi dalla
Società, questa è una cosa che si può vedere in un secondo tempo;
mica detto che non lo dobbiamo fare, io non lo so, non abbiamo
degli elementi oggi, anzi nessun elemento per poter vedere se
conviene, se non conviene, con quali formalità e con quali
garanzie, non so io questo, su questo non abbiamo nessun elemento.
Noi riteniamo che, anche sotto il profilo formale, questa delibera
non debba presentare delle perplessità tali che, pur apprezzando le
giuste osservazioni dal punto di vista della prudenza, però non
presenti delle perplessità tali da farci accollare la
responsabilità di fermare tutto perché non vogliamo questa
garanzia.
Benzo (D.C.)
- A parte la considerazione che avevo fato
prima, che era questione di Ministero, a me pare che dobbiamo fare
due considerazioni: una concernente quelli che sono gli aumenti di
capitale di una determinata società, e l'altra è quella che
riguarda le spese di gestione di questa società.
Ora, come soci, quando vengono proposti degli aumenti di
capitale, uno dei soci può rifiutarsi di fare l'aumento di capitale
per nuove opere, come nel caso ha fatto la Regione valdostana la
quale ha rifiutato, tanto è vero che gli altri soci azionari
dell'ATIVA hanno sottoscritto un aumento di capitale e pertanto io
credo e ritengo che il nostro capitale non sia più, la nostra
partecipazione del 12,50, ma inferiore, dato che appunto gli altri
soci hanno sottoscritto per la bretella un nuovo aumento di
capitale.
E pertanto, sotto questo profilo, noi non avremmo nulla da
temere, anche in ordine ad altre esecuzioni di nuove opere, in
quanto potremmo sempre dire, noi non partecipiamo, non intendiamo
sottoscrivere nuove azioni, e non le sottoscriviamo, e pertanto non
rispondiamo di questo capitale aumentato, cioè diminuendo il nostro
rispondiamo perlomeno, meno.
Per quanto riguarda invece le spese di gestione, è la parte di
cui dobbiamo preoccuparci. Però c'è un fatto: che quando una
società di questo genere, e l'abbiamo un po' detto tutti nella
discussione, si tratta di un'opera di questo tipo, fatta allo scopo
di, diciamo, di migliorare, se possibile, di incentivare ancora il
reddito della società stessa, perché è un'opera che favorisce
l'afflusso maggiore sulla stessa autostrada Torino-Ivrea,
indubbiamente se è fatta già a questo scopo, dovremmo essere più
tranquilli, sotto il profilo anche di quella che può essere una
gestione: l'autostrada è nelle stesse condizioni della precedente,
gli studi fatti per l'ammortamento del capitale sono certamente
sulla stessa base dei precedenti; però di fronte a quelle che sono
poi le spese di gestione, noi ci troveremmo in condizioni, un
domani, se ci fossero delle passività, indubbiamente di rispondere,
una volta data la garanzia fideiussoria.
Pertanto, non per la nuova opera, per la parte di capitale che
ci interessa, sì. Se noi sottoscriviamo, questo è pacifico. Però,
quello che ripeto, per esempio, lo stesso fatto è avvenuto per il
Gran San Bernardo, per il Gran San Bernardo siamo stati noi,
Consiglio regionale, a sottoscrivere nuove azioni, non abbiamo
detto no, noi non intendiamo sottoscrivere nuove azioni, le abbiamo
sottoscritte, abbiamo deliberato la nuova sottoscrizione, ciò che
non abbiamo assolutamente fatto per la Torino-Ivrea. E quindi, un
domani, giustamente diceva il Consigliere Chamonin, venisse fatta
un'opera come la circonvallazione sud di Torino, dove si sa che
l'ATIVA, a un certo momento, potrebbe essere la società che
effettua l'opera, certo lì ci troveremmo di fronte a un problema
diverso; se dovessero venire delle passività, certamente in quel
momento, in quella sede, noi potremmo prendere la decisione non
solo di sottoscrivere, se ci fosse un nuovo aumento di capitale
azionario, ma prendere in esame che cosa? L'unico fatto possibile,
quello di sciogliere il nostro impegno societario, di vendere le
nostre quote azionarie agli altri soci.
Mi pare che sono due le questioni. In questo caso qui, però,
vista, ripeto, la necessità dell'opera, l'opportunità e quanto di
riflesso ne viene alla Regione, non solo pensando alla garanzia
sussidiaria dello Stato, ma al fatto che noi diamo questa
fideiussione solamente su questa, non per la parte generale
dell'opera, perché richiesta dal Ministero, mi sembra che si possa
accedere a darla.
Bordon (D.C.)
- Io vi chiederò scusa se non porterò tanti
argomenti nuovi a questa discussione, perché l'argomento è questo e
lo stiamo dibattendo.
Io vorrei, innanzitutto, precisare una cosa per tranquillizzare
l'eventuale perplessità che può avere Germano. Germano, forse, se
avevi una perplessità, era questa. Forse, dico io: il Consigliere
Savioz vi ha detto che l'Amministrazione regionale, quando ebbe a
discutere di questo problema, non prese nessun impegno per quello
che poteva essere un'altra spesa per questa bretella, anzi prese
impegno per non aderire a questa spesa.
Ora, nessun altro impegno è stato preso dall'Amministrazione
regionale che sia difforme da quella che ha detto Savioz prima;
quindi noi non abbiamo nessun impegno diverso da quello lì. Però,
secondo me, anche se non risponderò ai vari Consiglieri, facendo
solo una chiacchierata in generale, tanto per cominciare, il
Consigliere Marcoz ha detto, se non sbaglio: ma, potrebbe essere
un'appendice, questa bretella. Ora, questo è un giudizio mio
personale, ma noi facciamo parte di una società, Società ATIVA;
questa Società ATIVA per la bretella non avrà una gestione
separata, secondo il mio modesto parere; avrà una gestione unica,
tant'è che quando si arriverà, per esempio a Verrès, addirittura
c'entrerà anche la S.A.V., perché, se c'è ancora sempre quella
differenza di tariffe ecc., pagheremo da Verrès a Quincinetto e da
Quincinetto prenderanno il biglietto per andare e uscire a
Santhià.
Quindi io parto da questo principio: se questa gestione della
bretella - ed è indubbio, credo che non abbiamo noi delle
perplessità su questo - la bretella dovrebbe essere ATIVA,
giustamente lo diceva Chamonin, e quindi io sono confortato in
questo mio giudizio; se è ATIVA, ad un certo momento, noi avremmo
dovuto partecipare anche a questo, perché quando domani noi avremo
dei rendiconti di questa società, a un certo momento ci dovrebbero
dire: ma, questa è la gestione della bretella, che non c'entra
niente con la gestione della Quincinetto-Torino. Quindi a me pare
che la gestione della bretella dovrà entrare nella Società nostra,
per cui se dovesse dare un apporto attivo, noi ne avremmo
vantaggio. Quindi il non aver, il non esserci impegnati, e se
invece ci potrà dare come risultato questa partecipazione agli
utili come potrebbero essere, esserci una partecipazione alle
passività che noi non abbiamo presa, arrivati a questo punto si
tratta di vedere questa fideiussione.
Ora, lì le idee sono opinabili, io sto discutendo con i miei
amici, per esempio, l'idea di Savioz, ma Savioz che cosa dice: "per
noi questa fideiussione non ci darà nessun fastidio, perché? Perché
noi riteniamo che questa fideiussione non ci farà saltar fuori
neanche una lira". Scuote la testa, Manganoni dice: "ma può anche
essere pericoloso, perché se invece domani fosse passivo, che cosa
ne vien fuori". Quindi io non posso dire che Savioz ha ragione o
che ha ragione Manganoni. Ma a me pare che questa preoccupazione
qui non ci dovrebbe essere sotto questa forma, e qui forse dissento
da qualcheduno.
Io l'unica osservazione che vorrei fare, è un'altra, è questa ed
è quella che avete fatto prima e che anch'io pensavo. Ma, anche se
noi non ci siamo impegnati a spendere dei denari e lo diciamo non
spendiamo neanche una lira per la bretella, questa fideiussione che
noi diamo e che non ci dovrebbe costare niente e che non ci
dovrebbe preoccupare, a quanto può ammontare se le cose vanno male?
Quindi tutt'al più ammonterà alla percentuale che noi abbiamo
sottoscritto. Questo era un po' il mio concetto,
Ma io non so legalmente, perché, Avv. Marcoz, io mi rivolgo a
lei scherzando come sempre, perché la battuta del paiolo l'abbiamo
avuta noi, ma io non so se è giusto o no questo concetto, perché la
solidarietà si capisce che se prima di noi c'è la provincia di
Torino, possiamo pur star tranquilli, perché poi verremmo chiamati
dopo; ma il solidale vuol dire che è uguale per colui che ha
sottoscritto il 50% come per chi ha sottoscritto il 12%, neanche a
noi non va questo solidale, sia chiaro.
Però, seconda perplessità che ho io, che voglio sentire da voi,
ma è questa: se però noi non sottoscriviamo con questa clausola di
solidarietà con le premesse che abbiamo Savioz ed io che non costi
niente alla Regione e dimenticando le perplessità di Manganoni, che
cosa dobbiamo fare? Dobbiamo rifiutare questa fideiussione? E se
noi rifiutiamo questa fideiussione che cosa succede? Non possono
più fare la bretella? Sono questi gli interrogativi che ci
ponevamo. Io ho partecipato ad una sola seduta, dopo che è uscito
Savioz ultimamente dall'ATIVA e non si è parlato di questo
problema, perché o era una cosa vecchia, una cosa passata; invece
vi dirò, ma ve lo dirò dopo, quella della circonvallazione a titolo
informativo.
Ora, il problema, secondo me, è tutto basato qui: se questa
fideiussione che noi dobbiamo dare, può essere data soltanto per la
quota di sottoscrizione, allora io caldeggerei proprio questo; non
che a me interessi, che a noi interessi personalmente; vi direi: è
necessario, andiamo avanti, abbiamo fatto trenta, facciamo
trentuno, e dico che questa bretella la presumiamo ATIVA e ben
venga, noi diremo: "laggiù non abbiamo speso perché la Regione non
aveva motivo di spendere"; loro ci potrebbero dire però che se ci
saranno degli utili, voi li dividerete con noi, solo per dire,
perché se non si partisse da questo principio, almeno se non utile,
di ammortizzare l'autostrada, perché io non credo che l'autostrada
della Valle d'Aosta possa poi dare un utile, non so, dare un utile
indiretto, ma è indubbio che, per esempio, diminuendo le tariffe
dell'autostrada - sempre che si possa fare questa diminuzione - si
capisce che sarà sempre meno utile, perché se già sorridiamo con
queste tariffe che ci sia una certa utilità, e che invece non ci
sarà, io sono convinto che se diminuiranno le tariffe sarà maggiore
la passività e i soci dovranno sborsare dei denari. Questo è un
altro discorso che faremo in altra sede.
Quindi io vorrei proprio questo. Se è possibile dare questa
fideiussione nostra fino all'aliquota da noi sottoscritta, io
caldeggerei. Se non è possibile e che si deve interrompere questo
lavoro, d'accordo, di darla fino a quei sei miliardi, così com'è,
naturalmente con un impegno che per altri lavori - perché non si
possono più fare altri lavori che si chiamino appendici utili, come
quello della bretella - per altri lavori noi non ne vogliamo sapere
più, sia chiaro. Perché, per esempio, adesso vi aggiungerò che in
quell'unica discussione a cui partecipai, si parlò della
circonvallazione nord, mi sembra che la chiamino. Naturalmente, lì
è un problema molto importante per l'ATIVA, importante per i
rapporti che hanno con la provincia e il Comune di Torino, perché,
siccome questa arteria dovrebbe toccare diversi e svariati comuni
della cintura di Torino, addirittura questi Comuni dicono: un
momentino, se tu costruisci questo pezzo di strada che dovrebbe
andarsi a collegare all'autostrada di Fossano, beh, chi da Torino
vuole andare a Fossano o a Savona, ecc. è giusto che paghi il
biglietto, ma noi qui nell'interno della città non vogliamo pagare
il biglietto per... non so quali siano i Comuni.
Naturalmente io li ho ascoltati ben bene, mi sono permesso di
far mettere a verbale nella chiacchierata questo: "non contate
sulla Regione, perché alla Regione non interessa"; quindi di questo
state pure tranquilli.
Tutto questo detto, vorrei ancora aggiungere una cosa, una cosa
che poi riassumerei dopo per quello che è l'impostazione che divaga
un po': uscire dalla società, ha detto bene il Consigliere
Chamonin; uscire dalla società, perché, se c'è un obbligo che
abbiamo noi oggi di sottoscrivere questi sei miliardi, è giusto chi
diceva: "se siano obbligati oggi, saremo obbligati anche domani per
altre cose". E allora se noi non possiamo esimerci da queste cose
dobbiamo venir via dalla Società.
Però a me parrebbe che se non c'è questo obbligo, non sia il
momento di uscire dalla Società, perché con l'autostrada
Aosta-Quincinetto, e quindi Quincinetto-Torino, i rapporti che
possono esserci per un miglior funzionamento di queste due
autostrade che in fondo costituiscono una autostrada, è bene che la
Regione continui a rimanere anche nell'ATIVA, perché nella ATIVA
potrà far sentire la sua voce come la può far sentire nella S.A.V.,
mentre la ATIVA nella S.A.V. non può far sentire un bel niente.
A me pare che prima di parlare di uscire dalla Società,
bisognerebbe rifletterci su. L'unica cosa, che ripeto, è questa:
questa fideiussione siamo obbligati a darla? No, anche se non siamo
obbligati a darla, diamola fino a qual 10%; se invece siamo
obbligati a darla, ci dobbiamo inchinare, perché non c'è
discussione da fare. Però, io chiederei ancora questo: se la nostra
aliquota è del 12%, va bene fino lì, e se non lo è fin lì, che
dovrebbe essere solidale, a me sembra che dovrebbe essere basato su
una priorità: prima la provincia di Torino e poi ci siamo noi.
Naturalmente, se nella società, un obbligo c'è per tutti i soci,
io credo che noi non possiamo scappare di qui.
Andrione (U.V.)
- Je voudrais d'abord faire une question
de principe.
Quand il s'agit que la province de Turin fasse quelque chose
pour nous, nous nous sommes toujours heurtés à des refus, et je
n'ouvre pas d'anciennes polémiques; quand il s'agit au contraire de
venir en Vallée d'Aoste trouver de l'argent tout ce monde qui nous
ignore au point, et je fais un seul exemple, je regrette que
Monsieur Berthet ne soit pas là, au point que quand on a inauguré
le refuge Turin on ne voulait pas inviter la Junte régionale; tout
ce monde qui nous ignore totalement, quand il s'agit de nous faire
verser de l'argent, il arrive qu'il nous trouve, pour une fois,
tant intéressants, et c'est une question de principe, c'est une
question de méthode, nous sommes autonomes et nous ne sommes pas
une partie de la Province de Turin, même si cela déplait à Monsieur
Grosso, qui était mon professeur de droit romain, et à d'autres
manitous de Turin. Et là il faudrait mettre les points sur le
"i".
Deuxième chose, nous sommes tous d'accord que cette bretelle est
d'une importance, je ne dis pas vitale, mais d'une très grande
importance pour la Vallée d'Aoste. Je n'approuve pas ce que
Monsieur Bionaz a dit, c'est-à-dire j'approuve le fond de l'idée de
Monsieur Bionaz, c'est-à-dire que nous devons faire quelque chose,
mais je ne suis pas d'accord quand vous dites "nous voulons arrêter
tout", parce que ce n'est pas vrai, regardez, moi, il n'y a pas
quinze jours je suis passé par là, les travaux procèdent très
allègrement et ce n'est pas que notre garantie soit indispensable,
loin de là; c'est que notre garantie sert à la société
constructrice pour obtenir des crédits à un taux d'intérêt
inférieur. Il s'agit toujours d'une raison d'argent et moi je dis
que nous avons, si pas autre chose, et là peut-être je ne sais pas
si je concorde avec les autres orateurs, nous avons le devoir moral
de nous intéresser à ce problème parce que, en définitive cette
bretelle nous apporte des avantages; cependant il y a un point ici,
je reprends un peu ce que Monsieur Bordon disait: "article 1 -
garantie fidéjussoire de la Région autonome de la Vallée d'Aoste en
voie solidaire". En terme de droit, Bordon, tu m'excuse, solidaire
cela veut dire que tu réponds pour le tout, pour le tout, pas une
partie, parce que, quand l'obligation est solidaire s'il y a un qui
refuse de payer c'est l'autre qui paye. Or moi, je voudrai, si
possible, que à cet article premier il y ait une petite
modification dans le sens de dire que nous, nous donnons, nous
garantissons, d'autant plus qu'il n'y a derrière nous une garantie
générale de l'Etat, ce n'est pas que ces gens aillent à la
rencontre d'une banqueroute parce que il s'agit d'une
œuvre d'intérêt public, mais quand même que la
Région garantisse pour une somme déterminée sans arriver à être une
garantie en voie solidaire que si demain quelqu'un qui est plus
gros et plus puissant se refuse  de payer, nous soyons nous à
faire les Pantalons.
Une dernière chose: on parlait avant - je voudrais vraiment
parler à ces messieurs et alors j'attends... - une dernière chose
très courte: sortir de l'ATIVA là c'est une question évidemment qui
ne concerne cet argument que par travers, si nous entrons dans
l'ATIVA nous devrions avoir le pouvoir d'éviter ce qui arrive
maintenant qu'on paye deux tickets pour faire 18 km d'autoroute,
non, je sais que c'est un autre discours mais comme la bretelle
cela se reprend tout de suite - Bordon toi tu disais, nous devons y
penser avant de sortir de l'ATIVA, si nous y sommes dedans au moins
obtenir cela, qu'il n'y ait qu'un billet unique parce que entre
Verrès et Turin, il y a, je ne sais pas, 80 km, tu t'arrêtes une
fois a Verrès, tu t'arrêtes une fois à Quincinetto, on paye
relativement le triple les 17 km entre Verrès et Quincinetto que ce
qu'on paye les kilomètres restants. Nous sommes dans l'ATIVA, mais
nous comptons pour rien, nous sommes dans l'ATIVA pour ce qui
concerne les garanties et les emprunts et puis même, écoute, moi,
je ne veux pas faire de polémique, je dis: "restons-y", selon ton,
selon ta suggestion mais faisons valoir quand même le poids de ce
que nous faisons et même quand nous donnons une garantie de ce
genre faisons un peu nos intérêts. Je répète, je pense que la
bretelle est à notre avantage; faisons un effort, mais ne faisons
pas quand même les premiers de la classe. Voilà.
Manganoni (P.C.I.)
- Che la strada sia utile per la Valle
d'Aosta, è vero, è vero, però osservate: l'allargamento della
strada Venezia-Milano, o la costruzione dell'autostrada che c'è già
o un eventuale allargamento, è utile per la Valle d'Aosta, perché
se viene dal Brennero sarà una bella strada, più facile che se
viene dalla Valle d'Aosta; se la strada è stretta e impossibile,
certo non ci vengono.
Io ricordo un altro esempio, assurdo voi mi direte:
l'allargamento della strada da Martigny a Losanna è utile per la
Valle d'Aosta, perché fin a quando quello lì è un budello che non
ci si può passare, saranno pochi quelli che passano per il Traforo;
se invece abbiamo una bella strada larga, aumenteranno quelli che
vengono dal traforo del Gran San Bernardo e vengono in Italia. E
così varrebbe per Chamonix.
Ora, se noi andiamo a vedere le strade che sono utili per la
Valle d'Aosta e dobbiamo partecipare finanziariamente a tutte
quelle strade, io non so su quale via ci incamminiamo, dove andiamo
a fermarci, perché la questione delle strade utili, tutte le strade
sono utili; beh, quelle in India, no, ma tutte quelle che vengono
in direzione della Valle, sono utili per la Valle.
Ed ora io vi dirò: facciamo molta attenzione, facciamo molta
attenzione, perché a me preoccupa, vi ribadisco, questo punto che
vi ho detto adesso, oltre alla fideiussione. Perché vedete, chi
pagherà, si è detto qui, chi pagherà? Paga l'ATIVA i deficit, io
parlo dei deficit di gestione, ammortamento capitale e interessi,
perché oltre alla fideiussione sono particolarmente quelli che mi
interessano, che mi preoccupano, no. E mi preoccupo perché? Perché,
insomma, io mi baso sugli esempi passati: la SITRASB, di cui noi
facciamo parte, quanti quattrini abbiamo già tirato fuori, non come
sottoscrizione di capitale prima, iniziale, a parte quello, ma
dopo, questa sottoscrizione di capitale ci ha portato degli utili?
Sì, ha portato a partecipare ai deficit di gestione e interessi,
ecc. Per la questione del Monte Bianco, idem come sopra, per la
questione dell'ATIVA quali utili abbiamo avuto adesso
dall'autostrada Torino-Quincinetto? Utili? Abbiamo continuato a
tirar fuori dei soldi e purtroppo rassegniamoci a tirarne fuori
altri soldi; perché quando voi mi parlate degli utili delle
autostrade, ma Bordon, stiamo coi piedi per terra, quali utili
delle autostrade? L'autostrada porta degli utili, sì, ma a chi
porta degli utili all'autostrada? Vedete adesso nella S.A.V. chi
porta degli utili, ai grandi manitù e ai padroni del vapore che
sono dentro nella Società, a quelli che fanno gli appalti e noi
sappiamo come li fanno addomesticati, noi sappiamo tutto, no,
perché solamente gli ingenui non lo sanno.
Quelli tirano fuori gli utili che intascano, gli utili, i
padroni del vapore, quelli sì, ma le Amministrazioni pubbliche sono
sempre quelle che pagano, e noi siamo un'amministrazione pubblica e
abbiamo sempre pagato e continueremo a pagare. Ed allora, dice
Benzo, se diamo fideiussione dovremo pagare i debiti ed è questo
che mi preoccupava e per questo vi ho letto il penultimo comma lì a
pagina 2, perché noi dovremo dopo pagare i debiti non solo
dell'Aosta-Quincinetto, per cui l'ATIVA era stata costituita; noi
dovremo pagare i debiti anche di questa famosa bretella e gli
interessi e l'ammortamento del capitale.
Ora, noi non spendiamo una lira, si è detto, non spendiamo una
lira; sì oggi, noi non spendiamo una lira, oggi, ma io penso che
una Amministrazione regionale non debba guardare solo oggi, ma
debba guardare domani, cioè questi impegni che oggi non ci fanno
cacciar fuori di tasca, cioè dalle tasche dell'Amministrazione, una
lira, oggi, domani cosa dovremo cacciar fuori? Qui dice "in base ai
previsti ricavi", ma chi ci crede a questi previsti ricavi? Vi ho
citato l'esempio dei due Trafori dell'ATIVA attuali, si prevede
sempre la luna, perché? Per dimostrare che la costruzione di questa
opera non solo è utile, ma darà degli utili, invece... degli utili
non ne darà mai, darà sempre deficit, no; da quanto mi risulta, io
non so se le informazioni sono sbagliate, l'unica autostrada la cui
gestione è ATIVA è la Torino-Milano, mi risultava due anni fa, non
so se oggi le cose sono cambiate perché c'è un traffico enorme
sulla Torino-Milano; ma pare, almeno due anni fa, che tutte le
altre autostrade erano in deficit - io parlo di gestione,
ammortamento interessi e capitale, ecc..
Pertanto anche questa bretella sarà in deficit, e questo deficit
chi lo pagherà? Lo pagherà l'ATIVA, ma l'ATIVA chi è? L'ATIVA è una
società composta da soci e quindi i deficit li pagheranno i soci
della società e quindi li pagheremo noi, perché noi siamo dei soci
della Società.
Ora, chi è che diceva che la gestione è unica, no? Bordon dice
che l'ATIVA ha una gestione unica, pertanto non è che l'ATIVA dica
che i deficit dell'Aosta-Quincinetto fanno parte, gravano su quelli
che hanno sottoscritto e quindi Regione autonoma, ecc. Il deficit
della bretella grava solamente su quelli che hanno sottoscritto il
capitale per la bretella e quindi noi non abbiamo sottoscritto; a
parte però che noi diamo la fideiussione e in un certo modo veniamo
implicati, ma ammettendo anche che non abbiamo sottoscritto, però
la gestione, io sono d'accordo, è unica e allora, se l'ATIVA avrà
un X deficit di gestione, di tutta la sua attività, non solo della
Quincinetto-Aosta ma anche della bretella ecc., 'sto deficit chi lo
paga? Lo pagano gli azionisti, quindi lo pagheremo noi, e noi
pagheremo anche il deficit della bretella.
Pertanto, vedete, è questo che mi preoccupa, dei soldi che noi
dovremo cacciare fuori un domani.
Ora si dice: dobbiamo sottoscrivere? Va beh! Io, noi qui ci
troviamo di fronte a un fatto compiuto che la situazione, le leggi,
le disposizioni, dato che siamo azionisti, oggi dobbiamo garantire
anche questa fideiussione.
Quindi io non dico: oggi noi dobbiamo respingere questo, è una
questione che possiamo discutere. Però, un momento, questa, scusami
il termine un po' volgare, fregatura che ci stiamo prendendo adesso
per la bretella, dovuta alla situazione forse non imputabile a
nessuno di noi, però adesso si deve aprire gli occhi.
Ora si parlava della circonvallazione, ha detto Bordon che
l'ATIVA deve costruire la circonvallazione nord così a Torino, no?
Se noi continuiamo a rimanere come siamo oggi nell'ATIVA, noi, fra
un anno, due anni, chissà quando faranno quella circonvallazione,
ci troveremo nella stessa situazione, fideiussione per la
circonvallazione nord, e quando fisseranno i deficit di gestione,
interessi, ammortamento capitale, anche della circonvallazione
nord, noi pagheremo anche quelli, ed allora, io vi dico, beh, la
prima nasata che abbiamo preso oggi, siamo capitati così per colpa
di nessuno perché non lo sapevamo, non prevedevamo, non
immaginavamo, bene. Ma adesso però che lo constatiamo, adesso
diciamo: un momento, vediamo in avvenire, almeno di non prenderne
altre testate, non battere altre volte la testa contro il muro come
Regione, testa contro il muro nel senso di impegnarsi.
Montesano (P.S.D.I.)
- Un momento, scusi Bordon, perché
io qui sono oberato da richieste di interventi. Scusi, Consigliere
Manganoni. Sono in lista per parlare Savioz, Fosson, Cusumano,
Bionaz, Marcoz, Chamonin, Germano. E perciò, cerchiamo di
concludere...
(voce di Germano)
...Va bene soltanto che io
volevo pregare i Signori Consiglieri di cercare di non ripetersi e
arrivare ad una conclusione che possa essere, diciamo così, di
congiungimento di diverse tesi. Continui, Consigliere
Manganoni.
Manganoni (P.C.I.)
- ...allora, un momento. Perché dice
Bordon: io ho detto che noi della circonvallazione di Torino non ne
vogliamo sapere. Esatto. Savioz, cosa aveva detto per la bretella?
Noi non ne vogliamo sapere, Regione Autonoma, no? Non intendiamo
partecipare. Però il risultato qual è? Ecco il risultato: che
adesso dobbiamo garantire la fideiussione e che domani pagheremo i
deficit di esercizio.
Ora, non vorrei che come è successo per la bretella, malgrado
che Savioz allora abbia detto: "la Regione non ne vuol sapere di
sottoscrivere ecc.", però oggi ci siamo dentro, non vorrei che
questo si ripetesse e per la circonvallazione nord, prevista, di
cui è prevista la costruzione, e per eventuali altre autostrade che
l'ATIVA deve costruire.
Come possiamo noi garantirci almeno in avvenire di uscire
dall'autostrada? si diceva... Beh, io non so. È vero che nell'ATIVA
ci siamo solo per pagare, no? Noi oggi nell'ATIVA ci siamo
solamente per cacciar fuori quattrini. Ma a parte questa
considerazione, a mio parere noi dobbiamo studiare il sistema, e
qui ci saranno i legali, ci saranno gli uffici della Regione, che
studiano il modo di sganciarsi, se si può non uscirne è meglio, ma
il modo di evitare di continuare a rimanere in questa ATIVA e
continuare a dare le fideiussioni ed a pagare i debiti di gestione,
interessi e ammortamento capitale. Questo che io pongo, ed è questo
il problema che io pongo alla Giunta.
Quindi, su questo qui, beh, pazienza; ma almeno salviamoci in
avvenire, guardiamoci alle spalle in avvenire e facciamo
attenzione, perché poi, quando si tratterà di pagare fra anni, i
bilanci della Regione, li voglio vedere dopo.
Savioz (P.C.I.)
- Beh, io non ho più granché da
aggiungere, volevo solo modestamente dare qualche chiarimento su
quella che è la situazione, non dico di oggi, ma la situazione per
gli anni in cui ho partecipato alle riunioni e che furono proprio
quegli anni che determinarono molte cose di questo genere.
La preoccupazione del Consigliere Chamonin e le sue proposte
indubbiamente hanno un valore, hanno un valore perché? Nell'ambito
della Amministrazione della ATIVA, si è parlato della
Torino-Bardonecchia, del Traforo del Fréjus, della Circonvallazione
di Torino, del Traforo del Ciriegia, della Fossano-Genova e insomma
la Società ATIVA, come giustamente diceva il Presidente Marcoz, non
è stata creata per fare la Quincinetto-Torino, ma una società
costituita per la costruzione di autostrade. Perciò l'ATIVA può
partecipare per la costruzione di qualunque opera autostradale.
Quindi il pericolo che si corre è proprio questo, in quanto soci
della Società, ad ogni piè sospinto, noi possiamo essere chiamati a
dare la nostra fideiussione per tutte le opere che la Società
intende costruire e per costruire a valersi di mutui dello Stato o
garantiti dallo Stato.
Perciò la mia preoccupazione è soltanto quella della famosa
solidarietà invocata da questa deliberazione, solidale, l'ha già
spiegato il Consigliere Andrione prima, che cosa significa, io non
lo ripeterò. Allora possiamo noi vedere di dare la nostra
fideiussione per la percentuale per cui noi partecipiamo; se ci
possiamo fermare a questo punto (l'ha già detto l'Assessore Bordon)
siamo tutti d'accordo, e penso che qui potremmo essere d'accordo di
dare la nostra fideiussione per la percentuale di cui fa carico
alla Regione. E qui subentra anche una questione di rapporti, di
rapporti politici, amministrativi tra noi e la provincia di Torino
in genere e, quando qualcuno qui ha sollevato la questione di
essere trattati come i parenti poveri, questo è vero, questo è
vero, perché se si vanno a vedere i verbali delle riunioni
dell'ATIVA, io penso che abbiano scritto quello che è stato detto.
Io ho protestato energicamente in quel Consiglio quando l'ATIVA
aveva mandato in Valle d'Aosta gli ingegneri, i geometri, i tecnici
per tracciare l'autostrada che veniva nella Valle d'Aosta, senza
interpellare il Consiglio regionale. E di questo io ho riferito a
suo tempo in Giunta e in sede dell'ATIVA ho protestato
energicamente, perché ho detto che in fondo quando si entra in casa
altrui, si chiede almeno permesso, e non si apre la porta e si
entra così decisamente, e lì benché con molte scuse, con molti giri
di parole, avevano finito per accondiscendere a questa mia
richiesta, perché io insistevo nel dire: si vuole fare la strada
nella Valle d'Aosta? E va bene! Se si vuol fare la strada nella
Valle d'Aosta si abbia almeno la bontà di interpellare il Consiglio
regionale della Valle perché mandi i suoi rappresentanti, i suoi
tecnici, quelli che crede meglio, perché partecipino alla
impostazione di questo problema nella Valle d'Aosta. Perché allora
ancora si discuteva se l'autostrada doveva finire in fondo valle, a
metà collina o in alta collina, coi trafori o con meno trafori ecc.
ecc. di questo passo qui; mentre invece l'ATIVA aveva un progetto
di larga massima sia pure, ma già fatto sulle mappe senza averci
detto niente.
Quindi questo vi dice che effettivamente noi siamo sempre stati
trattati un po' come parenti poveri. Ma la nostra compartecipazione
all'ATIVA io la sostengo e, se mi è permesso, vorrei fare un
piccolo accenno a un problema che, almeno molto modestamente
credevo e credo ancora tutt'oggi, abbia avuto la sua
importanza.
A un certo momento il bilancio dell'ATIVA era deficitario per
circa 190 milioni o 180, un affare così, non mi ricordo più
esattamente. Vi era stata l'offerta da parte di una società di
pubblicità che dava 80 milioni di lire all'anno se l'ATIVA
permetteva di mettere i cartelli lungo l'autostrada. Ebbene se i
cartelli non sono stati messi sull'autostrada Torino-Quincinetto,
questo va a merito esclusivo della Valle d'Aosta, perché noi ci
siamo battuti e battuti fino in fondo, fino alla noia, fino
all'esaurimento in quella ed in altre riunioni fin quando il Prof.
Grosso, allora Presidente, ha finito per accondiscendere alla
richiesta nostra della nomina di una Commissione per un sopralluogo
e i cartelli non sono stati messi.
Quindi io sono del parere che la nostra rappresentanza in seno
al consiglio dell'ATIVA debba essere mantenuta a tutti gli effetti.
Primo.
Io quel che so, può darsi anche che sbagli, perché non è che sia
molto sicuro di quello che sto per affermare, ma quando si è
parlato di bretella, quando in nome della Valle io mi sono
dichiarato contrario come finanziamento, mi è stato detto: ma lei,
stia attento perché in questo caso la Valle non potrà partecipare
ai benefici della bretella. Mi sembra. Io ho risposto: naturalmente
se noi non partecipiamo come azionisti alla costruzione della
bretella, è evidente che non avremo i benefici, se benefici ci
saranno.
Quindi, in questo caso, ci rimarrebbe che cosa? Gli oneri, senza
benefici, se benefici ci saranno, ripeto, perché io dubito molto
che ci siano benefici immediati sulla bretella, però potrebbero
anche esserci, ma gli oneri in questo caso ci rimangono, perché
dobbiamo finanziare cioè dobbiamo dare la nostra fideiussione. Ma
proprio per quei rapporti che io ritengo siano molto utili, perché
non possiamo pensare di isolarci per conto nostro per avere una
frontiera a Pont Saint Martin, non siamo in quella condizione, con
Torino ci si può sempre trovare d'accordo e penso che si potrebbe
dare la nostra fideiussione, ma solo per quella percentuale, cioè
del 12,5% che noi abbiamo nella Società.
Vorrei approfittare di questo piccolo intervento per dire
all'Assessore Bordon, che mi ha sostituito in quel Consiglio di
Amministrazione, di continuare, Bordon, quella richiesta che io
avevo avanzato due anni fa affinché sulla rete stradale della
ATIVA, compresa la rete stradale della Valle d'Aosta, si addivenga
finalmente; io ero del parere di una gestione unica, ma soprattutto
la possibilità di prendere un biglietto all'ingresso
dell'autostrada, di pagarne il quantum all'uscita in qualunque
casello avvenga, della rete stessa. Questo darebbe un enorme
beneficio a chiunque transiti sulla strada perché non ci sarebbe
più la questione di vedere se in Valle d'Aosta si paga 20 e fuori
della Valle d'Aosta si paga solo 10, prima di tutto. Quindi una
ragione psicologica per noi valdostani, prima cosa, perché ciò che
dice Manganoni è giusto. La gente non sa mica se la tariffa messa
sull'autostrada è stata messa dal Consiglio regionale, dai
Valdostani o dai Romani o dai Genovesi; la gente sa soltanto che in
Valle d'Aosta paga molto di più e questo è un qualche cosa che non
torna a nostro vantaggio; onestamente dobbiamo riconoscerlo.
Eliminando la tariffa per la Valle d'Aosta e facendo un
biglietto unico per l'ingresso in qualunque casello pagando
all'uscita il quantum su quello che hai percorso, automaticamente
questo scompare... Ci nascondiamo, d'accordo, ci nascondiamo, ma
però è utile, è più comodo ed anche utile dal punto di vista
psicologico. Quindi io pregherei Bordon di continuare quella
richiesta e di insistere perché ci riesca.
Detto questo non ho altro da aggiungere.
Montesano - (P.S.D.I.)
- Consigliere Fosson. Io vorrei
raccomandare a questo punto i Consiglieri di, diciamo così, aderire
ad avvicinarsi un po' di più all'oggetto che è quello della
delibera di concedere la fideiussione oppure no alla Società ATIVA,
che altrimenti il campo autostradale così vasto, per favore Bordon,
perché altrimenti perdiamo del tempo. Ci sono ancora sei o sette
Consiglieri che debbono parlare. Quindi io faccio questa
raccomandazione. Consigliere Fosson.
Fosson (U.V.)
- Io aderisco subito al suo invito, sì.
Sarò brevissimo perché avevo chiesto la parola prima che parlasse
il mio collega Andrione ed una parte di quello che volevo dire io,
l'ha già detta lui. Quindi io ritornerei proprio all'articolo 1 e
dico: da dove viene fuori l'obbligatorietà di mettere in...
solidale con la provincia di Torino e tutto il resto. Perché mi
sembra...
Bionaz (D.C.)
- Subito. E le rispondo leggendo il testo
della lettera che è stata inviata alla Regione. Dunque: "Illustre
Presidente, nel quadro dei finanziamenti per la costruzione
dell'autostrada Ivrea-Santhià, è prevista da parte dell'ATIVA la
contrazione di un mutuo, la contrazione di un mutuo a lungo termine
di lire 6 miliardi con la Cassa di Risparmio di Torino.
Il mutuo è garantito da iscrizione ipotecaria ed autorizzata
dall'ANAS sulla costruenda autostrada Ivrea-Santhià e sulle sue
pertinenze, nonché alle fideiussioni prestate dalla provincia di
Torino e dal Comune di Torino, quali enti pubblici azionisti della
Società".
Perché vedete che in un primo momento non si era pensato alla
Valle d'Aosta
.
"Il mutuo richiesto ai sensi delle vigenti
leggi autostradali 24 luglio 1961, 4 novembre 1963 ed è assistito
dalla garanzia sussidiaria dello Stato".
L'ATIVA da tempo ha introdotto presso il Ministero del Tesoro la
procedura per ottenere detta garanzia sussidiaria.
"Nell'esame della pratica da parte del competente ufficio
ministeriale è stato rilevato che nella compagine sociale della
ATIVA vi sono altri due enti pubblici che a norma dell'articolo 11
del decreto legge 15 marzo 1965, - quello che vi ho letto -, sono
tenuti a prestare per il finanziamento suddetto la loro
fideiussione. Fra questo vi è la Regione autonoma della Valle
d'Aosta.
Rivolgo perciò a Lei Presidente l'istanza per ottenere in via
d'urgenza la relativa deliberazione avente per oggetto la
prestazione della fideiussione del mutuo che l'ATIVA andrà a
contrarre con la Cassa di Risparmio di Torino, fideiussione che
viene richiesta senza rilascio di delegazione e nei modi e nei
termini di cui alla deliberazione del Consiglio provinciale di
Torino che ho rimesso agli uffici della sua segreteria generale". E
hanno allegato l'atto, timbrato, fatto dalla provincia di Torino,
nel quale si dice all'articolo 1: "La Giunta provinciale unanime
delibera di proporre al Consiglio provinciale di autorizzare la
prestazione da parte della provincia di Torino, congiuntamente e
solidalmente con il Comune di Torino, fideiussione per il
finanziamento che la Società per Azioni Torino-Ivrea-Valle d'Aosta
(ATIVA) andrà ad assumere ecc. ecc.".
Dunque dicono loro: qui non si può cambiare niente, perché deve
essere conforme all'atto che è stato contratto dalla Provincia di
Torino e dal Comune di Torino nei confronti dell'ATIVA.
Questi sono i termini nei quali noi oggi possiamo muoverci e si
tratta semplicemente di sapere e di decidere cosa vogliamo fare in
questi termini e cosa non vogliamo fare. È chiaro che noi altri non
intendiamo aumentare le nostre compartecipazioni da quelle che
abbiamo già adesso. Del resto ha già detto di no Savioz una volta,
ed ha fatto molto bene, che a noi non ci interessava ed
indubbiamente noi altri siamo d'accordo di non aumentare i nostri
impegni per altre opere che ci possono interessare solo
indirettamente e su questo impegno evidentemente la Giunta prende
un impegno chiaro, insomma, di non aumentare, come del resto ha già
fatto il Consigliere Savioz, in qualità di membro del Consiglio di
Amministrazione dell'ATIVA.
Sul resto io non ho più niente da dire. Non c'è più niente da
dire; la fideiussione viene richiesta per questa ragione e con
queste formalità, con queste procedure, e se voi andate fino alla
decisione di volerci ritirare dall'ATIVA, io non penso che sia
opportuno.
Del resto vi dirò...no, no, perché è stata affacciata anche
questa opportunità. Del resto vi dirò che dalla Torino-Fossano è
stata richiesta la nostra compartecipazione, per il ponte non so
quale ponte, un grande ponte che si fa in provincia di Vercelli, ha
detto anche: voi siete interessati...abbiamo sempre risposto di no,
senza fare neanche poi tanti complimenti, abbiamo detto di no, non
ci interessa. E faremo lo stesso in avvenire per altre opere che ci
interessano molto indirettamente.
Qui la questione è già risolta in questi termini, il Consiglio
non ha che da dire sì o no, perché effettivamente, se questo non
avesse da verificarsi, il mutuo all'ATIVA non viene concesso e noi
prenderemmo la responsabilità di fermare questo mutuo e, insomma,
di non lasciarlo perfezionare e su questo io richiamo l'attenzione
del Consiglio regionale.
Fosson (U.V.)
-  Se permette, aggiungo due parole,
allora, perché io ho chiesto da dove veniva fuori l'obbligatorietà
di mettere questa dizione. L'Avvocato Bionaz ha voluto leggermi la
lettera che era già qui, e ripeto, fin qui l'avevo letto anch'io,
tutto questo, perché qui non vedevo questo, perché a parte
l'ultima, le ultime due righe dove si diceva
"e nei modi e nei
termini di cui alla deliberazione del Consiglio provinciale di
Torino che ho rimesso agli uffici della sua segreteria
generale"
, perché per tutto il resto, io non voglio andare a
fare la discussione, dobbiamo ritirarci dall'ATIVA, una cosa o
l'altra; non entro adesso, entro sull'argomento puro e semplice
rimanendo sempre ossequiente all'invito del Prof. Montesano.
Quindi, io non so, noi, io ritengo che si possa mettere in
discussione la questione della solidarietà, del solidale, perché
bisogna vedere: loro hanno preso quella delibera così, la provincia
di Torino e il Comune di Torino sono i due maggiori azionisti che
ci sono nell'ATIVA, e quindi l'hanno presa in modo solidale. Io
ritengo in base a quello che hanno detto, anche l'Assessore Bordon,
se noi possiamo dare la nostra fideiussione in base alla nostra
partecipazione questo mi sembra che sia la cosa più logica, perché
effettivamente in una cosa che noi non siamo disposti a finanziare,
non possiamo ritirarci per la fideiussione per la quota nostra,
perché facciamo parte della Società, quindi bisognerebbe vedere
solo questo punto qui, e non entro in altri particolari perché,
appunto per me, è solo quello.
Quindi la questione della proporzionalità rispetto alla nostra
partecipazione, ritengo che non ci sia nulla da discutere e quindi
di dare la fideiussione. Invece sulla questione della fideiussione
solidale, mi riallaccio a quello che è già stato detto dal
Consigliere Andrione.
Cusumano (P.L.I.)
- Io volevo dire a risposta di quello
che m'hanno chiesto il Consigliere Savioz e il Consigliere
Andrione, e che adesso non ci sono, che mi risulta dal Presidente
del S.A.V. ...
(voce di Caveri)
...no, no io ho visto, che
appena l'autostrada sarà completata il biglietto verrà pagato in
un'unica soluzione all'uscita, è anche in progetto l'acquisto di
apparecchiature elettroniche per...
(voce di Germano) ...
mi
pareva inizialmente fino a Saint Vincent, adesso invece pare che
quando sarà ad Aosta, ad Aosta poi si pagherà all'uscita con
sistema unico in tutto la rete viaria italiana. Ed è appunto in
corso di acquisto, per lo meno in progetto di acquisto delle
apparecchiature elettroniche americane, perché pare che il sistema
di esazione vari dal metodo della cilindrata a quello del peso per
interasse come si fa in altre autostrade.
Marcoz (U.V.)
- Molto brevemente, dalla discussione che
abbiamo fatto, è apparso molto chiaro che nessuno di noi intende
sottrarsi a concedere per conto della nostra Regione, quella
fideiussione.
Il nostro interesse mirava soltanto ad una cautela, punto e
basta. Ma abbiamo delle leggi che sono come sono. Certo è che se ci
fossero dei rapporti di questo genere tra i privati, ci sarebbe da
mettersi le mani nei capelli, ed io faccio un piccolo esempio, è
vero, non so all'Assessore Bordon: se lei, è vero, contrae -
sarebbe più giusto dire che concede un mutuo lei a me, ma faccio la
cosa rovesciata perché voglio spiegarmi, è vero con un modo più
efficace - se lei contrae un mutuo, è vero , con il Signor Chamonin
e con il sottoscritto, non so di un milione, e io non so, tiro
fuori un certo capitale e l'altro tira fuori un certo capitale che
però è differente, è vero, colui che deve garantire questo mutuo
non lo garantisce in via solidale indipendentemente dall'interesse
che è in questo mutuo, è vero. Noi qui ci troviamo in una
situazione di questo genere. Noi abbiamo un piccolissimo interesse
e dobbiamo dare una solidarietà che è per il cento per cento:
questo lo dice la legge, un codice civile non lo direbbe mai in
materia privata, privata perché ognuno, naturalmente garantisce a
proporzione dell'interesse che ha, sarebbe logico che fosse
così.
D'altra parte, naturalmente, se c'è un rapporto privato tra me e
lei, tra l'esempio che facevo prima, naturalmente chi di noi è nel
possesso di una obbligazione al cento per cento e vede scritto che
è solidale non va mica a vedere se inizialmente il mutuo è dato
nelle proporzioni di centomila lire, di novecentomila lire. Chi ha
l'obbligazione solidale nelle mani dice: io escuto uno dei due e mi
versate, è vero, uno dei due la somma di un milione, quello che vi
ho mutuato, mentre sarebbe molto più logico che se lui ha incassato
o lei, viceversa, ha incassato le centomila lire, l'altro
novecentomila, colui che, è vero, deve riscuotere in restituzione
questo mutuo, abbia azioni per centomila lire verso uno e per
novecentomila lire per l'altro.
E se domani c'è un terzo che garantisce questa obbligazione
sarebbe tanto giusto che questo qui dica: io ho interesse di
garantire per centomila lire, non per il milione.
D'altra parte qui noi siamo tirati per i capelli, me ne rendo
conto, perché la legge ha stabilito una solidarietà e sembra che
non ci sia la possibilità di dare la pro quota a questa
solidarietà. E allora qui dobbiamo fare un atto di fiducia,
dobbiamo augurarci che l'autostrada Santhià-Ivrea sia ATIVA, ma
soprattutto c'è da augurarsi che non prendano questo come una
questione di principio, come un pericoloso precedente e continui
naturalmente, è vero, a fare delle opere nuove che dicono: la
piccola Valle d'Aosta deve contribuire nella stessa misura con cui
a queste opere contribuiscono gli enti molto più potenti.
Sull'altra questione che lei aveva accennato per la gestione, io
penso che non c'entra niente qui, la questione della fideiussione,
perché la Società ATIVA è unica e i dividendi e i non dividendi, è
vero, le passività e le non passività, noi lì ci stiamo già
indipendentemente da questa concessione, è vero, di... Quindi ci
troviamo, dobbiamo dirlo con rincrescimento, di fronte a una cosa
fatta, come succede molte volte quando trattiamo con altri enti, i
quali mandano la delibera e dicono "dovete deliberare così", e poi
si fa il piccolo ricatto dicendo "se no avrete poi le
responsabilità di fermare tutto". È certo, comprendiamo anche noi,
ci direbbero un'altra volta che siamo dei retrogradi che non
vogliamo che i veicoli, che le automobili vengano in un numero
maggiore nella nostra Valle, si farebbero dire delle cose a cui non
pensiamo nemmeno, per cui stiamo, per un minimo di sensibilità,
siamo, diciamo così, tirati per i capelli, è vero, a votare questo
provvedimento, che noi votiamo volentieri come provvedimento in sé,
ma avremmo preferito poter cautelare maggiormente gli interessi
della nostra Regione di fronte ad una garanzia che è poi
dell'ordine non da noi soli, ma tra tutti insieme, che è poi una
garanzia sui sei miliardi, è vero.
Questo è quello che noi volevamo difendere.
Bionaz (D.C.)
- A maggior chiarimento di quello che il
Consiglio deve sapere, all'articolo 1 della legge 15 luglio 1966
(Autorizzazione alla concessione della garanzia fideiussoria della
Regione a favore della Società Autostrada Valdostane) c'è la stessa
obbligazione: "allo scopo di consentire le operazioni di
finanziamento delle spese per la costruzione dell'autostrada
Quincinetto-Aosta, è autorizzata, ai sensi dell'articolo 3 della
legge 24 luglio 1961 e successive modificazioni, la concessione
della garanzia fideiussoria della Regione Valle d'Aosta,
congiuntamene ed in via solidale con la provincia di Torino..." e
questo è per l'autostrada della Valle d'Aosta. È la stessa dicitura
che è stata adottata allora.
Germano (P.C.I.)
- Ma mi pare che molte considerazioni
sono state fatte. La bretella può portare un utile alla Valle
d'Aosta, quindi noi non possiamo correre neanche il rischio di
essere accusati di fermare, di arrestare e così via. Però le
osservazioni fatte, credo che restano valide e credo che il
Consiglio ne debba tener conto: noi nella lettera abbiamo già
sottolineato il fatto che siamo nel quadro dei finanziamenti e
sarebbe bene che il Consiglio si impegnasse in modo unanime a dire
che ci vengono richiesti gli aumenti di capitale azionario, noi,
come abbiamo già detto con Savioz in Consiglio di Amministrazione,
come ha già detto anche Bordon in Consiglio di Amministrazione,
manteniamo questa posizione di non aumentare il capitale
azionario.
Abbiamo sentito, si parla della... come si chiama... della
circonvallazione nord, si parla della Torino-Bardonecchia, che è
evidente che sarà un'autostrada che allo sviluppo delle cose si
farà e sarà fatta dall'ATIVA, io penso che proprio, fatto questo
atto, ci convenga riflettere sulla possibilità di uscita, ma non
uscita per modo di dire che quello che fate non ci interessa, no,
ci interessa; la piccola Regione con centomila abitanti, con questo
bilancio, ha già affrontato sul piano autostradale 50 miliardi, ha
affrontato quello del Gran San Bernardo e come carico, penso che
abbia fatto uno sforzo abbastanza notevole ed è necessario che
altri enti...
(voce)
...per il traforo del Monte Bianco;
quindi penso che non possiamo dire: non è che quel ponte là non ci
interessa; no, ci interessa, tutte le cose che facilitano, ci
interessano, però come carico finanziario, la nostra Regione ne ha
già un carico abbastanza rilevante.
E io vorrei far rilevare questo: quando abbiamo fatto la
discussione sul prolungamento dell'autostrada, quando abbiamo preso
la posizione contro il fatto che la S.A.V. facesse questo
prolungamento, che doveva fare lo Stato, quando abbiamo fatto
osservazione a Pedrini che la S.A.V. tra fare i progetti per lo
Stato per il prolungamento della 26, li abbiamo fatti tutti perché
vogliamo che la S.A.V. non abbia un carico tale per dover mettere
dei prezzi alti. Perché in questo modo si faranno i prezzi alti
dell'autostrada e in questo modo faremo una cosa non conveniente
alla Valle d'Aosta, perché più il prezzo sarà alto e più
scoraggiamo la gente a venire, più il prezzo chiamiamolo quotabile,
con un brutto termine, e più vogliamo che la gente venga.
Io manterrei ancora quella riserva, sul fatto dell'emendamento
in rapporto alla sua partecipazione azionaria. Lo manterrei perché
credo che non ci verrà rimandata indietro come non valida, non ci
verrà rimandata indietro come non valida e sarà una piccola
garanzia per noi; se ci venisse mandata, approviamo di nuovo
immediatamente, non è che vi sono degli ostacoli di principio,
degli ostacoli di principio; però io insisterei nel mantenere
questo aspetto.
Bionaz (D.C.)
-  Io faccio presente solo un piccolo
particolare.
Questo deve essere fatto con legge, il 25 io non so se possiamo
ancora legiferare; dunque...
(voce di Germano) ...
ma non lo
so, questo, cosa vuole Germano, io vi ho letto la lettera, il
contratto, mi pare che degli elementi di giudizio adesso ne abbiamo
finché ne vogliamo.
Il Consiglio decida su quello che vogliamo fare.
Germano (P.C.I.)
- Chiederei allora di fare questa
proposta: non lo mettiamo nella legge, facciamo un ordine del
giorno del Consiglio, il quale si impegna nell'interesse della
Valle d'Aosta, a fare sì di non fare altri aumenti di capitale
azionario e eventualmente a rispondere per quanto è la sua parte
azionaria.
Resta un atto interno di Consiglio, non disturba la legge e ha
sempre un suo valore...
Bionaz (D.C.)
-  ...gli atti, gli aumenti di
capitale dobbiamo portarli in Consiglio.
Germano (P.C.I.)
- D'accordo, ma se c'è un impegno, è
sempre una cosa. Io non ho formulato quell'ordine del giorno, darei
l'incarico a Bordon di formularlo lui. Non è che ci tenga...
Bionaz (D.C.)
-  ...non cambia mica niente, perché
tanto non si fa mica...
Germano (P.C.I.)
- Ci mette in garanzia...
(voce di Bionaz
: ma noi siamo d'accordissimo, per carità,
dicevamo addirittura che noi possiamo anche prendere
l'impegno...
)
...
Allora direi di dare l'incarico all'Assessore Bordon
di... (
voce
di Montesano
: adesso votiamo prima la
legge, un attimo...)
...Mentre votiamo la legge...
(voci in aula)
Montesano (P.S.D.I.)
- Altri che chiedono la parola?
Allora passiamo in esame la legge articolo per articolo.
Articolo 1: chi è favorevole alzi la mano; contrari? Astenuti?
Il Consiglio approva con trenta voti all'unanimità.
Articolo 2: chi è favorevole alzi la mano; contrari? Astenuti?
Il Consiglio approva con trenta voti.
Articolo 3: chi è favorevole alzi la mano; contrari? Astenuti?
Il Consiglio approva con trenta voti.
Articolo 4: chi è favorevole alzi la mano; contrari? Astenuti?
Il Consiglio approva con trenta voti. Non è uscito nessuno? No.
Articolo 5: chi è favorevole alzi la mano; contrari? Astenuti?
Il Consiglio approva con trenta voti.
Articolo 6: chi è favorevole alzi la mano; contrari? Astenuti?
Il Consiglio approva con trenta voti.
Si passa alla votazione a scrutinio segreto.
Risultato della votazione: presenti trentatré; votanti
trentatré; favorevoli: trentatré. Il Consiglio approva.
Allora, non so se è stato formulato quell'ordine del giorno.
Allora cinque minuti di sospensione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK