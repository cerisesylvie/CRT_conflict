Consiglio Regionale della Valle d'Aosta - Oggetto del Consiglio n. 1427 del 22 giugno 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
LINGUA FRANCESE
Precedente
Successivo
Resoconto integrale del dibattito dell'aula
Oggetto del Consiglio n. 1427 del 22 giugno 2000 - Resoconto
OGGETTO N. 1427/XI Reiezione del disegno di legge:
"Disciplina e validità dell'esame di Stato superato in Valle
d'Aosta ai fini dell'accertamento della conoscenza della lingua
francese".
Articolo 1 (Tipologia e modalità di svolgimento della prova
scritta di lingua francese)
1. La prova di lingua francese, avente per finalità
l'accertamento della conoscenza della lingua francese, si svolge il
primo giorno utile successivo a quella della terza prova; essa
consiste nella produzione di uno scritto scelto dal candidato tra
più proposte di varie tipologie, individuate, anche in relazione
agli indirizzi di studio, con provvedimento dell'Assessorato
regionale competente in materia di istruzione, da emanarsi entro il
mese di agosto di ogni anno scolastico.
2. I testi delle proposte sono scelti dall'Assessore regionale
competente in materia di istruzione, sulla base dei programmi
effettivamente svolti, tenendo conto delle indicazioni fornite da
una Commissione tecnica di docenti; e contengono l'indicazione dei
tempi massimi e delle modalità per il loro svolgimento.
Articolo 2 (Candidati provenienti da altre Regioni)
1. I candidati provenienti da istituti situati al di fuori del
territorio regionale e che si iscrivono per la prima volta alle
ultime due classi di un corso di studi in Valle d'Aosta, fermo
restando l'obbligo per gli stessi di frequentare le ore di lezione
di francese, possono decidere se svolgere o meno la quarta prova
scritta di lingua francese.
Articolo 3 (Certificazione)
1. Il diploma rilasciato in esito al superamento dell'esame di
Stato svolto in Valle d'Aosta riporta, oltre agli elementi di cui
all'articolo 13 del D.P.R. 23 luglio 1998, n. 323 (Regolamento
recante disciplina degli esami di Stato conclusivi dei corsi di
studi di istruzione secondaria superiore, a norma dell'articolo 1
della legge 10 dicembre 1997, n. 425), la dicitura "comprensivo
della prova scritta di accertamento della conoscenza della lingua
francese".
2. Per coloro che si avvalgono della facoltà di cui all'articolo
2 e decidono di non sostenere la quarta prova scritta di francese,
la certificazione è rilasciata ai sensi dell'articolo 13 del D.P.R.
323/1998.
Articolo 4 (Utilizzo del diploma per l'accesso all'impiego)
1. Chi ha superato l'esame di Stato in Valle d'Aosta, salvo i
casi di cui all'articolo 3, comma 2, è esonerato dalle prove di
accertamento della piena conoscenza della lingua francese, previste
dalle normative vigenti, per l'accesso alle qualifiche funzionali,
docenti ed educative, per le quali sono richiesti un diploma di
laurea, un diploma universitario, un diploma di istruzione
secondaria di secondo grado o un titolo di studio inferiore.
2. La disposizione di cui al comma 1 sostituisce le norme
regionali attualmente in vigore relative all'accertamento della
conoscenza e della piena conoscenza della lingua francese.
Président
Collègues Conseillers, conformément à ce qui a
été établi tout à l'heure lors de la votation sur la motion
d'ordre, je confirme que nous procéderons en renvoyant à la
prochaine réunion du Conseil les points numéros 33, 34, 35 et 37 à
l'ordre du jour, et qu'il nous appartient maintenant de procéder à
l'examen du point n° 36.
Avant de donner la parole au rapporteur, un court rapport
concernant la procédure suivie jusqu'à présent. Pour ce qui
concerne ce projet de loi d'initiative populaire contenu dans
l'acte en question, je n'y reviendrai pas. Je me permets de
rappeler que ce Conseil se doit de prendre une décision définitive
sur les propositions de loi d'initiative populaire dans un délai
d'une année, à compter de la date de dépôt de ces propositions à la
Présidence du Conseil, à savoir pour le cas en examen à la date du
30 juin de l'an 2000.
Nous n'avons point reçu d'avis de la part de la V
ème
Commission du Conseil.
La parole au rapporteur, le Conseiller Rini.
Rini (UV)
Vista l'ora, mi limiterò a fare un intervento
brevissimo.
Prima di tutto vorrei spiegare l'iter di questo disegno di legge
ed i motivi per i quali la V Commissione non ha dato il parere.
Come tutti sappiamo, il disegno di legge è stato presentato alla
Presidenza del Consiglio in data 30 giugno 1999; il 12 gennaio 2000
il Consiglio regionale, accertando la regolarità della
presentazione, lo ha sottoposto all'esame della Giunta e della V
Commissione consiliare.
Il 27 gennaio 2000 nessun componente della V Commissione ha
accettato né si è proposto quale relatore. Ancora il 3 febbraio,
nessuno si è fatto avanti, quindi il sottoscritto per non bloccare
l'iter, pur non condividendo a titolo personale il disegno di
legge, si proponeva come relatore. In quell'occasione la
commissione ha deciso di discutere in merito al disegno di legge,
solo dopo che il referendum abrogativo della legge regionale n.
52/98 sia stato effettuato.
Il 10 maggio il disegno di legge approda in Consiglio, che lo
rinvia in V Commissione, prevedendo che lo stesso sia discusso in
quest'aula in data odierna.
Il 18 maggio la V Commissione all'unanimità concorda nuovamente
di affrontare il problema dopo lo svolgimento del referendum.
Oggi, come già concordato, anche per rispettare il comma 4
dell'articolo 35 del Regolamento interno, questo Consiglio deve
prendere una decisione definitiva che, come d'altronde è già
evidenziato nella relazione accompagnatoria al disegno di legge,
non può che consistere in una votazione sul disegno di legge di cui
trattasi.
Comme tout le monde se rappelle, lors de l'approbation de la loi
régionale n° 52/98, nous nous sommes engagés à établir les
modalités de validation de l'attestation délivrée lors des examens
d'Etat, aux fins de l'accès aux emplois, dans un délai de 12 mois
suivant l'entrée en vigueur de la même loi. Après seulement neuf
mois, suite à toute une série de négociations avec les
organisations syndicales des personnels de la fonction publique et
de l'enseignement, avec la satisfaction de tous et même de presque
tous les étudiants, on a décidé "la spendibilità" du titre d'étude
dans les faits presque totale.
Il est à notre connaissance le manque d'une série de
dispositions portant sur le domaine de la santé. L'engagement du
Gouvernement valdôtain à cet égard est de résoudre le problème dans
le plus court délai de temps.
Donc, comme il était - à mon avis et selon la plupart des
Valdôtains - inutile, instrumental et sans aucun sens la votation
de ce référendum, j'estime autant inutile et insensé voter cette
proposition de loi, du fait que la possibilité pour les étudiants,
qui ont passé l'examen de maturité, d'accéder aux emplois publics
sans devoir soutenir d'ultérieurs examens de connaissance de la
langue française est déjà réelle.
J'ajoute que ceux qui soutenaient le référendum, disaient d'une
façon mensongère que s'ils gagnaient le "oui", le Conseil de la
Vallée était obligé de revoir la législation en la matière. Nous
connaissons tous le résultat du référendum: les Valdôtains ont
démontré d'avoir compris son caractère instrumental, en nous
donnant en même temps une indication très claire, c'est-à-dire
maintenir la loi n° 52/98 telle qu'elle est.
Président
La discussion générale est ouverte.
La parole au Conseiller Frassy.
Frassy (FI)
Obiettivamente pensavamo che l'argomento
appassionasse di più il Consiglio e le forze politiche, anche
perché questo argomento è stato oggetto di riflessioni, di
anticipazioni durante la recente campagna referendaria.
Per l'ennesima volta ci troviamo a discutere in quest'aula del
francese e della maturità bilingue.
Questo disegno di legge ha sicuramente dei limiti, ma anche dei
pregi dal nostro punto di vista. È un disegno di legge che può
portare a superare le incongruenze che abbiamo riscontrato nella
legge regionale n. 52 e può portarci a superare anche la beffa del
referendum.
Referendum che ha avuto un esito a noi tutti noto e che ha visto
un ampio fronte di forze politiche che, con motivazioni diverse,
sostenevano le ragioni che quel referendum fosse stato stravolto
rispetto al quesito originario.
Sostenevamo che quel referendum, essendo stato stravolto in
quelle che erano le sue fondamenta originarie, non meritasse più il
voto, in quanto paradossalmente avrebbe portato ad un risultato
completamente diverso.
Altre forze politiche di maggioranza, e penso soprattutto a
"Fédération", hanno affermato nel corso della campagna referendaria
una particolare sensibilità verso la necessaria evoluzione e
conseguente completamento della legge n. 52/98, sostenendo che si
sarebbero battuti nel corso di legislatura per intervenire ad
ampliare la spendibilità. Mi auguro di poter sentire in aula il
completamento di quello che era un ragionamento comiziale, anche
perché i ragionamenti fatti in piazza dovrebbero poi avere un
riscontro a livello istituzionale.
Allora noi, pur non essendo sicuramente convinti che questa sia
la scelta migliore, ma stando così le cose e dovendo "obtorto
collo" prendere atto che la quarta prova in questo momento per
quella che è la situazione normativa nazionale è un dato di fatto
per la realtà valdostana, riteniamo che la spendibilità debba
essere totale senza alcun limite, senza alcun compromesso e
soprattutto senza alcuna finzione.
Perché è vero, Presidente, che qualcuno dai banchi della
maggioranza o della Giunta potrà replicare che nei fatti la
spendibilità ormai è quasi totale, perché al di là della legge n.
52 ci sono state altre norme adottate successivamente da questo
Consiglio, le quali consentono con 40 ore di conseguire
quell'attestato di conoscenza della lingua francese anche per i
posti che richiedono la laurea per accedere al pubblico
impiego.
Ma è proprio l'ipocrisia di questo percorso che contestiamo! Mi
chiedo come si fa a pensare che, dopo aver fatto tutto il corso
scolastico - cinque anni di elementari, tre anni di medie, cinque
anni di superiori e una maturità con una prova specifica di
francese - si sia in grado di sapere o di non sapere il francese in
base alle 40 ore supplementari. Dopo un percorso scolastico di ben
13 anni, concluso con una prova d'esame finale in lingua francese,
avete la convinzione che siano necessarie ancora 40 ore?
Ma io vorrei capire e vorrei che mi spiegasse qualche linguista
quali possono essere i meccanismi di apprendimento della psiche
umana, che fanno sì che 40 ore riescano a sanare e ad aprire gli
orizzonti di ciò che 13 anni di istruzione non sono riusciti a
completare!
Riteniamo che questa sia un'ipocrisia bella e buona, e a fronte
di un'ipocrisia bella e buona, che riteniamo non porti nulla in più
alla funzionalità dell'Amministrazione, alla capacità del candidato
all'assunzione da parte della pubblica amministrazione, riteniamo
che vada fatta chiarezza.
E la chiarezza può essere fatta anche in altre maniere, però
deve essere fatta, e vorremmo capire, se non sarà fatta votando
favorevolmente su questo disegno di legge di iniziativa popolare,
con quali tempi, con quali ipotesi, con quali percorsi questa
maggioranza intende progredire nella piena spendibilità della
maturità di Stato conseguita in Valle d'Aosta.
Ora, il fatto che l'ora sia tarda non è sicuramente un argomento
significativo per liquidare un tema, sul quale la popolazione
valdostana ha partecipato in maniera appassionata più di quanto non
abbia fatto su molti altri argomenti.
Si sostiene spesso che la politica è distante dalla società
civile, si sostiene spesso che la società civile non partecipa a
quelle che sono le problematiche istituzionali; mi sembra che
paradossalmente in questo caso siano le istituzioni che stanno
prendendo le distanze dalle esigenze e dalle istanze della società
civile.
Di conseguenza il nostro gruppo, a fronte di questo disegno di
legge di iniziativa popolare, ritiene di dover esprimere, stando
così le cose, un giudizio positivo, anche perché ad oggi è l'unico
tentativo per poter superare le incongruenze della legge n. 52 e di
tutto ciò che è stato costruito attorno ai percorsi formativi, nati
successivamente alla legge n. 52 per cercare di giustificare
l'insostenibile.
Président
La parole au Conseiller Cottino.
Cottino (UV)
Compte tenu que l'heure n'est pas la plus
favorable pour avoir la lucidité suffisante et surtout pour abuser
de la patiente des collègues, je suis quand même obligé de faire
des réflexions en toute vitesse.
Avant tout, la loi dont on discute maintenant a fait partie de
la campagne référendaire, mais le résultat du référendum a été
clair. Si d'un côté il est vrai qu'il faut tenir compte de tous
ceux qui ont répondu favorablement au référendum, de l'autre côté
il est nécessaire de tenir compte qu'il y a environ 80 pour cent de
personnes qui avec l'abstention ont dit "non", mais à quoi? Ils ont
dit "non" à la "spendibilità totale"?
(vivaci proteste da parte dei Consiglieri di Forza
Italia)
? si les collègues de Forza Italia ont fini, je voudrais
continuer pour terminer en toute vitesse.
Ils se sont abstenus car ils ont retenu d'un côté l'inutilité du
référendum; mais de l'autre côté le sens de l'abstention de la part
de l'Union Valdôtaine avait au moins deux motivations. La première,
en effet la question référendaire n'était plus la même que celle
qui avait été posée au moment où on a recueilli les signatures. La
deuxième c'était la validité de la loi n° 52, car je suis convaincu
que si la question référendaire était la même pour laquelle on a
recueilli les signatures, probablement l'Union Valdôtaine aurait
fait la bataille et aurait fait la bataille pour le "non", parce
que là il y aurait eu une motivation. En effet, l'Union Valdôtaine
a toujours affirmé la validité de la loi n° 52, loi qui est en
contraste avec la loi dont on discute, et donc nous ne pouvons pas
être d'accord sur le sens de cette loi.
Après la loi n° 52 ce Conseil a pris des engagements, qu'il a
portés de l'avant. Il ne manque que quelques petits morceaux, dont
on a pris l'engagement et on les fera dans un délai de temps assez
bref.
Je profite de l'intervention pour dire que sûrement nous ne
voterons pas à faveur de cette loi, mais notre attitude sera
d'abstention.
Si dà atto che, dalle ore 1,40, presiede il Vicepresidente La
Torre.
Presidente
La parola al Consigliere Fiou.
Fiou (GV-DS-PSE)
Vorrei iniziare riconoscendo a questa
proposta di legge perlomeno un significato simbolico.
Nata nel clima teso dello scontro sulla legge relativa al nuovo
esame di maturità, ha di fatto assunto il ruolo di strumento
complementare alla proposta di referendum e perciò non poteva che
essere fortemente caratterizzata per una funzione di mobilitazione
popolare e quindi proporre a questo fine messaggi molto diretti e
soluzioni anche un po' radicali sulla spendibilità.
Senza negarne il ruolo positivo di sollecitare risposte al
disagio che si era espresso qui davanti, nelle piazze, nella
comunità riguardo alle contraddizioni aperte dal modo con cui si
verifica la conoscenza preliminare del francese per l'accesso ai
posti di lavoro del pubblico impiego, proprio la schematicità e la
radicalità della proposta finiscono per renderne poco credibile
l'applicabilità concreta.
Queste riflessioni le faccio dando per acquisite le affermazioni
fatte da alcuni proponenti, secondo cui questa iniziativa non
nasconde qualsiasi volontà di mettere in discussione il ruolo e il
significato del francese in Valle d'Aosta. Metto da parte perciò
ogni dubbio in proposito e affronto il merito della proposta di
legge per la sua valenza operativa.
Chiedere la spendibilità totale del titolo di maturità vuol dire
allargare a tutti i laureati, candidati ad un posto di pubblico
impiego, l'esonero dalla prova di francese, non facendo nessuna
distinzione fra chi farà il medico o l'ingegnere, chi farà il
direttore della Biblioteca regionale, il responsabile dell'Ufficio
legislativo (che deve scrivere le leggi in francese) o
professionalità simili, non facendo nessuna distinzione fra chi
deve garantire quella che io definisco "comunicazione francofona" a
chi accede ai servizi e alla vita pubblica, e chi deve invece
garantire una conoscenza del francese a livello professionale.
Non farsi carico di questa differenza vuol dire mettere in
discussione l'attuale organizzazione bilingue della vita pubblica,
che mi pare non fosse negli obiettivi dei proponenti del disegno di
legge.
Per questo motivo la schematicità della legge ne mette in
discussione la praticabilità concreta. Non solo, la semplificazione
della proposta lascia irrisolti altri problemi sulla spendibilità
che varrebbe la pena di affrontare in un unico contesto, come la
spendibilità del vecchio titolo di maturità, ovviamente con la
limitazione a chi abbia frequentato in Valle d'Aosta almeno tutto
il ciclo della scuola media superiore, visto che con la normativa
in vigore fino al 1998 studenti trasferiti in Valle d'Aosta
nell'ultimo anno scolastico potevano accedere all'esame di maturità
avendo imparato poco o nulla di francese.
Quindi, la questione degli esoneri della prova preliminare di
francese, che valorizzi i percorsi scolastici compiuti in Valle
d'Aosta con significativi investimenti di risorse da parte
dell'Amministrazione e di altrettanto significativi investimenti di
impegno da parte degli studenti, è una questione che merita
un'attenzione e soluzioni commisurate alla sua complessità.
Infine, se una politica accorta degli esoneri attraverso
un'auspicabile valorizzazione dei percorsi scolastici compiuti in
Valle può mitigare le contraddizioni che si sono verificate
nell'applicazione delle norme relative alla verifica della
conoscenza del francese, gli stessi esoneri non bastano a superare
del tutto le contraddizioni. Infatti è la stessa configurazione di
barriera preliminare della prova di francese che crea le
contraddizioni, perché entra in conflitto con il fondamentale
diritto al posto di lavoro, quando uno ha i requisiti di
professionalità per accedervi. Crea inoltre problemi
all'Amministrazione quando ricerca professioni indispensabili per
il funzionamento di settori importanti, vedi sanità.
L'introduzione, accanto all'esame, dell'alternativa di corsi
obbligatori organizzati dall'Amministrazione potrebbe essere
un'ipotesi risolutiva ed anche qualificante, pensando a certi esami
condotti in condizioni di tensione per la mancanza di
professionalità indispensabili.
Concludo velocemente, sperando di aver comunicato uno stimolo da
una parte a non sottovalutare la questione del francese né sul
piano della complessità del problema, né sul piano delle
contraddizioni che gli attuali meccanismi ancora mettono in moto.
Quindi l'invito che mi permetto modestamente di fare è di tentare
di uscire dalle contrapposizioni schematiche e ideologiche che
hanno caratterizzato tutta questa fase referendaria, per iniziare
un confronto nel merito vero delle questioni da risolvere, che vuol
dire approfondire i temi veramente per la complessità, per la
profondità che richiedono.
Per quanto ho detto in merito al disegno di legge, sullo stesso
noi ci asterremo.
Presidente
La parola al Consigliere Marguerettaz.
Marguerettaz (Aut)
La prima considerazione che vorrei fare
è che il dibattito sul disegno di legge di iniziativa popolare mi
ricorda un po', e nessuno si offenda, il dibattito che sta
avvenendo all'interno della "Commissione Nicco".
Vale a dire, questo dibattito in quest'aula è un po' monco,
manca fra di noi una forza politica, forse quella che più di ogni
altra - non voglio togliere niente al lavoro svolto da Forza Italia
- e comunque quella che al pari di altre si è impegnata per la
raccolta di firme a sostegno di questa legge di iniziativa
popolare.
E la cosa non può non essere sottolineata, anche perché vorrei
fare un'osservazione, che mi auguro non passi per sentimentale, ma
credo che sia la prima volta che il Consiglio regionale si trova a
discutere una proposta di legge di iniziativa popolare e se non
altro per questa motivazione una qualsiasi proposta di legge, che è
sottoscritta da un numero di firme sufficiente quali quelle
previste dalla legge, in questo caso credo fossero ampiamente
superate, merita al di là dei contenuti della proposta stessa
un'attenzione particolare da parte delle forze politiche presenti
in Consiglio.
E questo perché la procedura la conosciamo tutti: questi
cittadini hanno un'idea, ripeto, qualsiasi essa sia, e non essendo
gli interlocutori diretti per la stessa impostazione delle
istituzioni democratiche, la pongono all'attenzione delle forze
politiche che siedono in quest'aula.
Ecco perché capisco le motivazioni dei colleghi di Valle d'Aosta
dell'Ulivo; devo confessare che per un momento ho pensato anch'io
di avere lo stesso atteggiamento, perché mi sembra che in questo
passaggio storico per i motivi che poco fa enunciavo, trovarsi alle
due del mattino a discutere di questa proposta con aggettivi che ho
sentito più volte ritornare: "brevemente data l'ora",
"velocemente", "in sintesi", mi sembra veramente non consono alla
portata istituzionale di una proposta di questo genere.
Fatta questa breve premessa, vorrei dire alcune cose che mi sono
state sollecitate dall'ascolto degli interventi di chi mi ha
preceduto, in particolare dal collega Cottino. Lo dico con tutta
l'amabilità di cui sono capace, non voglio assolutamente farne una
questione personale, ma politica. Cottino, non possiamo fare il
gioco delle tre carte, invece mi è sembrato che dal tuo intervento
questo fosse evidente!
Veniamo freschi freschi da un esito referendario, nel quale la
tua come la mia forza politica hanno sostenuto una proposta comune
ai propri elettori, che consisteva nell'astensione per lo
svuotamento e quindi il non senso di questo referendum, ma nel
corso del dibattito del referendum sia nella tua che nella mia
forza politica abbiamo sempre sostenuto che questo referendum
prevedeva una richiesta di espressione da parte dell'elettorato su
una questione ben precisa, che era quella della spendibilità, da
cui ne discendeva tutto il ragionamento che comunemente abbiamo
fatto.
Altri facevano il ragionamento di tipo politico su quel
referendum, non noi, Cottino, e noi oggi continuiamo su quella
linea; non possiamo fare il gioco delle tre carte e metterci, oggi,
noi, a fare il ragionamento politico su quel referendum, non è
corretto da parte vostra e non sarebbe corretto da parte nostra,
visto che abbiamo avuto una posizione comune!
Quel referendum ha avuto un esito chiarissimo, poi come sempre
succede vincitori si sentono un po' tutti, ma guardandoci negli
occhi è chiaro: il 20 percento di partecipazione, anche abbonando
chi non sarebbe andato a votare di per sé, come dire, sta a
significare che le forze politiche che con un po' di scaltrezza
oppure credendoci fino in fondo hanno appoggiato l'ipotesi
dell'astensione hanno vinto.
Quindi giriamo la pagina del referendum: i Valdostani si sono
pronunciati in maniera inequivocabile sulla pagina
spendibilità.
Non hanno potuto esprimersi diversamente e qui proporrei
all'attenzione delle forze politiche due riflessioni che non ho mai
sentito fare da parte di nessuno, ma che personalmente e anche
confrontandomi con i miei amici ho avuto modo di fare.
Una prima riflessione è sulle procedure con le quali si è
arrivati alla proposta referendaria, cioè cosa è successo cammin
facendo. Una riflessione che abbiamo fatto ci fa dire che non è
pensabile che un referendum parta con un significato e arrivi, così
come abbiamo sostenuto, completamente svuotato di significato alla
proposta degli elettori; c'è qualcosa nel meccanismo legislativo
che va rivisto. Noi avremmo pensato, senza aver approfondito più di
tanto il ragionamento, alla necessità che ci sia un'espressione da
parte di un qualche organo "super partes" quale è quello che è
stato individuato, préalablement, ad esempio nel momento della
raccolta di firme, che sia un'indicazione di massima per stabilire
se i quesiti referendari siano leciti.
È un'ipotesi, non pretendiamo che sia la cosa migliore, ma il
problema credo che lo avvertiamo tutti, quindi mi auguro che resti
all'attenzione delle forze politiche.
Ma una seconda riflessione più pregnante almeno per quanto mi
concerne è questa.
Certamente le procedure sono state rispettate, certamente la
decisione di ricorrere ai tre saggi è stata condivisa unanimemente
da questo Consiglio regionale.
Rimane un fatto. Non voglio sindacare su ciò che i tre saggi
hanno detto, non mi interessa, ma rimane un fatto a mio avviso di
una gravità notevole per chi, come tutti noi, ha a cuore la
sovranità del popolo valdostano. E su questo fatto insisto perché
non l'ho mai sentito citare dall'Union Valdôtaine, che so essere
molto sensibile al riguardo.
Il dato è questo: che su un argomento così importante per la
collettività valdostana, il popolo valdostano non può essere
sovrano. Questa è la realtà, questo è quanto è successo?
(interruzione del Consigliere Piccolo, fuori
microfono)
? sì, Piccolo, i tre saggi hanno detto che la quarta prova non
si poteva toccare perché c'era la disposizione nazionale, hanno
detto che la modalità di assegnazione dei punteggi non si poteva
toccare perché frutto di un regolamento nazionale!
Questo è stato detto e quindi giustamente la comunità valdostana
non poteva pronunciarsi su queste materie nazionali!
Paradossalmente, come potrebbe la comunità valdostana arrivare a
questo? Mettendo in atto un referendum nazionale. Ci rendiamo conto
che è paradossale e impossibile che questo avvenga.
Ripeto, la cosa che denunciamo con maggiore forza è che su
questi argomenti - e io non voglio che ve ne siano altri un domani
- non so per quali perversi meccanismi si è verificata
un'impossibilità di pronunciamento da parte del popolo sovrano.
Tornando alla questione referendaria e poi entrando nel merito
di questa proposta, nel corso del referendum noi abbiamo invitato
all'astensione, ma perché? Non solo per il "pas de sens, pas de
vote" - non vorrei sembrare più realista del re, - ma perché - e
non abbiamo timore a dirlo, anche perché lo abbiamo già detto in
quest'aula - a nostro avviso la pagina della spendibilità in tutto
questo lungo processo che c'è stato è la pagina positiva di tutto
questo.
Noi crediamo, a differenza di altre forze politiche, che sulla
spendibilità si siano fatti dei grossi passi avanti rispetto a
com'era la situazione precedente. Rimangono delle annotazioni e
anche delle domande che pongo agli amici di maggioranza.
Intanto, sulla legge del settembre 1999 ci siamo astenuti, pur
dichiarando che la legge in sé ci convinceva. Quindi noi siamo
d'accordo, tanto per essere chiari e netti, noi siamo d'accordo su
quei corsi, non ci spaventa la cosa, non ci dà fastidio, anzi
crediamo che possano essere utili. Ci astenemmo perché dicemmo che
c'era un settore importante che mancava, ed era il settore che ha
già citato il collega Fiou, quello della sanità.
Ci fu detto allora che la spendibilità per quanto riguardava la
sanità non poteva essere inserita in quel disegno di legge che
comprendeva il comparto pubblico, quindi con stati giuridici
diversi da parte del personale, e che quindi la spendibilità per la
materia sanitaria sarebbe stata argomento di successiva
analisi.
Qui c'è stato un passaggio, Vicquéry, dove avete toppato. Nel
momento in cui avete portato il disegno sulla riforma sanitaria
della Valle d'Aosta, l'applicazione del "decreto Bindi", si è
affrontato il discorso della spendibilità della lingua francese ma
limitatamente al personale amministrativo della sanità; non si
toccò minimamente e infatti ancora oggi non è regolamentato il
personale sanitario medico e infermieristico.
Quindi questo è l'unico buco che oggi rimane per quanto riguarda
la spendibilità. È un buco che mi auguro la maggioranza voglia
colmare al più presto, anche se le cose dette dal collega Fiou mi
fanno pensare che non vi sia un accordo fra di voi sul taglio da
dare non tanto alla spendibilità, quanto all'argomento "conoscenza
della lingua francese" in campo sanitario.
Perché la riflessione che ha fatto il collega Fiou è degna di
attenzione e di confronto, ma credo anche di coesione all'interno
di una maggioranza che si propone di governare la Regione. Vale a
dire, su un campo così delicato come quello della sanità, certo,
facciamo il ragionamento della spendibilità, anzi avremmo dovuto
forse farlo più in fretta che in altri settori, ma non è stato
fatto! Ma apriamo, così mi è parso di sentire dalla parole di
Giulio, un ragionamento anche su chi non ha ottenuto il titolo di
diploma in Valle d'Aosta.
Io non vorrei che su questo, che è un argomento degno di
attenzione, però che su questa ipotetica "impasse" nella quale
potrebbe trovarsi la maggioranza, si continui a non dare una
risposta perlomeno per la spendibilità di chi ha conseguito il
titolo di studio qui. Insomma su questo datevi da fare in
fretta!
Un'ulteriore riflessione in questo senso. Non ho partecipato
direttamente alle tribune elettorali, referendarie e quant'altro,
però ho seguito i vari incontri e ho sentito dire da più parti un
impegno da parte delle forze politiche ad aumentare la
spendibilità, e giuro che non ho capito cosa voglia dire aumentare
la spendibilità. Modificare il sistema, capirei: non facciamo più i
corsi, li facciamo più lunghi, va bene. Ma aumentare la
spendibilità, a meno che non ci si riferisse al settore sanitario,
veramente non riesco a capirne il senso!
Torniamo a bomba. Ho detto chiaramente qual è la posizione
nostra sulla questione spendibilità. Rimane questo disegno di legge
di iniziativa popolare il quale non parla solo di spendibilità:
ecco, Cottino, dove non ci siamo!
La pagina si è chiusa con il referendum. La pagina della
tipologia, della metodologia, di ciò che concerne i candidati
provenienti da altre regioni, della certificazione? su questo i
Valdostani non hanno detto niente, caro Aldo! Allora oggi noi
dobbiamo, per attenzione nei confronti di tutti i cittadini che
hanno raccolto queste firme, pronunciarci su queste cose.
Tu mi dirai, giustamente anche, che voi lo avete già fatto, dal
momento che esiste la legge. Però, visto che è la prima volta che
c'è una proposta di legge di iniziativa popolare, delle ragioni
ulteriori a supporto della vostra scelta di due anni fa, si
potrebbero fare!
Per quanto ci concerne, pur avendo apprezzato il discorso della
spendibilità, rimangono tutte le perplessità, i dubbi, gli
interrogativi che ci siamo posti quando discutemmo il famoso
disegno di legge sulla disciplina dello svolgimento della quarta
prova scritta di francese. Non voglio ripercorrere qui quelle
tappe, voglio però dire che alcune materie oggetto di quella legge
meriterebbero - a mio avviso - di essere comunque riconsiderate,
perché credo che da questo punto di vista la classe politica
valdostana, almeno gran parte di essa sia sufficientemente
cresciuta per mettere al bando eventuali timori che una volta
potevano esserci, quindi riconsiderarle senza timori che un
tentativo di ripensamento delle modalità di svolgimento dell'esame
di Stato per quanto concerne il francese, voglia dire attentare al
francese. Non è questo!
Credo che da parte del nostro gruppo abbiamo più volte dato
prova che crediamo nel fondamento bilingue o plurilingue della
nostra comunità, ma ci permettiamo di dire che pur credendo nelle
stesse profonde convinzioni, si possa avere anche in un'orbita
autonomista delle visioni diverse per quanto concerne
l'applicazione di queste realtà.
È per questo motivo - e non per altri - che voteremo a favore
dell'articolo 1, e penso che non potremo spingerci molto più in là
di questo disegno di legge, non tanto perché lo condividiamo, ci
sarebbero troppe osservazioni da fare su questo disegno di legge, e
lo dico in maniera chiara perché non si strumentalizzi un domani il
nostro pensiero, ma il nostro voto a favore dell'articolo 1 di
questo disegno di legge ha un significato prettamente politico.
Noi siamo una di quelle forze autonomiste che sottolinea la
necessità di ridiscutere l'impostazione che si è data nella nostra
Valle, la disciplina della quarta prova dell'esame di Stato, e che
contemporaneamente sollecita le forze di maggioranza ad andare a
terminare quel ciclo di interventi per quanto concerne la
spendibilità, che in particolare nel settore sanitario reclama a
gran voce di essere risolto e in fretta.
Presidente
La parola al Consigliere Piccolo.
Piccolo (FA)
Gli interventi che mi hanno preceduto
meritano una risposta. Collega Frassy, forse da un intervento
precedente hai capito che non era la mia forza politica che aveva
dichiarato, durante le serate di incontro con i telespettatori, che
la mia forza rivedeva la sua posizione per quanto riguardava la
legge n. 52. Non era la mia forza e credo che la risposta tu
l'abbia avuta!
Per quanto riguarda invece il Consigliere Marguerettaz, le
considerazioni che lui fa, anche se in posizioni univoche per
quanto riguarda l'invito all'astensione, chiaramente partiamo da
due concetti diversi: la legge n. 52 noi l'abbiamo votata.
Fatte queste premesse, l'ora tarda mi costringe ad essere
piuttosto sintetico, anche se alcune considerazioni credo siano
d'obbligo.
In merito alla proposta di iniziativa popolare già in premessa
non possiamo che affermare, anche in questa occasione, che la
stessa è già superata dall'esito del referendum del 18 giugno
scorso, e diciamo alcuni principali perché.
Però è doveroso fare anche un breve excursus storico sulla
vicenda, e cominciamo con i primi perché.
Primo, perché prendiamo atto, in quanto rispettosi della volontà
popolare espressa con il referendum del 18 giugno, e quindi
sottolineiamo che soltanto un 20,73 percento dei cittadini
valdostani è andato a votare, su oltre 103.000 votanti, di cui
18.546 hanno votato per il sì e 1872 hanno votato per il no.
Secondo, perché l'80 percento dei Valdostani ha capito che era
un referendum inutile e addirittura dannoso per gli studenti
valdostani, e perché alcuni degli stessi proponenti-sottoscrittori
vedevano stravolto il quesito referendario iniziale.
Terzo, perché veniva messo in discussione il quesito
referendario proposto dal cosiddetto "Comitato dei saggi",
l'articolo 8, commi 1 e 2 della legge n. 52/99, che guarda caso
riguardava la spendibilità del titolo conseguito con la maturità.
Spendibilità che permette oggi ai nostri studenti di avere in tasca
un indubbio vantaggio per accedere a un posto di pubblico impiego,
senza più espletare la prova di accertamento della lingua
francese.
Un altro perché è da ricondurre ad un problema che ci siamo
posti, e cioè cosa sarebbe successo per assurdo, qualora avesse
vinto il sì, ai giovani che hanno già conseguito il diploma di
maturità nell'anno scolastico 1999 e a quelli che lo conseguiranno
nell'anno 2000.
Perché abbiamo sempre creduto - e crediamo ancora come movimento
- nello strumento democratico referendario, come punto di forza
della democrazia e della volontà popolare, e in quanto rispettosi
della democrazia posso portare alcuni esempi: la revisione della
legge sulla materia referendaria, non dimenticate che è stata
modificata la legge n. 16/75 un lavoro collegiale e unanime della I
Commissione con la stesura di una legge votata all'unanimità, e con
una votazione unanime successiva dopo l'approvazione in commissione
anche da parte del Consiglio regionale sul disegno di legge.
Questi credo siano segni tangibili di democrazia, che non
possano essere più messi in discussione ancora.
Potrei citare tanti altri perché, ma crediamo come movimento di
aver espresso più volte, tramite i mezzi di informazione, nella
recente campagna referendaria che ha preceduto il 18 giugno, le
nostre indicazioni politiche e il perché siamo arrivati a dare
l'indicazione con l'astensione al voto: perché, l'ho detto prima,
si trattava di un referendum addirittura penalizzante per gli
studenti e che non rispondeva più al quesito iniziale.
Pertanto oggi, alla luce delle considerazioni appena
esplicitate, il movimento della Fédération Autonomiste non può che
astenersi da questa proposta di iniziativa popolare, iniziativa che
noi mettiamo alla pari del quesito referendario, e quindi si tratta
di una proposta di legge superata dal responso referendario, oltre
che dalle leggi che sono state approvate da parte del Consiglio
regionale, a partire dall'anno 1998, sul problema spendibilità
riguardante i giovani diplomati e laureati.
Mi corre l'obbligo di ricordare brevemente alcuni passaggi delle
leggi: la legge n. 52/98, legge messa in discussione dal quesito
referendario dei proponenti il referendum, la quale stabilisce che
coloro che hanno conseguito il diploma di maturità a partire
dall'anno 1999 non dovranno più effettuare la prova di accertamento
della conoscenza della lingua francese, e pertanto non più
effettuare alcun esame di francese per l'accesso ai pubblici
concorsi; la legge n. 25/99, che disciplina in attuazione
dell'articolo 8, comma 3, della fatidica legge n. 52/98, l'utilizzo
della certificazione di piena conoscenza di lingua francese ai fini
dell'accesso alle qualifiche funzionali del comparto unico del
pubblico impiego e alle qualifiche docenti, educative del comparto
scuola regionale, per le quali è richiesto un diploma di laurea o
un diploma universitario.
Per dette figure, cioè i laureati, vengono previste nella legge
n. 25/99 percorsi formativi con corsi della durata massima di 40
ore, e che per la stessa durata, per le modalità di svolgimento e
per il programma si dovranno anche sentire le organizzazioni
sindacali. Perciò ci sarà certamente una concertazione.
Va ricordato inoltre che la certificazione del percorso
formativo viene rilasciata a coloro che abbiano frequentato almeno
l'80 percento delle ore di durata previste per il corso.
Infine, evidenziamo e sottolineiamo con forza che per quanto
riguarda il settore sanità - ecco qui la risposta al collega
Frassy, - in particolare per quelle figure laureate: medici,
infermieri professionali e tecnici, che intendono partecipare ai
concorsi del settore, è stato concordato in maggioranza di valutare
e verificare nuove formule per le prove di esame e fare in modo che
in questo particolare settore sia più importante la professionalità
rispetto alla conoscenza della lingua francese. E tutto questo in
tempi brevi; il settore sanità non può aspettare, la salute di noi
tutti certamente non può aspettare!
Questa volontà e questo impegno politico della maggioranza è
stato dimostrato in particolare in occasione anche
dell'approvazione del programma di razionalizzazione e
organizzazione del servizio sociosanitario regionale, stralciando
appunto l'articolo 42 nel quale venivano previste la spendibilità,
le modalità e i criteri per il superamento della prova di esame del
francese.
Alla luce di quanto appena esposto, diciamo che la proposta di
iniziativa popolare datata giugno 1999 sia stata superata dal fatto
che i cittadini valdostani con il referendum del 18 giugno ne hanno
legittimato la legge n. 52/98, esclusa quella parte relativa alla
spendibilità, pertanto per quanto ci riguarda la legge n. 52/98
rimane tale e quale a quella approvata dal Consiglio.
E per quanto riguarda la considerazione che veniva fatta sul
completamento della piena spendibilità, ebbene, noi pensiamo che
con la sanità la spendibilità venga completata.
Non voglio dilungarmi oltre, perché rischierei di ripetermi,
pertanto concludo augurandomi che questo sia l'ultimo atto di una
complessa vicenda che forse ha avuto troppe sfaccettature e che al
di là delle strumentalizzazioni politiche (e vi posso garantire che
le ho vissute anche in commissione, e sono state molte, e non dico
altro) ha coinvolto parecchie persone: insegnanti, sindacati,
cittadini e in particolare i giovani studenti.
È stata una vicenda che ha avuto - senza volersi nascondere
dietro a un dito - qualche difetto di impostazione nell'affrontare
il delicato problema relativo alla IV prova di francese inserita
nella maturità. Un'esperienza che come forza politica ci auguriamo
di non dover più ripetere.
Infine ci auguriamo che cosa? Che proprio con i giovani, con gli
operatori della scuola e le rappresentanze sindacali si riallaccino
rapporti di dialogo e di confronto, al fine di poter soddisfare le
giuste esigenze e indicazioni provenienti dal mondo della scuola
valdostana, scuola che prepara i futuri cittadini del domani per
una Valle d'Aosta sempre più aperta e con una visione sempre più
rivolta all'Europa.
Concludo dicendo che per le ragioni sopra esposte dichiariamo il
voto di astensione alla proposta di legge di iniziativa
popolare.
Presidente
La parola al Consigliere Lattanzi.
Lattanzi (FI)
Intanto credo che sia importante fare una
premessa all'intervento che andrò a fare, ed è questa.
Non vorrei che domani mattina si uscisse da quest'aula, o
venisse comunicato alla popolazione, che il dibattito di due o tre
ore fatto in una notte possa essere valso meno di un dibattito di
due o tre ore fatto in un pomeriggio. Questo lo troverei indegno.
Indegno per chi si è sacrificato a rimanere qui, indegno per
l'importanza dell'argomento, indegno per chi lavora di notte per
molti meno soldi di quelli che prendiamo noi.
Non credo che due ore di mattina o di pomeriggio valgano di più
sotto l'aspetto del peso degli interventi o delle idee che uno
esprime, rispetto al sacrificio di chi, rimanendo, esprime le
proprie idee anche in piena notte. Anzi, semmai dovrebbe essere il
contrario; credo che le idee espresse attendendo 13 o 14 ore per
poterle esprimere su un argomento ritenuto importante, valgano
forse di più di quelle prese in piena freschezza e tutto
comodo.
Detto questo, escludendo le strumentalizzazioni che possono
esserci su questo discorso, credo che altrettanto non deve esserci
il pericolo che su questo dibattito si inneschi la
strumentalizzazione e la politicizzazione, perché se ci sono già
state, ed è stato deplorevole, in campagna referendaria, credo che
questa notte su questo argomento dovremo riuscire a non farle.
La politicizzazione del risultato del referendum credo che non
sarebbe giusto farla da parte di nessuno, se non come ha fatto il
nostro collega Marguerettaz, dicendo esattamente quello che è
avvenuto sotto l'aspetto della realtà: su quel quesito c'è stata
un'astensione dell'80 percento e una votazione del 20 percento al
90 percento sì su quel quesito. Fine della musica.
Dire che con quel voto si è detto, si è voluto, ma si voleva
dire, però loro hanno detto, perché noi rappresentiamo quelli che
hanno detto, credo che valga poco e svilisca, con la
strumentalizzazione e la politicizzazione invece, un qualcosa che è
assolutamente chiaro, e qui condivido l'espressione usata dal
collega Marguerettaz, o perlomeno è chiaro a chi vuol vedere la
cosa con onestà intellettuale.
Detto questo, entro nella riflessione che volevo fare rispetto a
questa legge, che voglio ricordare tratta un argomento, non ne
tratta ventisettemila o non tratta il francese nel suo complesso,
ma tratta un argomento. Chi ha proposto questa legge vuole
aumentare la spendibilità, e qui, Marguerettaz, non possiamo fare
dei sofismi e neanche delle manipolazioni della comunicazione:
tutti sappiamo cosa vuol dire aumentare la spendibilità, tutti
quelli che hanno detto e proposto si sono impegnati ad aumentare la
spendibilità rispetto ad una minima spendibilità, perché erano due
i termini che si usavano: la minima spendibilità e l'aumento della
spendibilità massima.
Questo era chiaro a tutti: a chi aveva lottato contro la n. 52
in piazza, agli insegnanti che avevano preso posizione, ai
sindacati, ai genitori, ai referendari e al Comitato dei
referendari, a chi ha sottoscritto poi il successivo referendum e
la legge che oggi stiamo discutendo.
Non possiamo fare su questo della manipolazione, perché la
massima spendibilità e l'aumento della spendibilità significano
ormai una cosa molto chiara a tutti i Valdostani che hanno
partecipato al dibattito politico, perché sappiamo che purtroppo
c'è stato anche molto disinteresse. Ma dal risultato del referendum
credo che si possa dire che la gente ha capito chi doveva stare a
casa e perché stare a casa, e chi doveva andare a votare e perché
andare a votare. Vorrei rispettare perlomeno l'intelligenza di chi
ha voluto decidere in una maniera piuttosto che in un'altra; non
possiamo fare su questo della strumentalizzazione perché la massima
spendibilità o l'aumento della spendibilità significava poter dare
anche ai laureati diplomati in Valle d'Aosta l'accesso al pubblico
impiego, compresa la sanità; non c'erano tante altre visioni, è
inutile che ci stiamo qui a raccontare delle altre storie!
Allora questo disegno di legge pone questo tema, escludendo
purtroppo - e lo sappiamo perché è così, la normativa non lo
permette né lo prevede - la possibilità di concedere la
spendibilità a quel settore così importante e così strategico per
il quale noi, di Forza Italia, avevamo presentato un disegno di
legge, che è stato da quest'aula bocciato, per la spendibilità
nella sanità.
Però credo che non si possa affrontare questo tema, dicevo,
senza introdurlo in un quadro del vero dibattito politico che c'è
alla base di questo provvedimento, del referendum, della legge n.
52, della legge nazionale della "riforma Berlinguer" che ha
introdotto l'esame di francese, perché sono tutti anelli di una
catena che hanno una direzione molto chiara.
Su questo tema del francese in Valle d'Aosta, di cui la
spendibilità è un piccolo ma importante anello, si gioca una
partita politica, non possiamo negarlo.
Anche sulla piccola spendibilità si sta giocando una partita
politica fra schieramenti contrapposti. Fra chi sostiene, e lo dice
in maniera sempre più chiara - per la verità, non molto chiara fino
a qualche mese fa - che il francese in Valle d'Aosta deve tornare
ad essere la lingua veicolare dei Valdostani e in subordine altre
forme di comunicazione, riportandoci a quelle che vengono
considerate da qualcuno in maniera assolutamente accettabile come
posizione politica, seppure poi non condivisibile, cioè riportarci
in un ambito culturale che è quello di qualche centinaio di anni
fa, dove si presumeva o si sostiene o si documenta esisteva il
francese come lingua ufficiale e poi i patois, perché il francese
era l'unica forma scritta di comunicazione del popolo valdostano. E
un altro schieramento, che invece ritiene che quei presupposti non
esistano più, non si ha voglia di affrontarli, non se ne vede le
convenienze se non sotto un aspetto puramente culturale.
Faccio una premessa. Per chi è del primo schieramento, e ha
studiato e studia la storia in maniera molto bene perché si sono in
questo campo esternate tutta una serie di intelligenze qualificate
della nostra regione, sa - e lo sa - che se si vuole raggiungere
l'obiettivo politico di far ritornare il francese come lingua madre
dei Valdostani, è necessario - e io direi capitale - far sì che il
francese diventi la lingua della burocrazia e della politica
innanzitutto, dei dirigenti, degli atti, perché solo così si può
indurre il popolo ad accettare un certo tipo di aspetto culturale.
È nella storia. Lo è stato nella storia quando il francese è
entrato in questa Regione, perché è entrato dalla porta principale,
cioè dei borghesi, del clero, delle burocrazie, della politica, non
del popolo, e poi è disceso nel popolo - fino a quali livelli
lasciamo perdere perché qui ci perderemmo - ma si sa che
l'obiettivo può essere raggiunto solo se il veicolo diventa la
lingua quasi "imposta", perché è avvenuto per il francese, ma è
avvenuto anche per l'italiano.
Anche l'italiano è stato introdotto nella stessa maniera, perché
i patois si modificavano mescolandosi con il piemontese piuttosto
che l'italiano, ma l'italiano ha cominciato a prendere corpo quando
è stato anch'esso introdotto nella burocrazia, nella politica, nei
posti di potere, dove si dirige e dove si comanda. È un fattore
strategico di chi ha quell'obiettivo: lo è stato per chi ha voluto
imporre il francese, nel senso di dare una cultura scritta di una
lingua antica, piuttosto che dell'italiano in forma scritta e poi
parlata.
Questo per chi legge la storia senza entrare nel campo di uno
degli altri, credo che sia evidente. Parlo come strumento, non
faccio la valutazione politica, ma come strumento è strategico.
L'altro schieramento è invece quello di chi, come noi, ritiene
che il francese sia un fatto nostro storico, linguistico, un valore
culturale profondo da mantenere vivo, da incentivare, ma non si
vede da parte nostra la necessità di far tornare la langue
maternelle, perché c'è l'Europa, perché c'è la globalizzazione,
perché le lingue si stanno mescolando e quindi si vede nel francese
uno strumento di identificazione culturale, e non si può accettare
né l'imposizione, né tantomeno la strumentalizzazione.
Se non inquadriamo anche questo piccolo disegno di legge in
questo contesto della partita politica che è in gioco, non si è
sufficientemente chiari nel dibattere anche questo piccolo disegno
di legge, ma importantissimo per chi ha tentato di frenare la
strumentalizzazione, portando oggi - perché ha mal sopportato
l'imposizione - questo disegno di legge, ma raccogliendo le firme
nell'anello precedente del referendum, battendosi in piazza contro
la n. 52, presentando emendamenti, votandogli contro, cioè tutti
quelli che hanno vissuto male l'inizio ufficiale dell'introduzione
del francese come lingua veicolare nella nostra Regione. Inizio
ufficiale più aperto, talmente evidente che l'amico Pastoret, come
diceva il collega Frassy stamattina, con la sua aria di
disponibilità, di cortesia, di cordialità, ha però in maniera molto
ferma mantenuto un obiettivo quando aveva anche 3000-4000 persone
che lo insultavano in mezzo alla piazza, perché è un obiettivo
politico. E quando uno crede in una cosa, affronta anche le
situazioni più difficili.
Credo allora che in questo contesto questo disegno di legge
potrebbe sembrare poca cosa, però ci dà la possibilità di dibattere
questo tema, anche in ora tarda, avvalorando con l'ora tarda e con
il sacrificio dei consiglieri l'importanza dell'argomento, non
sminuendolo sotto l'aspetto del peso del confronto politico, e
dando a tutti quelli che sono qui l'opportunità di dire come la
pensano su questo argomento: sulla spendibilità massima, minima, e
via dicendo.
Entrando nel merito, vorrei che il Consigliere Piccolo fosse qui
per dirgli che davanti a me nel dibattito politico, oltre che
davanti ai telespettatori - che qui però non ci sono per
contraddire quello che lui ha detto - lui diceva in dibattito
politico qui sotto, nella saletta, che si doveva non andare a
votare perché non aveva senso votare questo referendum, ma che non
si poteva non prendere atto di quello che era successo nella piazza
e che la maggioranza si era già resa disponibile a rivedere in
qualche maniera, ma non si poteva non arrivare a pensare che questo
argomento, con un'altra strada che era quella del Consiglio, si
potesse affrontare e risolvere.
E si parlava di spendibilità totale, così come tutti noi la
intendiamo, cioè che anche i laureati, diplomati in Valle d'Aosta,
possano accedere senza nessun corso, senza ore, senza tanti
laccioli, per il fatto che sono Valdostani e hanno studiato per 13
anni il francese in Valle d'Aosta, non ritenendo chi lo sosteneva
che fosse necessario fare 40 ore, che sono a questo punto ridicole
per chi le propone e avvilenti per chi le deve sostenere, perché 40
ore sono veramente molto poche. Ed è quello che conferma il fatto
che non è accettabile, perché cosa diversa sarebbe stata se chi
sostiene, quelli del primo schieramento, la tesi della lingua
francese come lingua importante, determinante, capitale nei posti
dirigenziali, avrebbe dovuto non scendere ad un compromesso di
questo tipo, ma andare a sostenere che dopo 5 anni fuori della
Valle devi tornare qui e fare l'accertamento della lingua
francese.
Questo sarebbe stato più coerente, e invece anche qui qualcuno,
nella strada della politica, per raggiungere un obiettivo, ha
cercato di prendere comunque delle strade.
Credo che questo disegno di legge abbia questa valenza. Sono
dispiaciuto, e anche questo però ha un significato, che le forze
che non sono d'accordo con questo disegno di legge sull'ampliamento
della spendibilità anche ai laureati diplomati in Valle, non votino
contro questo disegno di legge, perché anche questa è una truffa
alla chiarezza.
Sarebbe più onesto che domani mattina i firmatari di questa
proposta di legge sapessero con chiarezza chi ha votato "sì"
all'articolo 4, che è determinante, cioè l'ampliamento della
spendibilità, e chi ha votato "no", perché segue altre strade.
L'astensione in questo caso non è politicamente corretta, ma è un
modo di dire domani mattina: noi non abbiamo votato contro, però
abbiamo altre strade. Questo non è corretto nei confronti di chi lo
ha proposto, nei confronti di chi ha firmato questo documento e lo
ha portato alla nostra votazione.
Noi naturalmente, ma non per sentirci paladini perché ognuno ha
i suoi obiettivi politici, noi riteniamo che questo sia uno
strumento importante per far decadere la strumentalizzazione che
sta nascendo sul francese in Valle d'Aosta, strumentalizzazione che
diventa filtro, che fa lavorare i rumeni nelle corsie dei nostri
ospedali invece dei nostri Valdostani, strumentalizzazione di chi
si deve andare ad operare in giro per l'Italia invece che in Valle
d'Aosta, perché i nostri primari non possono essere abilitati se
non parlano francese, possono saper operare il cancro, ma se non
parlano francese qui si muore! Questo non è corretto, lo abbiamo
già detto durante la legge n. 52, non è populismo, non è demagogia,
è qualcosa che sentiamo dentro come fastidio, come forte emozione
di fastidio.
Quindi crediamo che questo disegno di legge di soli 4 articoli,
poi l'articolo 4 è così pesante, abbia la valenza di determinare in
maniera chiara chi si sta opponendo a un certo disegno di
strumentalizzazione e chi invece percorre altre strade, per
inculcare, per imporre, per ripristinare la lingua francese come
veicolo. Questa è una delle tappe, fra 5 anni continuando a
governare questa maggioranza che ha questo disegno politico,
probabilmente saremo obbligati, come fu nel fascismo, a parlare il
francese!
Obbligati, non incentivati, obbligati!
Presidente
Non essendoci altri interventi, dichiaro chiusa
la discussione generale.
La parola al Presidente della Giunta, Viérin Dino.
Viérin D. (UV)
Nous examinons un projet de loi
d'initiative populaire. Il me semble donc à mon tour également
nécessaire, au-delà des avis que nous pouvons exprimer sur ce
projet de loi, d'en souligner la signification.
Un projet de loi qui a recueilli les signatures de quelque 5000
valdôtains, est soumis à notre attention; c'est un élément
important, ultérieur, d'un débat et d'une confrontation. Débat et
confrontation qui, - nous l'avons constaté ce soir - ne sont pas
influencés et conditionnés par le moment particulier juste après
les élections régionales, lorsque nous avons discuté de la loi n°
52, et donc nous permet d'exprimer des considérations qui sont plus
approfondies et qui sont d'un côté et de l'autre plus
constructives.
A cet égard, également je partage le regret qu'une partie de
l'Assemblée, quelques collègues aient abandonné cette salle, sur la
base d'évaluations qui sont purement politiques et partitiques. On
ne peut pas ainsi diviser les bons des mauvais.
Ils nous ont, il est vrai, en quelque sorte, lancé un défi
politique qui, comme tout défi, a été relevé. Maintenant, il faut
en accepter les conséquences.
Et le fait d'avoir discuté ce projet de loi d'une façon si
approfondie et d'avoir élargi également le contenu et le sens du
projet de loi pour l'insérer dans un contexte plus vaste, démontre
non seulement l'attention de cette Assemblée, mais également
l'approfondissement, notre disponibilité au dialogue et à la
confrontation. On aurait pu le faire avec une inversion de l'ordre
du jour, comme cela a déjà été souligné. Et ce, sans nous mettre
face à une espèce de chantage: ou vous acceptez notre point de vue,
tout en présentant une motion d'ordre que je qualifierais de que
motion chantage, ou sinon nous quittons la salle, nous abandonnons
la séance!
Nous le regrettons. Nous espérons néanmoins que l'on pourra
reprendre ce dialogue et cette confrontation. Et ce notamment après
un référendum, qui n'avait plus de sens et qui aurait eu, en cas de
vote favorable, l'effet contraire à celui que les promoteurs
espéraient, en enlevant le résultat positif de l'attestation de la
connaissance de la langue française, obtenue au cours des examens
d'Etat.
En tout cas, ce projet de loi d'initiative populaire n'a pas
seulement un élément, M. Lattanzi! Il se compose de trois
parties.
La première, je veux le souligner, paradoxalement je l'estime
positive. Je regrette qu'aujourd'hui elle soit présentée par ceux
qui l'ont si violemment contestée. C'est la quatrième épreuve de
connaissance de la langue française. Ici on la reconnaît, mais on
aurait pu la reconnaître depuis le début, et peut-être le débat
l'automne dernier sur la loi n° 52 aurait été différent. Et sans
monter la tête à de jeunes élèves, on aurait peut-être pu dialoguer
différemment, vu que c'est l'article 21 de la loi n° 59/97 qui
renvoi à:
"? tipologia, modalità di svolgimento e di
certificazione di una quarta prova di lingua francese, in aggiunta
alle prove scritte".
C'est donc un élément que nous apprécions, même si en retard,
parce que ce thème de la quatrième épreuve a été l'un des thèmes de
discussion.
Mais, il y a aussi un problème de certification et d'utilisation
de cette certification. Ce sont des thèmes que nous ne partageons
pas; on ne peut pas avoir à notre avis de certification sans qu'il
y ait une attestation spécifique. Et pour ce qui est de
l'utilisation, nous sommes intervenus, nous sommes porteurs donc
d'un projet qui est alternatif en quelque sorte à celui que l'on
nous propose.
Nous avons réglementé les modalités de déroulement de l'examen
d'Etat au sein des établissements scolaires du Val d'Aoste avec
cette quatrième épreuve, et pour ce qui est de l'utilisation de
cette compétence acquise au cours d'un cursus scolaire et certifié
au sein ou pendant l'examen d'Etat, nous avons à l'époque tout
simplement poursuivi la réalisation d'un projet.
Et quel est ce projet? Suite à une réflexion de cette Assemblée,
et j'avais oublié de rappeler, je le fais maintenant, que cette
quatrième épreuve de langue française que nous avons proposée,
était également la conséquence d'un vote unanime, je le répète,
unanime?
(interruzione del Consigliere Marguerettaz, fuori
microfono)
? je ne dis pas, non, il y en a qui ont contesté, Marguerettaz,
nous nous rappelons fort bien ce qui s'est passé à l'époque, mais
au mois de décembre 1997 cette Assemblée s'était exprimée
unanimement dans cette direction, unanimement.
Quant à l'utilisation, je disais, nous avons poursuivi un
projet; quel était ce projet ou quels sont ses principes?
Nous ne pouvons plus continuer ni à vérifier successivement une
compétence et une connaissance, ni à attribuer cette compétence à
des jurys de concours; s'il s'agit d'une compétence et d'une
connaissance scolaire, attribuons cette compétence au système
éducatif.
Nous l'avions déjà fait, sans avoir toutes les retombées
négatives ou les contestations que nous avons essuyées pour ce qui
est des examens d'Etat, quand nous avons modifié le règlement
portant accès aux postes de cette administration, pour ce qui est
des collèges: diploma di licenza di scuola media, et donc pleine
utilisation.
Toutes les fois que l'on demandait, en tant que titre d'études,
"la licenza di scuola media", ceux qui avaient obtenu ce diplôme au
sein de nos établissements, qui avaient déjà eu l'application des
articles 39 et 40, n'étaient plus obligés de subir une épreuve de
langue française.
En quelque sorte, le Ministre Berlinguer avec sa réforme nous a
devancés, car nous n'avons pu poursuivre ce processus d'application
des articles 39 et 40 et nous avons dû réglementer les examens
d'Etat. Mais, nous l'avons fait en suivant le même principe, à
savoir ceux qui obtiennent cette attestation, qui doit être
certifiée - voilà le deuxième point de ce projet de loi, sur lequel
nous ne sommes pas d'accord -, sont exemptés de vérifications
ultérieures.
Nous avons également modifié les modalités de vérification de
cette connaissance de la langue française, toutes les fois que
celle-ci s'avère encore nécessaire. En simplifiant, nous avons
dépassé en tant qu'instrument de vérification de cette
connaissance, la dictée avec toutes ses rigidités du point de vue
grammaire et lexique.
A ce propos, je me rappelle les questions posées par M.
Marguerettaz et les engagements que nous avons pris. En effet, si
nous avons obtenu un résultat positif au niveau de l'école
secondaire supérieure, vu que toutes les fois que l'on demande ce
titre d'études, il n'y a plus de vérification, ce principe est
applicable à l'Administration régionale, aux administrations du
secteur unique de la fonction publique du Val d'Aoste, mais elle ne
concerne ni les administrations de l'Etat ni le secteur
sanitaire.
Pour ce qui est des administrations de l'Etat, nous avons
présenté une proposition à la commission paritaire, qui s'est
exprimée. La I
ère
Commission doit donner son avis afin
que cette Assemblée, je crois au cours de la prochaine séance,
puisse approuver et donc également achever ce processus et ce
projet.
Quant au domaine universitaire, l'engagement pris à l'article 8
de la loi n° 52, nous l'avons également maintenu, vu que nous avons
défini un processus, donnant, d'une part, validité à des formations
internes à l'université et d'autre part valorisant les activités de
formation concertées avec les organisations syndicales.
Il nous reste à achever ce processus et ce projet avec les
dispositions concernant le secteur sanitaire. A cet égard nous
avons pris un engagement: d'ici la fin de l'année le Gouvernement
soumettra à cette Assemblée une proposition spécifique. Ce sera
l'occasion de nous confronter à une année ou à deux années
d'application de la loi n° 52. Nous pourrons le faire sans qu'on
vive ce climat, qui était l'automne dernier un climat revanchard.
Vu que nous sortions d'une élection qui avait donné certains
résultats. Je le comprends; c'est une position politique; pour
quelqu'un c'était une occasion de revanche par rapport aux
résultats décevants.
Voilà les considérations que nous voulons exprimer sur ce projet
de loi. Nous sommes à cet égard porteurs d'un projet différent, en
quelque sorte alternatif à celui qui est proposé par cette
proposition. C'est la raison pour laquelle le Gouvernement
s'abstiendra aussi sur ce projet.
Presidente
Procediamo all'esame della legge articolo per
articolo.
Pongo in votazione l'articolo 1:
Consiglieri presenti: 29
Votanti: 6
Favorevoli: 6
Astenuti: 23 (Agnesod, Bionaz, Borre, Cerise, Charles Teresa,
Cottino, Cuc, Ferraris, Fiou, La Torre, Lavoyer, Louvin, Martin,
Nicco, Pastoret, Perrin, Perron, Piccolo, Praduroux, Rini, Vallet,
Vicquéry, Viérin D.)
Il Consiglio non approva.
In base all'articolo 77, comma 2, non essendo stato il primo
articolo approvato, la legge si intende respinta.
Il Consiglio è chiuso, verrà convocato a domicilio.
La seduta è tolta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK