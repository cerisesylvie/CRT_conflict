Consiglio Regionale della Valle d'Aosta - Oggetto del Consiglio n. 280 del 7 novembre 1967 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 280 del 7 novembre 1967 - Resoconto
OGGETTO N. 280/67 - Costruzione da parte dell'ANAS di una
nuova arteria stradale a nord dell'attuale statale 26 nei pressi
della linea ferroviaria Torino-Aosta. Richiesta di informazioni.
(Interpellanza)
Colombo (P.S.I.)
- Io penso di aver interpretato
giustamente, perlomeno quello che era l'oggetto dell'interpellanza,
e cioè se eventualmente ci fosse qualche modifica al tracciato
della statale 26, come strada di collegamento tra la nuova
autostrada e la Città di Aosta; se le cose stanno in questi termini
posso rispondere tranquillamente che non c'è nessuna modifica al
tracciato della statale 26, cioè sono in atto adesso i rilievi per
la progettazione, per l'allargamento a quattro corsie dell'attuale
statale 26, ci sarà forse, naturalmente, qualche piccola modifica,
per evitare quelle curve, quelle cose che ci sono lì all'America,
però si segue integralmente quello che è il tracciato della 26.
Montesano (P.S.D.I.)
- Scusa Colombo, io ti volevo...
l'interpellanza dice "costruire una nuova arteria" di
collegamento...
Colombo (P.S.I.)
- Non c'è nessuna decisione in tal
senso.
Manganoni (P.C.I.)
- Dunque, innanzitutto, dice Colombo,
si prevede l'allargamento dell'attuale statale a quattro corsie; in
questo caso io voglio porre una domanda; io da Aosta voglio andare
a St. Christophe, oggi, normalmente quando ci si trova prima della
fabbrica dei giocattoli c'è la strada che sale; oggi, io arrivo,
giro a sinistra, imbocco quella strada; con una strada a quattro
corsie, io non posso più attraversare le altre corsie, le corsie
alla mia sinistra, ed allora, se io devo andare a St. Christophe,
con una strada a quattro corsie non si attraversa più le altre
corsie sulla sinistra per uscire dalla strada; ad ogni modo così mi
risulterebbe.
Nel caso che non sia esatto, io vi prego di informarmi di
questo, badate, perché allargando, è logico che bisogna allargare
quella strada, naturale, ed è giusto, quattro corsie perché in
altri termini sarebbe la prosecuzione dell'autostrada di fatto, di
fatto, anche se non hanno tutti i vincoli, ecc... ma diciamo, come
carreggiata, da Quart fino Aosta; ed è giusto che sia così.
Però mi risulterebbe questo inconveniente, ed allora, quando io
voglio andare a St. Christophe, non posso attraversare alla mia
sinistra le altre due corsie, e non posso andare a St. Christophe,
e così valga, così valga per le altre strade di allacciamento, fino
a Quart, fin dove ci sarà il piazzale.
Quindi, può darsi che queste informazioni che io ho non siano
esatte, può darsi, però mi sono state date da persone abbastanza
competenti; Colombo, ti prego, accertati bene; se mi sbaglio, cioè
se le informazioni datemi sono errate, io ne sono ben lieto però mi
ero permesso solamente di fare presente questo.
Primo problema - seconda questione: dice Colombo; non mi
risulta. A me risulta che in Comune a St. Christophe è stato
presentato un progetto di massima, un mese fa, che prevede, non
l'abolizione dell'attuale statale, no, quella rimane, forse qualche
piccolo allargamento, quello non so, però prevede la costruzione
nuova di una arteria che partendo press'a poco dal cimitero di
Quart, un po' sopra, per lì, esce completamente dall'attuale
statale, spostandosi a monte, a nord, verso la ferrovia a valle
della ferrovia, cioè fra la statale attuale e la ferrovia, e, dove
c'è, ripeto, un progetto di massima, che io non ho visto, ed è
stato chiesto il parere da parte della SAV o dell'ANAS, non so,
questi organismi, il parere all'amministrazione comunale di St.
Christophe. Non so cosa il Consiglio, non so se il Consiglio
comunale di St. Christophe ha deliberato pro o contro, questo non
lo so, però hanno voluto sentire il parere; allora, e qui
permettete, o una scorrettezza da parte dell'ANAS che della SAV, la
quale sente i comuni - e questo fa bene, ed è giusto e deve farlo -
però, però ignora l'amministrazione regionale; ma insomma, il
comune di St. Christophe, prendete una delibera, le delibere di
tutela, saranno giunte, perché sarà una ventina di giorni che il
Comune di St. Christophe ha discusso di questo, non so cosa ha
deciso, penso che ne hanno discusso, e ha sollevato molte
perplessità perché, voi, comprendete, la nuova arteria tra
l'attuale statale e la ferrovia, una nuova arteria, adesso non
so... voi vedete il massacro di quei terreni e tutto quello che ne
viene fuori. Ad ogni modo a me stupisce che la Giunta non ne sia a
conoscenza.
Colombo (P.S.I.)
- A me stupisce che ne sia a conoscenza
il Consigliere Manganoni.
Manganoni (P.C.I.)
- Per la ragione molto semplice che a
St. Christophe questo ha sollevato un putiferio, e io lo comprendo,
una arteria nuova fra...
Colombo (P.S.I.)
- Manganoni, se mi permetti, faccio
delle precisazioni. Da parte dell'ANAS e da parte della SAV non è
stato trasmesso nessun progetto perché, purtroppo, il progetto non
c'è ancora; siamo ancora nella fase dei rilievi e solo adesso si
incomincia a buttare giù, appunto, dico, un tracciato di larga
massima, quindi... per l'allargamento della statale 26. Da parte
degli uffici interessati alla progettazione dell'allargamento della
statale 26 non c'è ancora nessun progetto; quindi io mi meraviglio
che il Comune di St. Christophe possa avere avuto già un tracciato
di massima, sottoposto al suo esame; io ho l'impressione che qui ci
sia qualche cosa che naturalmente non funziona, e io ho sentito
anche dire, per la verità, che ci sono delle iniziative che non
hanno niente a vedere, però, con delle iniziative ufficiali per
quanto concerne questo problema. Ora, non lo so io come sia
arrivato questo eventuale progetto che tu assicuri che è arrivato
al Comune di St. Christophe, io ti posso dire che da parte della
SAV e dell'ANAS, questo assolutamente non è stato fatto.
Manganoni (P.C.I.)
- Allora io, siccome non ho dei dati,
io penso che la questione la possiamo provvisoriamente chiudere in
questo senso: la Giunta prenda le dovute informazioni, il Comune di
St. Christophe... e poi, in una seduta seguente, riferisca in
Consiglio. Io penso che, visto che io non ho dei dati, osservate,
questo mi è stato riferito; se io avessi dei dati direi: "voilà",
ma i dati io non ho pensato di farmeli fare, perché pensavo che la
Giunta ne fosse al corrente.
Bionaz (D.C.)
- A me sembra che ci sia uno sfasamento
però in queste notizie, perché questo era un primitivo, Manganoni,
un primitivo progetto, prima che si pensasse all'allargamento della
statale attuale, ma allora non partiva, non era interessato solo il
Comune di St. Christophe, ma era interessato anche il Comune di
Quart, perché doveva, quella strada, partire dallo svincolo
previsto per l'autostrada, cioè il torrente Maillod, e costeggiare
la ferrovia a Valle; quando è stato deciso di fare, di raddoppiare
l'attuale sede della statale, quel progetto è stato abbandonato,
almeno così, mi sembra un progetto della SAV che io ho visto,
almeno sei mesi fa, non se ne parla più di questo progetto, tanto è
che c'è una lettera, e Colombo ce l'ha, con la quale l'ANAS - manda
per conoscenza a noi - prega, invita la SAV a comunicare al
Consiglio regionale il progetto dell'allargamento della 26 e non si
parla di nessuna altra strada; del resto, come è possibile che
possa essere interessato solo il Comune di St. Christophe e non
quello di Quart, perché altrimenti... no, quello sembra che sia un
antico progetto, quando si trattava di riallacciare alla 27, non
vorrei che si equivocasse, non si tratta dell'accesso... allora si
pensava di attraversare la collina di St. Christophe, di andare
sopra il castello di Entrèves e... ecco, non vorrei che si
equivocasse qui, ma a noi non risulta, nel modo più assoluto, e
meno che meno, per il Comune di St. Christophe, di un nuovo
progetto presentato di una strada che dovrebbe essere a valle della
ferrovia e che naturalmente sarebbe un di più che non sarebbe
assolutamente necessario, che poi... ancora quei pochi terreni che
rimangono ancora tra la statale e la ferrovia, e non avrebbe
nessuna ragione di essere progettata una strada del genere, per cui
credo che sia semplicemente una, o una cosa molto arretrata che poi
il Comune ha preso in esame adesso o che ci sia un equivoco che
naturalmente l'Assessore chiarirà, come ha detto rispondendo a
lei.
Per me non vedo assolutamente, per quanto mi riguarda,
l'opportunità di una strada del genere, perché è un doppione che
non ha nessuna ragione di essere progettata e mi stupisco che il
Comune poi, ammettiamo che... mi stupirei che il Comune non sia
stato sollecito a comunicare delle cose di questo genere, tanto più
che mi risulterebbe che la popolazione è tutta contraria, e a
giusta ragione, a giusto titolo sarebbe contraria, dunque è un
allarme che penso sia infondato.
Manganoni (P.C.I.)
- Informatevi bene ed io sarei ben
lieto che queste informazioni che ho avuto fossero errate.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK