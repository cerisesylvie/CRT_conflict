Consiglio Regionale della Valle d'Aosta - Oggetto del Consiglio n. 1242 del 20 maggio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
CONSIGLIO REGIONALE
Costituzione e funzionamento degli organi consiliari
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1242 del 20 maggio 2015 - Resoconto
OGGETTO N. 1242/XIV - Interpellanza: "Illustrazione alla
competente commissione consiliare del piano di azione per il
rilancio della Casa da gioco di Saint-Vincent".
Presidente -
Per l'illustrazione, la parola al
Consigliere Guichardaz.
Guichardaz (PD-SIN.VDA) -
Grazie Presidente.
Si sono spese molte parole sul Casinò prima e durante questa
legislatura e ogni volta le discussioni finivano col concentrarsi
sui problemi di
governance
della Casa da gioco e annessa
parte alberghiera e ciò a volte a discapito di una più ampia
analisi delle cause esogene, delle cause esterne, che hanno in
parte collaborato alla drammatica situazione dei conti: mi
riferisco alla crisi del settore del gioco in Italia, alle mutate
abitudini dei frequentatori dei casinò, alle inevitabili ricadute
della crisi economica sul settore del gioco, tutte cose che voi
avete già evidenziato in più di una sede. Non che non se ne sia
parlato, ma nella frenetica ricerca delle cause di questa
débâcle
, della
débâcle
del Casinò e annessi, alla
fine le nostre iniziative hanno preso di mira soprattutto la
Dirigenza del Casinò, delegando ad altri tavoli, ultimo quello
della
task force
, la ricerca e l'analisi approfondita delle
concause dei vari deficit che si sono succeduti negli ultimi anni.
Sicuramente fra queste concause, come dicevo prima, la crisi
economica, nazionale e internazionale, la crisi del settore del
gioco, la diffusione del gioco
online
, la diffusione delle
slot
nei bar, nei tabacchini, ma anche la mancanza di un
efficace piano di rilancio della Saint-Vincent Resort & Casino
e non parliamo poi delle responsabilità, comunque, di carattere
dirigenziale. Oggi la
task force
è in parte depotenziata, i
colleghi della minoranza hanno correttamente motivato le loro
dimissioni e il dibattito anche sulle concause di cui ho detto, che
si era cominciato ad affrontare in quel contesto, si è interrotto
senza peraltro essere ripreso in altra sede. Tra l'altro,
Assessore, non è arrivata neanche una
mail
o un foglio che
ufficializzasse la soppressione o il prosieguo dei lavori di questa
task force
, magari sarebbe il caso di provvedere, giusto per
capire se esiste o non esiste.
Ora, perché alla luce di quanto ho appena esposto siamo qui a
presentare un'iniziativa che pare riproporre il trito e ritrito
tema dell'inadeguatezza della
governance
e della sua
auspicata sostituzione, tema sul quale - e usiamo un termine un po'
figurativo - ci siamo "rotti la testa" per un sacco di tempo e che
di fatto ha creato due blocchi: da una parte, i tifosi; dall'altra,
i detrattori di Frigerio? Vorrei farvi notare, colleghi, che, a
differenza di altre volte, se voi leggete bene l'interpellanza, non
vi è in quest'iniziativa un giudizio di merito direi anche
preventivo, pregiudiziale sulla Dirigenza e su Frigerio. Non
vogliamo ricadere o almeno proviamo questa volta a non ricadere
nell'esausta contesa maggioranza-opposizione, dove, da una parte,
la maggioranza difende per dovere d'ufficio la scelta del
management
e, dall'altra, la minoranza la contesta. No, qui
vogliamo affrontare il problema partendo da un altro punto di
vista: innanzitutto da quello tecnico-contabile, cioè vogliamo
capire...anzi, vogliamo sapere intanto qual è la vera situazione
dei conti del Saint-Vincent Resort & Casino e per quale motivo
questi conti, questi dati non sono ancora stati tradotti in un
bilancio consuntivo. Certamente poi poniamo la questione della
sostituzione dell'attuale Amministratore unico, ma come conseguenza
del buco annunciato e anche della scadenza naturale del suo
incarico, già perché il mandato dell'Amministratore unico - mandato
che fu rinnovato dall'Assemblea degli azionisti su proposta del
Presidente della Giunta nell'aprile 2012 - scade all'approvazione
del bilancio al 31 dicembre 2014. Le voci si rincorrono e si parla
di un altro buco da un paio di decine di milioni di euro, ma di
scritto nero su bianco non vi è nulla, almeno noi non abbiamo visto
nulla. Noi del gruppo PD-Sinistra VdA crediamo che non si possano
più nascondere i numeri, che come un segreto di Pulcinella sentiamo
pronunciare sottovoce nei corridoi, quasi fossero arcani che non si
possono, ma soprattutto che non si devono svelare. Se davvero la
situazione contabile fosse come quella appena descritta, si
porrebbe tra gli altri anche un problema di tipo normativo in
quanto dopo due bilanci negativi - parlo delle società controllate
e partecipate dal pubblico - diventa possibile addurre la giusta
causa per la revoca degli amministratori: mi riferisco alle
disposizioni della legge di stabilità 2014. Qui, colleghi, siamo in
presenza di una situazione di bilancio disastrosa, almeno a sentire
le voci che si rincorrono sempre più insistentemente, e di una
condizione di palese impossibilità, per non dire di incapacità del
management
di far fronte alla difficilissima situazione
della nostra controllata,
management
che sta dimostrando in
questa delicata fase di non possedere gli strumenti per far fronte
alla difficile situazione dei conti. Difficoltà, Assessore,
peraltro, non più scusabile con il
refrain
della
ristrutturazione, del cantiere, della polvere che allontana i
clienti e bla-bla, cioè di quelle cause che non permettono al
Saint-Vincent Resort & Casino di operare nel pieno delle sue
potenzialità. Oggi possiamo dire - e ancora più convintamente lo
diremo se l'Assessore confermerà le voci di un ulteriore dissesto -
che, malgrado la Casa da gioco e la parte alberghiera siano oramai
operative al 100 percento, le cose vanno male. Colleghi, vogliamo
dircelo che se non troviamo soluzioni a breve - e qui non c'è più
tempo per un piano di risanamento pluriennale e robe del genere -,
saremo costretti ad adottare soluzioni radicali (e, quando diciamo:
"radicali", sappiamo tutti di che cosa stiamo parlando)?
Per riassumere quindi lo spirito, l'obiettivo, ma anche il
contenuto della nostra interpellanza, cercando sempre pacatamente
di non entrare in giudizi preventivi sul
management
, questa
volta vogliamo provare ad evitare le consuete polemiche e
contrapposizioni, le chiediamo intanto di darci delle anticipazioni
sul bilancio 2014, ormai dovrebbe essere chiuso il consuntivo,
quindi credo che le anticipazioni le abbiate molto chiare.
Chiediamo un raffronto tra gli andamenti delle cinque annualità -
questo è il contenuto dell'interpellanza - per capire se
l'auspicato e anche il promesso, garantito miglioramento dei conti
esiste davvero. Vogliamo poi sapere se si sta operando la selezione
dei candidati alla successione del Signor Frigerio visto che il suo
mandato è ormai scaduto e, alla luce di quanto detto, crediamo che
non sia più rinnovabile sia per motivi di opportunità, sia per
motivi di carattere legale. Infine le chiediamo, Assessore, se vi è
l'intenzione di riportare nella competente commissione consiliare
il dibattito sul necessario piano di rilancio del Saint-Vincent
Resort & Casino, e magari cambiamo anche questo nome, perché è
un nome che davvero stona anche con la collocazione di
quest'attività...dicevo, di riportare in commissione il dibattito
sul piano di rilancio del Saint-Vincent Resort & Casino
considerato che l'esperienza della
task force
pare ormai
tramontata. Grazie.
Presidente -
Per la risposta, la parola all'Assessore
Perron.
Perron (UV)
- Grazie Signor Presidente.
Per quanto riguarda il punto 1, collega, l'assemblea in prima
convocazione per l'approvazione del bilancio della società sarà
convocata al più presto ed entro 180 giorni dalla chiusura
dell'esercizio sociale. I termini prevedono il 30 giugno, la
società ha chiesto di potersi avvalere dei maggiori termini per
l'approvazione del bilancio, nel senso che sono intervenuti nuovi
principi contabili che per la redazione del bilancio la società
vorrebbe recepire, quindi tradurre nel bilancio stesso. Il bilancio
quindi è ancora in fase di definizione; dalle prime stime posso
anticipare un miglioramento leggero del margine operativo rispetto
all'esercizio 2013. I dettagli, come prevede peraltro la legge,
saranno comunicati all'atto dell'approvazione del bilancio con
apposita relazione e sarà mia cura, appena in possesso dei dati, di
informare correttamente gli organi di questo Consiglio.
Nello specifico della richiesta che lei formula i dati di
bilancio delle ultime annualità collega Guichardaz, non sono
paragonabili, nel senso che nel 2010 la
Casino de la Vallée
ha acquisito per incorporazione la STV, società che gestiva le
strutture alberghiere, che presentava anche allora perdite
milionarie che sono state successivamente assorbite nei bilanci
della Casino, ora in miglioramento dopo la riapertura delle
strutture; sono stati fatti degli investimenti, quindi c'è stato un
inevitabile consistente aumento di oneri legati agli ammortamenti,
agli oneri fiscali, che ovviamente hanno inciso sui bilanci, che
quindi sono difficilmente paragonabili dal 2010 a tutte le
annualità che lei in qualche modo mi ha richiesto. Oltre quindi
alle pesanti svalutazioni che ci sono state sulle strutture, come
abbiamo cercato di spiegarvi in occasione dell'approvazione dei
bilanci, che non erano più utilizzabili e che erano state
sostituite: ad esempio, i bilanci 2012, 2013 hanno registrato
importanti perdite - e ne abbiamo parlato -, rispetto invece ai
bilanci del 2009, 2010 e 2011, che hanno registrato discreti utili.
Dico tutto questo per fare un raffronto coerente rispetto agli
andamenti economici della Casa da gioco, al netto degli eventi
straordinari che si sono verificati, come le ristrutturazioni al
netto degli ammortamenti e degli oneri finanziari, se vogliamo
prendere ad esempio il dato della marginalità positiva, che è il
dato asettico che al meglio si presta in tutta questa fase per
omogeneità a rappresentare tutta l'evoluzione della Casino, di
seguito posso sintetizzare: la marginalità positiva nel 2009 fu di
13 milioni di euro; nel 2010 di 23 milioni di euro; nel 2011 di 20
milioni; nel 2012 di 6 milioni; nel 2013, anno dove si assorbirono
più di ogni altra cosa le ristrutturazioni, 600 mila euro; nel 2014
si dispone di un dato provvisorio che conferma un lieve
miglioramento dell'ultimo dato, ovviamente non più in crescita come
i primi anni. Voglio quindi anche ricordarle che è importante
notare che la marginalità operativa viene calcolata al netto dei
conferimenti che nel corso degli anni il Casinò ha conferito alla
Regione, che dal 2009 al 2014 sono stati, comunque, di un po' meno
di 50 milioni di euro, però io direi che per un approfondimento
dobbiamo ritrovarci in un'altra sede, che permetta non nei tempi
contingentati di un'interpellanza di fare un'analisi, una
fotografia approfondita dal 2010 fino ad ora, io sono certamente
disponibile.
Punto 3: certamente, collega, siamo perfettamente a conoscenza
delle scadenze, come sappiamo che il rinnovo degli organi
amministrativi è un momento importante per la definizione del
board
di una società, in questo caso della
Casino
Resort
per il prossimo triennio. Come ho più volte comunicato,
quindi si stanno attentamente valutando le diverse possibili
opzioni sia a riguardo dell'organo amministrativo, sia a riguardo
del collegio sindacale e certamente da parte della proprietà
saranno in modo chiaro comunicate nel momento dell'approvazione del
bilancio. Ovviamente i manager sono sempre stati scelti attraverso
un'attenta valutazione dei
curriculum
, delle necessità che
di volta in volta si sono presentate in ogni singola situazione,
valutando i pro e i contro e anche in quest'occasione si opererà in
questa direzione.
Voglio solo ricordare che il mondo dei casinò in Italia è un
settore piccolo per certi aspetti, dove pochi sono i soggetti che
possiedono competenze adeguate e hanno competenza anche
certificata, se si vuole intraprendere un percorso di questo
genere. Aggiungo che oggi l'azienda gestisce due differenti
business
ed è una novità rispetto al passato, nel senso che
gestisce congiuntamente il
business
del gioco d'azzardo e
quello alberghiero, pertanto sarà anche importante fare una
valutazione di una compenetrazione delle due attività e focalizzare
le competenze dei nuovi soggetti che ricopriranno queste cariche
sociali. Ricordo, per quello che riguarda la procedura di
selezione, che lo statuto della
Casino
, che è approvato con
legge regionale, prevede innanzitutto che l'incarico sia stabilito
in sede di assemblea della società e quindi dai due soci e anche
questa volta si procederà in tal senso.
Sull'ultimo punto, collega, ovviamente sì, nel senso che c'è una
disponibilità a riferire, a presentare in commissione, e
personalmente ritengo che la commissione sia da sempre il luogo
dove approfondire argomenti che non sono legati a tempi
contingentati com'è in occasione di un'interpellanza, quindi, com'è
avvenuto lo scorso anno, io do la disponibilità a presentare nella
commissione competente gli andamenti dell'esercizio concluso, le
previsioni e gli indirizzi per i tempi che verranno, per il
prossimo triennio. Grazie.
Presidente
- La parola al Consigliere Guichardaz.
Guichardaz (PD-SIN.VDA)
- Grazie Assessore.
Prendiamo atto della disponibilità a rimettersi a discutere e a
ragionare in commissione, le chiedo solo poi di decidere che cosa
vuol fare di questa
task force
e di comunicare o di
deliberare in merito, perché formalmente quest'organismo è ancora,
diciamo, esistente, al di là delle dimissioni che sono state
variamente motivate. Va bene, aspettiamo i dati sperando che in
tempi rapidi arrivino, io spero che i termini non si dilatino,
perché il dilatarsi dei termini significa che comunque l'attuale
Dirigenza, fintanto che il bilancio non viene presentato, rimane lì
dov'è. Allora questo non va bene, perché se la Dirigenza non è in
grado oggi di affrontare un dissesto annunciato, poi vedremo i dati
che ci presenterete, ma diciamo che le voci di solito, quelle che
girano, sono sempre abbastanza affidabili, perché provengono poi
sempre un po' dall'interno...se i dati sono quelli, beh, io credo
che non possiamo prorogare ulteriormente di qualche mese questo
stillicidio in attesa di capire che cosa faremo della...io
consiglio al Signor Frigerio, siccome nella precedente motivazione
c'era scritto che lo assumevamo anche perché altrimenti si sarebbe
dovuto cercare un lavoro...non so se vi ricordate quella bellissima
delibera in cui venne scritto:
"...il quale sarebbe altrimenti
indotto, nell'approssimarsi della scadenza del suo incarico, a
cercare prospettive professionali alternative"
, beh, che si
dia...questa è la delibera del 2012, l'avete scritta voi: avete
scritto che se il Signor Frigerio non veniva riconfermato alle
modiche cifre, al modico stipendio che percepisce, il poveretto si
sarebbe dovuto cercare un lavoro, beh, io penso che, alla luce
oramai delle cose che sono state dette, anche diciamo delle sue
rivelazioni di oggi, cioè che siete lì a valutare i
curricula
di nuovi soggetti, eccetera, beh, è bene che
probabilmente cominci a cercarsi un lavoretto da qualche parte, in
modo tale che quanto meno siamo tranquilli e siete tranquilli anche
voi e non avete poi questa preoccupazione, che dovrebbe essere poi
la preoccupazione che vi anima anche per altri settori...non lo so,
i cantieri forestali e altri posticini.
Rispetto alla questione dei due
business
differenti, io
capisco che bisogna trovare persone che siano in grado,
probabilmente, di valutare tanto la parte alberghiera quanto,
diciamo, la parte gioco, quindi specifica, e che non è facile
trovare probabilmente delle persone che abbiano una
vision
così completa, però non vorrei che questa cosa qua poi diventasse
una forma di proroga, di impedimento al rinnovamento delle cariche.
È una situazione anomala, io l'ho sempre detto, noi l'abbiamo
sempre detto, il Casinò, la Casa da gioco si è presa carico anche
di un'attività alberghiera che è spesso fonte di problemi, tra
l'altro, è spesso fonte di problemi anche nei rapporti con il
territorio, perché spesso e volentieri entra in competizione, entra
in concorrenza sleale, perché ovviamente se è il pubblico che
finanzia la parte alberghiera di ristorazione, può fare anche delle
condizioni per rientrare magari un po' nei costi e nelle spese più
convenienti rispetto ad un privato che non ha l'ammortizzatore del
pubblico. Questa cosa qua io penso che vada ripensata, che vada
valutata e che vada aperto un tavolo con i nuovi amministratori che
non crei...diciamo che tolga un po' anche queste diffidenze che ci
sono con il territorio, perché noi continuiamo a sentire gente di
Saint-Vincent e di Châtillon che continua a lamentare il fatto che
quest'impresa, che è un'impresa anomala, perché la Casa da gioco
non ha il riferimento al...cioè il Billia non è funzionale,
strumentale alla Casa da gioco, spesso e volentieri si allarga, si
amplia, quindi fa un'offerta che va al di là, beh, se noi non
entriamo in sinergia e in intesa con il territorio, io credo che
questo può diventare un problema. Il territorio deve essere un
alleato della Casa da gioco e del Billia e il Billia deve diventare
un alleato del territorio. Questa è una cosa che ci eravamo detti
in quella analisi delle cause esogene famose di cui parlavo prima
nella
task force
, ne abbiamo parlato in commissione, io
spero che, alla luce anche di queste rivelazioni, che non so quanto
abbiano di fondamento, comunque si riescano a fare dei ragionamenti
poi con il nuovo
management
, che veramente vadano nella
direzione di creare un valore aggiunto nella nostra Casa da gioco e
non un problema per il territorio, per le persone che ci lavorano.
Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK