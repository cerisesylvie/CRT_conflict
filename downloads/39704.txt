Consiglio Regionale della Valle d'Aosta - Oggetto del Consiglio n. 2796 del 20 giugno 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
GIUNTA REGIONALE
INFORMAZIONE
Radiotelecomunicazioni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2796 del 20 giugno 2017 - Resoconto
OGGETTO N. 2796/XIV - Interrogazione a risposta immediata:
"Accredito dei giornalisti in occasione della conferenza stampa
settimanale della Giunta regionale".
Rosset (Presidente)
- Punto n. 3.01 dell'ordine del
giorno. Ha chiesto la parola il Consigliere Ferrero per
l'illustrazione; ne ha facoltà.
Ferrero (M5S) -
Sono sinceramente dispiaciuto e un po'
amareggiato di dover iniziare così la mia presenza in Consiglio,
perché non mi pareva che tra le priorità dei cittadini valdostani
ci fosse la necessità di approvare un regolamento così serio e
restrittivo per i giornalisti dell'Ufficio stampa. Sinceramente
pensavo che le priorità fossero altre. Definire delle regole ferree
per l'accredito dei giornalisti che devono fare un'istanza tramite
la testata a cui appartengono, preoccuparsi delle domande che
possono fare, mi sembra effettivamente eccessivo, soprattutto per
una Giunta che si propone come Giunta del cambiamento. Alla faccia
del cambiamento!
Ricordo ancora le parole del giovane dei corpi speciali della
Stella Alpina, che minacciava di abbattere alcuni giornalisti e
ovviamente ci eravamo fatti tutti una solenne risata, però adesso
queste parole suscitano anche un certo timore. Per cui io
consiglierei ad esempio ai giornalisti, ovviamente tassandosi,
quelli presenti qui sopra, di fornirsi di un vetro antiproiettile,
perché non si sa mai cosa potrebbe arrivare dalla Giunta! Comunque,
a parte la battuta, io vorrei veramente, Presidente, che si facesse
una piccola retromarcia. Capita, nell'enfasi, di approvare
provvedimenti e magari di scivolare o di non approfondire
sufficientemente. Pensate magari di sospendere il regolamento e di
renderlo un pochettino più fluido, perché la libertà di stampa è un
valore costituzionale. La Valle d'Aosta, volenti o nolenti, fa
parte della Repubblica italiana, non dell'ex Unione Sovietica,
della Turchia o di altri posti in cui la libertà di stampa viene
messa in binari o vengono scelti i buoni e i cattivi, sennò
facciamo prima: si fa compilare all'Ufficio stampa un elenco delle
domande che si vogliono dai giornalisti, si decidono i buoni e i
cattivi e si risolve così il venerdì.
Presidente -
Ha chiesto la parola il Presidente della
Regione; ne ha facoltà.
Marquis (SA) -
Abbiamo potuto apprezzare il modo con cui
è stata rappresentata la questione. Al fine di efficientare il
funzionamento della conferenza stampa settimanale della Giunta,
l'Ufficio stampa ha organizzato una riunione con le redazioni il 9
giugno scorso e, a seguito di questa riunione, è stata predisposta
una bozza che è stata sottoposta ai medesimi per un ulteriore
confronto sull'argomento. Pertanto al momento non è stata adottata
nessuna modifica all'attuale prassi, e credo che così si
continuerà.
Presidente -
Ha chiesto la parola il Consigliere Ferrero
per la replica; ne ha facoltà.
Ferrero (M5S) -
Grazie Presidente Marquis, sono felice
che ci sia stato questo momento di non ripensamento, ma magari di
approfondimento, chiamiamolo di approfondimento. Non vediamoci
niente di malizioso, però non iniziate così, perché sarebbe
veramente un modo triste di iniziare, soprattutto perché anche
all'interno della maggioranza ci sono forze politiche che avevano
una particolare sensibilità per queste cose. Perdere questa
sensibilità e andare in un'altra direzione, che è molto antiquata e
molto pericolosa, sarebbe quindi una cosa decisamente negativa.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK