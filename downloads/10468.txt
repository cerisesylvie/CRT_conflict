Consiglio Regionale della Valle d'Aosta - Oggetto del Consiglio n. 1461 del 17 ottobre 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1461 del 17 ottobre 1990 - Resoconto
OGGETTO N. 1461/IX - "Approvazione da parte del Consiglio
regionale dei progetti esecutivi delle varianti del raccordo
autostradale valdostano". (
Approvazione di mozione).
Presidente - Do lettura della mozione presentata dal Consigliere
Riccarand:
MOZIONE
Ricordato che il Consiglio regionale con deliberazione n. 2540
del 15/1/1987 ha approvato il progetto esecutivo del raccordo
autostradale valdostano delegando la Giunta regionale ad approvare
i progetti esecutivi delle varianti;
rilevato che finora sono state predisposte sette varianti,
alcune di grossa rilevanza, e che sei di queste sono già state
approvate con deliberazione della Giunta regionale;
evidenziato che tale procedura ha fortemente ridotto il potere
decisionale del Consiglio regionale;
sottolineata la necessità di ricondurre al Consiglio regionale
il compito di approvare le varianti al progetto esecutivo;
il Consiglio regionale della Valle d’Aosta
delibera
1) di modificare la deliberazione del Consiglio regionale n.
2540 del 15/1/1987 abrogando il secondo punto della parte
deliberativa;
2) di stabilire che tutte le varianti al progetto esecutivo del
raccordo autostradale valdostano, per le quali non è finora
intervenuta approvazione con deliberazione della Giunta regionale,
dovranno essere approvate dal Consiglio regionale, previo parere
espresso dalle competenti Commissioni consiliari permanenti.
Presidente - Ha chiesto di parlare il Consigliere Riccarand,
ne ha facoltà.
Riccarand (VA)
- Questa mozione era stata presentata nel
mese di luglio e poi è stata rinviata per una serie di Consigli ed
arriva solo ora all’esame
dell’assemblea.
La richiesta che è contenuta in questa mozione è di modificare
la procedura attraverso la quale si approvano le varianti al
progetto autostradale.
Quando venne approvato il progetto esecutivo del tronco
autostradale Sarre-Morgex, in sostanza venne delegata la Giunta
regionale ad approvare i progetti esecutivi delle varianti, dandone
semplicemente comunicazione alla Commissione Assetto del Territorio
allargata ai Capigruppo.
La proposta della mozione è invece quella di stabilire che anche
le varianti così come il progetto principale siano approvate dal
Consiglio. Questo perchè sappiamo che ci sono state e ci potranno
essere delle varianti che possono avere una incidenza molto grossa
sulle caratteristiche del progetto autostradale, quindi è opportuno
che il Consiglio regionale, così come approva il progetto
principale, si pronunci poi anche rispetto alle varianti.
Presidente
- Ha chiesto di parlare il Presidente della
Giunta, ne ha facoltà.
Bondaz (DC)
- La maggioranza intende approvare questa
mozione perchè va nell’ottica di quelle che sono le
espressioni di intenti che sono state presentate in Consiglio
all’atto della sua nomina.
Provvederemo con la prossima presentazione del programma cui
qualcuno ha fatto riferimento, ad illustrare meglio quelle che sono
le nostre tematiche, comunque ci dichiariamo favorevoli
all’accettazione di questa mozione.
Presidente
- Sulla mozione c’è qualcuno
che intende prendere la parola dopo la posizione del Presidente
della Giunta?
Se nessuno chiede di intervenire, pongo in votazione la mozione
in oggetto:
Esito della votazione:
Presenti, votanti e favorevoli: 24
Il Consiglio approva all’unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK