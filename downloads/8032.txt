Consiglio Regionale della Valle d'Aosta - Oggetto del Consiglio n. 2452 del 10 dicembre 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2452 del 10 dicembre 1986 - Resoconto
OGGETTO N. 2452/VIII - ACCETTAZIONE DELLE DIMISSIONI DALLA
CARICA DI CONSIGLIERE REGIONALE RASSEGNATE DA VIBERTI ILIO E SUA
SOSTITUZIONE.
PRESIDENTE
: Signori Consiglieri, con la seguente lettera
in data 27 novembre 1986 il Consigliere VIBERTI Ilio ha rassegnato
le proprie dimissioni dalla carica:
"Signor Presidente,
Con la presente rassegno le mie dimissioni dalla caria di
Consigliere regionale, ciò non certo per volontà di mancare
all'impegno che mi sono assunto con il giuramento prestato all'atto
del mio ingresso in Consiglio, ma per onorare l'accordo sulla
rotazione degli eletti che caratterizza Nuova Sinistra della Valle
d'Aosta.
Mi
è
gradita l'occasione di ringraziare tutto il
personale regionale per la collaborazione prestata e per salutare
il Consiglio augurando buon lavoro.
F.to: Ilio Viberti"
Pertanto, è necessario prendere atto, con votazione palese,
delle predette dimissioni e procedere inoltre, ai sensi
dell'articolo 16 della legge statale 5 maggio 1962, n. 1257, alla
attribuzione del seggio vacante al candidato che nella medesima
lista segue immediatamente l'ultimo eletto.
PRESIDENTE
: Se nessuno chiede la parola pongo in
votazione la presa d'atto delle dimissioni del Consigliere Ilio
VIBERTI:
ESITO DELLA VOTAZIONE
Presenti, votanti e favorevoli: 29.
Il Consiglio prende atto, per accettazione, ad unanimità di voti
favorevoli.
PRESIDENTE
: Dal verbale dell'Ufficio Centrale
Circoscrizionale presso il Tribunale di Aosta, chiuso in data 1°
luglio 1983, riguardante la elezione del Consiglio regionale della
Valle d'Aosta avvenuta il 26 e 27 giugno 1983, risulta che nella
lista n. 3, avente il contrassegno "Nuova Sinistra", il primo dei
candidati non eletti risulta essere il Signor FLORIO Vanni, con una
cifra individuale di 101, seguito dal Signor SANDRI Giovanni con
una cifra individuale di 79.
Con la seguente lettera, il Signor Vanni Florio ha dichiarato di
rinunciare alla carica di Consigliere regionale.
"Signor Presidente,
Il sottoscritto Florio Vanni nato a Saint-Christophe il
5
novembre 1948, residente in Aosta, Via Gran San Bernardo, 43, in
relazione alle dimissioni dalla carica di Consigliere regionale
presentate da Viberti Ilio in data odierna, risultando il primo dei
candidati non eletti nella lista n. 3 - Nuova Sinistra - dichiara
sin d'ora di rinunciare alla caria di Consigliere regionale della
Valle d'Aosta.
Aosta, lì 27 novembre 1986.
F.to: Vanni Florio"
Il Consiglio è pertanto chiamato a prendere atto dell'avvenuta
rinuncia da parte del Signor Vanni FLORIO ed a procedere, di
conseguenza, alla attribuzione del seggio vacante al Signor SANDRI
Giovanni.
PRESIDENTE
: Se nessuno chiede la parola pongo in
votazione la presa d'atto della rinuncia da parte del Signor Vanni
FLORIO:
ESITO DELLA VOTAZIONE
Presenti, votanti e favorevoli: 28.
Il Consiglio prende atto, per accettazione, ad unanimità di voti
favorevoli.
PRESIDENTE
: Pertanto, il seggio che rimane vacante va
attribuito al predetto Giovanni SANDRI, sempre che non vi siano nei
suoi confronti motivi o condizioni di ineleggibilità o di
incompatibilità, così come previsto dalla legge 5 agosto 1962, n.
1257 e successive modificazioni.
Se nessuno chiede la parola pongo in votazione la proposta di
convalida per l'elezione del Signor SANDRI Giovanni:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK