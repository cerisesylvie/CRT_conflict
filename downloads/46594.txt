Consiglio Regionale della Valle d'Aosta - Oggetto del Consiglio n. 3002 del 23 novembre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3002 del 23 novembre 2023 - Resoconto
OGGETTO N. 3002/XVI - Interrogazione: "Conferma della scelta
di procedere con l'esternalizzazione del magazzino dell'Ospedale
Parini di Aosta".
Bertin (Presidente) -
Punto n. 71. Risponde l'assessore
Marzi.
Marzi (SA) -
L'Azienda USL ribadisce e conferma la
necessità di portare i magazzini al di fuori dell'attuale presidio
ospedaliero per ragioni strutturali e logistiche. La procedura di
scelta del contraente per l'esternalizzazione del magazzino si
trova attualmente alla fase 2 del dialogo competitivo ai sensi del
Codice degli appalti. Entro fine anno si procederà alla valutazione
delle soluzioni progettuali proposte finalizzate a soddisfare le
esigenze dell'Azienda USL della Valle d'Aosta in base al capitolato
redatto da un nucleo tecnico specifico. Conseguentemente, l'Azienda
sceglierà l'operatore economico più idoneo per l'esternalizzazione
delle attività di logistica. Il prefabbricato in questione,
cosiddetto "triangolo", rispetto alla domanda 2, realizzato dalla
struttura commissariale dell'emergenza Covid, ha subito
un'infiltrazione di acqua piovana. Poiché le infiltrazioni sono
state causate da un difetto strutturale, la ditta costruttrice sta
intervenendo nell'ambito della garanzia prevista dal contratto di
affidamento.
Venendo alla domanda 3, riguardo alla tracciatura della ZTL
citata nell'intervista, abbiamo interpellato l'assessore del Comune
di Aosta Cometto che riferisce che il tratto di via Guido Rey al
quale si fa riferimento è quello che va dalla piazzetta
all'intersezione con via Antica Zecca e viale Federico Chabod e che
pertanto non ne consegue nessuna limitazione per accedere
all'Azienda USL.
e che pertanto non ne consegue nessuna limitazione per accedere
all'Azienda USL.
Presidente -
La parola al consigliere Manfrin.
Manfrin (LEGA VDA) -
Partiamo dalle buone notizie:
purtroppo noi oggi siamo quotidianamente terrorizzati rispetto alla
gestione della viabilità che il Comune di Aosta sta mettendo in
piedi, quindi sapere che si tracciava una nuova ZTL in via Guido
Rey o in via Guido
omissis
dipende da come si vuole
chiamare, ci ha messo subito in allarme e fortunatamente ci ha
ricondotto alla questione del fatto che si continuerà a poter
percorrere via Guido Rey nella parte dove ci sono gli ambulatori,
nella parte dell'USL e quindi di questo ce ne rallegriamo.
Venendo invece all'esternalizzazione dei servizi del magazzino
dell'Ospedale
omissis
, noi possiamo guardare e rilevare che
abbiamo già affrontato, non soltanto in Consiglio ma anche in
Commissione, la questione dell'esternalizzazione del magazzino e
lei ricorderà che c'è stata anche un'audizione con il Primario di
farmacia, che ha evidenziato tutta una serie di aspetti che rendono
critica l'esternalizzazione di quel magazzino,
in primis
gli
Ospedali che hanno un magazzino di farmaci esterno all'Ospedale,
sono praticamente nessuno, perché quelli che l'hanno fatto sono poi
tornati indietro. Per quale motivo? Perché se tu hai le scorte
vicino, eviti che ogni reparto si accaparri i farmaci e debba avere
dei micro magazzini dove tenere le scorte.
In secondo luogo nella procedura di dialogo competitivo che voi
avete prodotto c'è scritto che il magazzino deve essere a non meno
di quindici minuti. Già il magazzino individuato è a venti minuti,
ma il problema vero sta che, quando ci sono le emergenze, lei
immagini venti minuti non sono soltanto quelli del tragitto
effettivo, considerando di non trovare traffico, fra il magazzino e
l'Ospedale, ma c'è anche l'ordine che deve arrivare da dove serve
il farmaco al magazzino e poi dal magazzino parte la procedura di
richiesta dei farmaci, deve esserci una verifica da parte di chi
sovrintende alla consegna dei farmaci che servono e poi non ci
dimentichiamo una cosa: che c'è il reparto che riguarda la parte di
somministrazione dei farmaci contro le neoplasie, che è
particolarmente delicato perché sono farmaci che sono costosissimi,
che vengono preparati in tempo breve e che però non sempre si
possono somministrare. Il paziente a volte non può recepire questo
farmaco, ci sono dei momenti in cui il paziente lo può ricevere e
altri no, quindi se io preparo un farmaco costosissimo, lo ordino e
nel frattempo in cui lo ordino arriva e magari è passata mezz'ora,
è possibile che il paziente non possa più ricevere quel farmaco; di
conseguenza, butto via il farmaco. Questo è un grosso problema che
era già stato evidenziato e la volontà di voler esternalizzare il
magazzino è un'ulteriore affermazione del fatto che non tenete
conto delle esigenze delle persone e non tenete conto delle
esigenze dei pazienti. Io credo che la sanità in questi giorni,
oltre che nelle scorse settimane e negli scorsi mesi, sia già
andata sui giornali per numerose notizie tragiche, ma in questo
caso direi che questa scelta sarà particolarmente nociva per le
persone che dovranno utilizzare quel servizio. Infine, in chiusura,
lei dice che c'è stato un difetto strutturale, va bene, le
crediamo, Assessore, il problema è che il tetto del triangolo in
terapia intensiva da cui ci sono infiltrazioni e che è stato reso
impermeabile con un telo plastificato con del materiale adesivo,
cioè ci hanno messo dello scotch con un telo di plastico su un
tetto, è stato fatto il 27 marzo 2021 ed è costato 2 milioni e 111
mila euro. Ora, se io spendo 2 milioni e 111 mila euro per una
struttura il 27 marzo 2021 e a novembre 2023 ci piove dentro,
obiettivamente la ditta, oltre che rifondere i danni e mettere a
posto le strutture, io devo chiedere un corposo risarcimento perché
ho fatto una spesa ingente a fronte di un servizio evidentemente
che è scadente. Io spero che voi abbiate attivato le necessarie
azioni per chiedere un risarcimento perché questo mi pare proprio
un lavoro fatto con i piedi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK