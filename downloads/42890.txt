Consiglio Regionale della Valle d'Aosta - Oggetto del Consiglio n. 379 del 24 febbraio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Disabili
EDILIZIA
Edilizia residenziale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 379 del 24 febbraio 2021 - Resoconto
OGGETTO N. 379/XVI - Interpellanza: "Intendimenti per
garantire un alloggio adatto a un soggetto con disabilità".
Bertin (Presidente) -
Possiamo riprendere. Siamo al punto
n. 28 dell'ordine del giorno. Ha chiesto la parola il consigliere
Padovani per mozione d'ordine, ne ha facoltà.
Padovani (PCP) -
Per mozione d'ordine. Come richiesto per
il punto n. 24, anche per questo punto, viste le modalità di
presentazione, chiediamo la trattazione in seduta segreta.
Presidente -
Sono già state illustrate... o possiamo
passare direttamente al voto? La parola al consigliere Manfrin.
Manfrin (LEGA VDA) -
Vedo e prendo atto che le richieste
di secretazione della trattazione di queste iniziative vengono
presentate sempre con dovizia di particolari.
Visto che il collega Cretier prima e il collega Padovani poi non
hanno saputo argomentare le loro richieste ma semplicemente hanno
espresso la loro bramosia di censura, quindi andrò a fare un
piccolo esempio perché nella scorsa iniziativa abbiamo evidenziato
come effettivamente non vi fosse alcun riferimento concreto e
abbiamo preso a paragone un'iniziativa del 2019 dove si esponevano
gli stessi identici problemi, per la trattazione di questa
interpellanza invece prenderò a riferimento l'iniziativa protocollo
n. 36/2021 discussa nel Consiglio del 27 e 28 gennaio 2021, quindi
poco tempo fa.
In questa interpellanza si cita nel testo: "vista la
segnalazione del signor G.M. pervenuta in data 6 settembre 2019 e
indirizzata al Coordinatore dell'Assessorato politiche sociali..."
e poi ci sono tutta una serie di riferimenti, la richiesta del
signor G.M., la segnalazione del signor G.M. e quant'altro. Lei,
assessore Barmasse, ricorderà perfettamente questa iniziativa che
fu quella relativa alle violenze perpetrate ai danni di una
persona.
Io in questa interpellanza rilevo gli stessi tratti, cioè, visto
il progetto di assegnazione, ai sensi della delibera di Giunta
regionale n. 665/2015 - che è la delibera che disciplina
l'emergenza abitativa e non certo una delibera che contiene dei
nomi - di un alloggio di emergenza abitativa ai signori Z.E.M. e
G.P. e gli stessi riferimenti ovviamente ci sono all'interno del
testo, non ci sono nomi né cognomi.
Ora, al netto di questo, collega Padovani, le chiedo se è in
grado ovviamente, senza balbettare come il suo collega Cretier
precedentemente, di argomentarci la necessità di secretare la
seduta, perché, vede, io ho preso il Regolamento ma soprattutto ho
preso la futura modifica del Regolamento che discuteremo in questa
seduta. In questa futura modifica ovviamente non si parla di tutela
della
privacy
delle persone nelle iniziative, perché se
questo è il suo intento, collega Padovani, le evidenzio
immediatamente che la privacy eventualmente violata è già violata
perché questo atto è pubblicato sul sito del Consiglio regionale,
quindi chi vuole può andare e prendersene copia. La privacy quindi
non è in nessun modo violata, non è violata neanche in un'altra
maniera perché questa persona ha rilasciato un'intervista dove ha
spiegato e raccontato la sua personale esperienza, quindi
evidentemente non c'è nessun intento di difendere la privacy.
La modifica che si propone in questo giorno di apportare al
Regolamento va a disciplinare invece la sfera privata personale,
che non è oggetto di questa interpellanza, perché in questa
iniziativa si chiede semplicemente: "se sia a conoscenza delle
segnalazioni relative a questa persona e cosa si intenda fare per
garantire al signore oggetto della presente interpellanza un
alloggio che sia adatto alle sue condizioni", e questo perché?
Perché abbiamo voluto dare dei riferimenti agli uffici per
rispondere, perché altrimenti gli uffici avrebbero dovuto prendere
atto di un'iniziativa che non aveva alcun riferimento. È chiaro
che, sulla base di questo, vi chiederemo a questo punto di
indicarci qual è la modalità di scrittura che preferite, com'è
impregiudicato il fatto che difenderemo la nostra libertà di poter
rendere pubblico e trasparente questo Consiglio regionale,
dopodiché scriveremo, senza dare a questo punto alcun riferimento,
le prossime iniziative in maniera che così l'Assessore non sappia a
che cosa dovrà rispondere e quindi venga qua in aula impreparato.
Se è questo che volete, questo avrete.
Presidente -
Ha chiesto la parola il consigliere
Padovani, ne ha facoltà.
Padovani (PCP) -
Proverò a rispondere in maniera pacata a
questo intervento direi scomposto. Credo che non ci sia nessun
intento di censura e so che nella Conferenza dei Capigruppo è stato
fatto presente il problema di queste iniziative e le è stata anche
data la possibilità di ritirarle e di riscriverle in modo che
potessero essere trattate in una seduta pubblica. A meno quindi che
lei oggi non mi sorprenda e le ritiri e le riscriva, non si può non
far altro che chiedere la seduta segreta visti i chiari riferimenti
a persone ben precise e, come lei ha detto, anche rintracciabili da
articoli di giornale o, come lei ha fatto nella seduta segreta di
prima, facendo addirittura i nomi poi durante la trattazione. Anche
per questo, come lei ha detto anche per la riferibilità a casi
precisi, ritrovabili sui
media
, quindi rinnovo la richiesta
di trattazione in seduta segreta.
Presidente -
Metto in votazione. La votazione è aperta.
La votazione è chiusa.
Presenti: 34
Votanti           
: 34
Favorevoli: 20
Contrari:14
Il Consiglio approva la richiesta di trattazione in seduta
segreta dell'interpellanza in oggetto.
La trattazione avviene in seduta segreta dalle ore 17:34 alle
ore 17:48.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK