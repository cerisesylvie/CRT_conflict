Consiglio Regionale della Valle d'Aosta - Oggetto del Consiglio n. 1337 del 15 luglio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
GIUNTA REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1337 del 15 luglio 2015 - Resoconto
OGGETTO N. 1337/XIV - Prosecuzione del dibattito sulla nuova
situazione politica e della discussione generale sulla
comunicazione e presa d'atto delle dimissioni rassegnate dal Signor
Pierluigi Marquis dalla carica di Assessore alle attività
produttive, energia e politiche del lavoro e elezione del nuovo
Assessore. (Reiezione di un ordine del giorno)
Presidente
- Siamo in discussione generale, oltretutto è
arrivato un ordine del giorno presentato dalle opposizioni, che
verrà distribuito, sarà discusso e votato a seguito della chiusura
della discussione generale, come prevede il Regolamento. Chi chiede
la parola? La parola al collega Bertschy.
Bertschy (UVP)
- Presidente, chiedo la parola per mozione
d'ordine.
Ci è stato distribuito questa mattina l'accordo politico, poi ci
siamo messi a leggerlo e abbiamo visto che si tratta di una bozza
non firmata. Volevamo solo capire se il documento è ufficiale, se
c'è un altro documento, magari è un errore di stampa...
(interruzione del Presidente della Regione, fuori
microfono)
...è definitivo...okay, possiamo allora completarne la
lettura.
Presidente
- Le ha risposto fuori microfono il Presidente
quindi...è soddisfatto... Siamo in discussione generale. Prego i
colleghi che intendono intervenire...non vedo richieste. Chiudiamo
la discussione generale? La parola al collega Nogara. Grazie
collega.
Nogara (UVP)
- Merci Président
.
Guardi, Presidente, io speravo che alla domanda del mio collega
Bertschy lei rispondesse che questa era proprio una bozza e che
c'era stato un errore, perché, va beh, a parte le firme, a parte i
simboli...che non c'è niente, che non si capisce bene da dove
arrivi...questa è veramente una bozza scarna se non...forse sono
troppo buono a dire: "scarna"! Se incominciamo a leggere i punti
uno per uno...questa mattina il Capogruppo dell'Union Farcoz li ha
riassunti così a gran velocità, ma ci sono delle cose che fanno un
po' rabbrividire, ma rabbrividire come sono presentate! È chiaro
che partendo dalla prima parte che riguarda il Casinò...è normale
perché penso che il più scarso degli amministratori capisca che è
il momento di cambiare qualcosa nella Casa da Gioco, perché peggio
di così penso che non si possa andare! Allora va da sé...anche se
in queste settimane abbiamo sentito soprattutto gli esponenti del
PD...ecco, non so se posso chiamarli PD o è tutto intero
PD-Sinistra Valle d'Aosta, questo non l'ho ancora capito... Hanno
parlato del Casinò, è chiaro che questa riorganizzazione ci
sarà.
Il fatto delle partecipate: sulle partecipate c'è una
discussione in commissione, ma la cosa minore è proprio quella che
è stata messa, per carità, è molto importante anche questa, ma
proprio in questi giorni che abbiamo incontrato CVA, che abbiamo
incontrato altre partecipate abbiamo visto che i problemi sono un
po' più grandi.
Ci troviamo sul lavoro...ecco, qui mi piacerebbe capire. Quando
si parla di creare una, due, tre, quattro...non si sa quante
squadre stagionali per i forestali, qui forse il discorso è un po'
più ampio. Io qui non vorrei fare l'uccello del malaugurio, ma,
come ho già detto innumerevoli volte...dico in questo momento in
questo mio intervento che se le cose andranno avanti così per
questo mese di luglio ci troveremo ad affrontare dei grossi
problemi a livello selvicolturale per eventuali attacchi
parassitari. Ci troveremo ad avere grossissimi problemi un
altr'anno d'inverno quando la processionaria del pino ripartirà,
perché gli interventi devono essere fatti in modo regolare,
massicci proprio perché in tutti questi anni sono stati
abbandonati. Questo, davvero, Presidente, non lo dico per fare
polemica: lo dico perché ci credo sinceramente e vorrei che mi
ascoltaste sotto questo punto di vista. Allora, non è sufficiente
tanto per accontentare i forestali, per dire: "vi abbiamo citato
anche voi nel programma", qua bisogna rimettere in piedi un minimo
di organizzazione, non è sufficiente dire:
"creare una o due
squadre stagionali"
, questo è proprio per buttare un po' di
sabbia negli occhi, i cantieri socialmente utili...e tutto.
Ci troviamo poi con l'ospedale. Proprio i rappresentanti del
Partito Democratico sono sempre stati molto attenti e molto
competenti sull'ospedale. Mi sembra solo un po' riduttivo parlare
di quelle che sono le opere che dovranno...quello che interessa
adesso...l'ampliamento dell'ospedale...e più avanti si parla anche
appunto di una riorganizzazione sul territorio. Diciamo che i
problemi sulla sanità...proprio abbiamo imparato da loro quanti
problemi ci sono in questo momento nella nostra regione.
Diciamo poi che la ciliegina sulla torta è l'agricoltura. Sembra
che il problema principale dell'agricoltura siano le rassegne
zootecniche. È vero, ne abbiamo parlato delle rassegne zootecniche,
perché almeno erano un piccolo aiuto che veniva anche dato agli
allevatori che ne avevano bisogno, ma qui, Signori miei,
l'agricoltura ha bisogno di un sacco di interventi, a partire dal
PSR. Ho visto, combinazione, questa mattina qua nel pubblico un
rappresentante della CIA; quando si parla di PSR, penso che tutti i
rappresentanti della Coldiretti, della CIA siano allarmati per la
situazione che c'è in questo momento. Se incominciamo a parlare di
consorzi di miglioramento fondiario, se incominciamo a parlare di
contributi promessi e poi tagliati...tutti cavalli di battaglia del
Partito Democratico e mi fa strano che in un programma del genere,
dov'è firmato...beh, non è neanche firmato, ma almeno
nell'intestazione, cioè nelle premesse è citato il Partito
Democratico...sono tutte battaglie che assieme in questi anni
abbiamo portato avanti...sì, ma di cui qui non ce n'è ombra!
"Rivitalizzare il CERVIM"
: io ho partecipato a tutte le
commissioni, ma non so cosa ci vuole per rivitalizzare il CERVIM,
probabilmente ci vuole ossigeno, ci vuole di tutto ma...poi ci sono
tutte le interpellanze anche che aveva fatto il Partito Democratico
su questa cosa. Per rivitalizzare il CERVIM, non so come si possa
fare vista la situazione in cui si trova...
(interruzione del Presidente della Regione, fuori
microfono)
...sì, grazie, Presidente, se poi mi farà sapere qualcosa...
"Riorganizzazione amministrativa"
: avevamo perfino fatto
- mi sembra - una risoluzione in base alla quale l'Assessorato
dell'Assessore Perron, del bilancio, avrebbe dovuto prendersi in
carico il fatto di dare una sfoltita a quella che era tutta la
burocrazia che abbiamo qui in amministrazione. Diciamo che questa
frase la troviamo praticamente da vent'anni in tutti i vari
programmi, ma di concreto non si riesce a fare niente.
"Prepensionamenti..."
,
la riduzione del numero dei
dirigenti mi sembra che sia già stata fatta, perché penso che una
parte sia stata fatta, ma è già in programma...credo che questa sia
già una cosa avviata.
"Università"
: la frase che c'è qua io pensavo
poi...perché queste sembrano tutte frasi, giustamente, come delle
bozze messe lì e poi dovrebbero essere ampliate, dovrebbero essere
svolte. Qui, messa così, mi sembra tanta "fuffa", perché una frase
messa lì che
..."sviluppo territoriale
economico/turistico/agricolo"
, bene, non so cosa voglia
dire.
"Scuola"
: la scuola è un altro cavallo di battaglia del
Partito Democratico, soprattutto del Consigliere Donzel, che alla
prima occasione si è "appiattito" a quanto si è deciso a Roma
smentendo tutto quello che negli anni si era portato qua in
quest'aula del Consiglio.
"Stretto rapporto tra iniziative culturali, turistiche e
agricole
"
: questo sì, è proprio un auspicio e sono anni
che si dice che questi devono essere dei temi che devono essere
portati avanti assieme. Mi pare che...se non sbaglio, la
Consigliera Morelli o ALPE hanno fatto nel tempo notare questa
cosa...hanno portato una mozione, ecco.
Vi è poi:
"l'accordo per un collegamento ferroviario diretto
Aosta/Torino con l'arrivo dei bimodali"
, io pensavo che qui con
quanto è stato detto in quest'aula - mi pare dal Consigliere
Guichardaz - su cos'erano i bimodali, pensavo che...no? Mai parlato
dei bimodali...ho sbagliato o qualcuno del vostro...
(interruzione di un Consigliere, fuori microfono)
...mi scusi, ho sbagliato...mi sembrava fosse un vostro tema
anche questo. Pensavo che l'Assessore Marguerettaz dovesse mandare
poi i bimodali...rimandarli di nuovo al mittente, visto l'entrata
in campo dei difensori del trasporto...treno e cose...ma comunque
qua...
"Le parti sociali...l'educazione musicale..."
,
certo...ecco, qua poi mi piace anche
"Rapporto con Aosta: molto
stretto"
, stiamo vicini vicini qua con Aosta, non si sa
mai...questa è senz'altro una cosa importante.
"Valorizzazione del patrimonio immobiliare regionale"
:
ecco, qui sono curioso di sapere visto il lavoro che è stato fatto
in questi anni a stretto contatto proprio con il PD anche e che
adesso il Consigliere Donzel sembra debba prendere il posto dell'ex
Assessore Marquis...il patrimonio immobiliare regionale ha
effettivamente bisogno di una gran rispolverata e sicuramente
succederà qualcosa di importante e di buono.
"Riorganizzazione sanità"
: ne abbiamo parlato.
"Potenziare le politiche giovanili del lavoro"
. Mi ha
incuriosito anche
"Riforma del CELVA"
: mi sembra che sia
stata appena riformata...non tutto il CELVA, una riforma del CELVA,
questa...
"Valorizzazione aeroporto a scopo turistico"
poi e
anche
"Attenzione alla difesa del territorio con interventi
mirati di realizzazione di opere di protezione..."
sulla
protezione individuale del territorio...anche su questo mi
sembra che sul bilancio regionale ci siano zero lire e
questo...diciamo che su tutte queste cose bisognerebbe forse dare
un'occhiata anche a quello che è il bilancio, perché qua diverse
cose che sono citate erano state portate anche in discussione di
bilancio...che le motivazioni perché non si facevano erano che non
c'era disponibilità finanziaria, se non sbaglio.
"Avvio della Stazione unica degli appalti..."
con
trasparenza e tutto, io qua proprio per combinazione oggi...abbiamo
presentato, come UVP, un'interpellanza, appunto, sulla Stazione
unica degli appalti. Allora, ne discuteremo più tardi su quello che
vuol dire trasparenza e logica, io per ora mi fermerei qui e
lascerei la parola ad altri miei colleghi. Grazie.
Presidente
- Grazie collega Nogara. La parola al collega
Cognetta.
Cognetta (M5S)
- Grazie Presidente.
Anch'io ho analizzato con attenzione questa bozza e ritengo che
ci siano alcune imprecisioni, ma penso che siano il frutto del
fatto che sia una bozza, per esempio, comincia così:
"dopo un
grave e lungo periodo di crisi economica, che ancora non è
concluso..."
,
in realtà, non siamo in una crisi
economica, perché ormai è assodato che non è una crisi, ma che è un
cambio di modello economico, quindi non sarà mai conclusa, ormai è
cambiato un sistema, continuare a raccontare ancora la storia della
crisi mi sembra ormai abbastanza fuori luogo.
Più avanti si parla del fatto che è stato dato luogo ad
un'alleanza autonomista di centro-sinistra per le elezioni
amministrative. Vi siete scordati la destra, in realtà è
un'alleanza di centro-destra-sinistra, perché non credo che Creare
VdA sia di sinistra, a meno che non lo sia diventato ieri sera.
"Union Valdôtaine, Stella Alpina e Partito Democratico ritengono
che quest'unione debba essere egualmente un rinnovato impegno per
creare le basi di una "ripartenza" del nostro sistema
economico"
, beh, in effetti c'è bisogno di una ripartenza. La
domanda che mi faccio io è se, sulla base di quello che poi è
scritto dopo, avverrà questa ripartenza, perché ho dei grossi
dubbi. Il nostro era un modello basato sul fatto che la Regione
elargiva soldi in tutta una serie di modi. L'altro giorno in
commissione è venuto l'Assessore Perron e ci ha raccontato che è un
modello che è finito e che ormai ci deve essere meno Regione e più
privato, non c'è quindi granché bisogno di voi per portare avanti
questa cosa.
Aggiungerei, tra l'altro, nella pagina successiva, che state
pensando alla
"piena valorizzazione del sito archeologico nei
pressi dell'ospedale in sinergia con l'area megalitica di
Saint-Martin..."
. Farete quindi un altro mausoleo, se ho capito
bene, tipo quello che c'è a Saint-Martin, oppure prima finirete
quello di Saint-Martin de Corléans e poi attaccherete qualcosa di
altrettanto grande, inutile e faraonico lì sull'ospedale,
d'altronde l'ospedale pare che non lo facciate più.
"...vi
saranno ulteriori impegni da assumere a partire dalla destinazione
a scopi turistici dell'aeroporto ad una maggiore integrazione del
sistema "gomma-ferrovia",
al completamento della rete
digitale ed alla riorganizzazione del sistema funiviario..."
,
vabbè, non è un grosso programma, queste cose qui sono già state
dette, stradette e ridette, le mettete come se fossero una cosa
meravigliosa.
Nell'elenco che segue ci sono diversi passaggi: divertenti sulla
scuola sono i puntini sospensivi alla fine delle diverse frasi, la
migliore, secondo me, è questa:
"più francese, più patois, più
inglese, ma una scuola pubblica uguale per tutti..."
, cioè
potevate aggiungere:
"Cchiù pilu pe' tutti"
(traduzione
letterale dal dialetto calabrese: "Più pelo per tutti") e avevamo
risolto il problema, cioè non so davvero come pensate che questo
possa essere un documento che non sia una bozza, poi infatti sotto
aggiungete:
"almeno fino alla scuola dell'obbligo..."
, va
beh, sì, perché "il resto chi se ne frega, basta che hai la terza
media poi puoi andare tranquillamente in un campo e fare quello che
devi fare senza problemi"...
Altre cose che ha già detto il mio collega rispetto a ciò che,
diciamo così, viene messo in questo punto...mancano alcuni punti,
se volete, ve li posso suggerire...se li aggiungete, probabilmente
ve la votiamo anche noi questa roba qui, magari due righe sul
contenimento dei costi della politica...ve le siete scordate,
perché appunto è una bozza, magari, ripeto, se le
aggiungete...almeno questo potrebbe essere anche un buon punto. Mi
sembra che nei vostri programmi ci fosse una cosa del genere, però
qui dentro ve lo siete scordato e d'altronde non è che potevate
pensare a tutto.
Infine una cosa che vorrei capire e che chiedo a livello
ufficiale prima di andare al voto è se il collega ex Assessore
Marquis mi spiega - possibilmente in maniera semplice, nel senso
come se fossi un bambino di cinque anni, non che sia molto
intelligente, ma almeno così lo capisco - perché ha dovuto dare le
dimissioni, perché sinceramente non l'ho capito, perché noi abbiamo
praticamente avuto scintille con quasi tutta la Giunta attualmente
presente, tranne appunto che con lui, con l'ex Assessore Farcoz e
con l'attuale Assessore Renzo Testolin, che invito sinceramente a
cominciare a litigare con noi perché sennò è il prossimo che salta,
con tutti gli altri invece bene o male qualcosa ci siamo detti,
anche di...come dire? di abbastanza cattivo. Noto stranamente che
tutti quelli che, diciamo così, non hanno con noi un confronto un
po' acceso alla fine li troviamo seduti tra questi banchi,
probabilmente sono le persone più "tranquille"...insomma, non so
come spiegare questo fatto. Bene, a questo punto spero che arriverà
presto non solo questo documento, ma un documento serio sul quale
potremo poi fare una discussione.
Presidente
- La parola al collega Chatrian.
Chatrian (ALPE) -
Sì, grazie Presidente.
Ringraziamo ancora il Vicepresidente Follien, che ci ha permesso
di approfondire meglio il documento che ci avete rilasciato questa
mattina. Qualche considerazione di natura politica prima e poi
qualche considerazione sulle integrazioni e sulle modifiche del
programma, diciamo, di legislatura. Con un po' di rammarico,
indubbiamente, prendo la parola, prendiamo la parola in questo
momento dopo anni di confronto serrato con i colleghi e amici del
Partito Democratico, tante sono state le battaglie in quest'aula e
fuori da quest'aula, tante sono state le elezioni fatte in questi
ultimi quasi dieci anni: dal 2006, quindi oggi si chiude, dal punto
di vista politico, un'era, si chiude una fase durata quasi dieci
anni, gomito a gomito, e soprattutto con il collega Donzel, dal
2006, passando per il referendum del 2007, per una campagna forte,
difficile del 2008 per le regionali, per poi fare diverse battaglie
in quest'aula nella passata legislatura. Battaglie sui temi, sui
contenuti, su delle proposte cercando di mettere in evidenza delle
criticità di questo modello, di questo sistema, poi cercando di
portare le nostre soluzioni, se non soluzioni, proposte, energie, a
seguito anche di una crisi internazionale difficile, che ci ha
visto comunque in quest'aula, anche nella passata legislatura,
cercare di affrontare al meglio la situazione.
Detto questo, indubbiamente il momento è capitale, oggi si apre
una nuova fase politica, questo non è indubbiamente un rimpasto di
Giunta, l'abbiamo detto questa mattina, eleggendo il Presidente del
Consiglio e tutto l'Ufficio di Presidenza, qua si apre una nuova
fase politica e c'è un Governo...ci sarà probabilmente se la
maggioranza sosterrà l'ingresso del collega, così sembra, perché
oggi il collega Donzel...ci sarà comunque un nuovo Governo
politico, una nuova maggioranza e sinceramente lo dico con
rammarico si chiudono nove anni comunque di confronto forte sui
temi, su delle strade alternative. Quella ormai è storia e oggi c'è
chiarezza, sono i fatti che contano, tutto il resto altrimenti sono
comunque favolette. Parto da un principio evidenziato nell'accordo
politico tra le tre forze: un rinnovato impegno per creare le basi
di una ripartenza del nostro sistema economico. Ho cercato di
dettagliare, di studiare bene quest'accordo politico, questo nuovo
corso per il futuro triennio, il valore che è stato scritto nero su
bianco su queste quattro pagine. Questa mattina ho ascoltato
attentamente l'illustrazione del collega Farcoz dicendo che alla
base ci dovranno essere comunque delle riforme strutturali del
modello Valle d'Aosta, che è tanto il sacrificio che la Valle
d'Aosta ha fatto in questi anni, ci sono delle difficoltà di
relazione con il Governo nazionale sul discorso del Patto di
stabilità, ma sicuramente ci sarà un miglior dibattito politico.
Non ho capito bene questo passaggio del collega, ma poi
probabilmente ce lo declinerà meglio. Come non ho capito bene,
sinceramente, cosa c'entri il Casinò con l'assestamento di
bilancio, ma probabilmente nel pomeriggio, eventualmente domani
discuteremo anche la relazione che c'è tra Casa da Gioco e
assestamento di bilancio, che non viene discusso in questo
Consiglio, ma queste sono piccolezze che probabilmente non ho
capito questa mattina nel momento in cui è stato illustrato
l'accordo di programma.
Sempre dal punto di vista politico, non capiamo perfettamente,
se dobbiamo dirla tutta, la posizione della Stella Alpina in questo
frangente...posizione non solo indebolita, quasi umiliata, punto di
forza fino a qualche giorno fa...ventiquattro mesi di dibattito in
quest'aula sulla parte finanziaria...finanziarie varie, rendiconti,
disegni di legge, proposte di legge... Ci viene difficile capire
qual è stata la posizione e il perché di questo...non della perdita
dell'Assessorato, ma c'è proprio dal punto di vista politico un
indebolimento che si percepisce, si sente, si vede, lo si
tocca...e, dall'altra, come succede nelle migliori famiglie, come
abbiamo visto all'opera in questi anni, probabilmente un Presidente
più robusto, un Presidente più forte, un Presidente che non solo
non ha mollato quello che veniva annunciato da diversi mesi, ma è
andato dritto per la sua strada, portando a casa il risultato che
da diversi mesi ha auspicato in quest'aula, fuori da quest'aula e
diverse volte anche in incontri in commissione: "a diciotto non si
governa, è difficile governare, bisogna ampliare un po' la base per
poter in maniera naturale e più semplice governare e provare a dare
delle risposte alla comunità valdostana". Se posso, mi sembra lo
stesso film che abbiamo vissuto cinque anni fa, simile, stesso
copione, stesso modello, Stella Alpina e Union Valdôtaine che hanno
avuto la maggioranza dei cittadini che li hanno sostenuti sia nel
2008 che nel 2013, nel 2010 c'è stato un allargamento di
maggioranza senza l'ingresso del PdL in Giunta, ma, per ragioni di
opportunità dal punto di vista politico, l'allargamento della
maggioranza da 23 a 27 ha permesso comunque all'allora Presidente
Rollandin di continuare per la sua strada dal 2010 al 2013, il
resto è storia, ma sappiamo com'è andata poi alle elezioni
regionali del 2013. Mi sembra lo stesso copione, lo stesso film
adesso 2015, due anni sofferti, due anni difficili in questo
Consiglio, 18 a 17, due coalizioni che rappresentavano il 52-53
percento da una parte, il 45-46 dall'altra, 18 a 15 più 2 e due
anni comunque difficili in quest'aula, dove abbiamo affrontato le
diverse problematiche e oggi mi sembra che ci sia lo stesso film,
lo stesso copione di cinque anni fa. In questo momento a livello
nazionale il PD governa e il Presidente Rollandin in maniera abile
- conosciamo la sua abilità, la sua lungimiranza dal punto di vista
politico - porta a casa il suo risultato che da diversi mesi, da
diversi anni sta annunciando, che è quello di allargare la
maggioranza, ma non troppo, avere un piede da una parte legata al
Governo nazionale di turno, che fa da riferimento, spiegando ai
valdostani:
"no beuttèn eunsemblo péquè qui governe a Roma l'è
lo PD"
(traduzione letterale dal patois: "ci mettiamo insieme
perché chi governa a Roma è il PD") e la sintesi è: "allarghiamo
leggermente la maggioranza, non ne parliamo più di tanto, ma questo
è solo un rimpastino e andiamo avanti dritti per la nostra
strada".
La sintesi dal nostro punto di vista è: un Presidente ancora più
robusto, ancora più in solitaria e lo denota...non avevamo
dubbi...in questi giorni, leggendo gli interventi che abbiamo fatto
in quest'aula sui metodi, sui contenuti, sulle alternative, sulle
proposte umili che abbiamo fatto in questi anni, pensavamo come
gruppo ALPE che probabilmente all'interno del programma modificato
ci sarebbero state veramente delle modifiche sostanziali. Leggendo
invece quest'accordo politico, la sintesi è molto chiara, nel senso
che il copione è lo stesso rispetto al 2010, è stato detto questa
mattina...stavo dicendo praticamente che il copione è lo stesso e,
leggendo attentamente quest'integrazione di programma, i dubbi che
avevamo sono purtroppo confermati anche se all'interno di questi
ventidue punti scritti in maniera generica, perché probabilmente
non si poteva dettagliare più di tanto l'integrazione di programma,
gradiremmo sicuramente...il Presidente Rollandin successivamente ci
dettaglierà probabilmente certi argomenti nell'entrare nel merito e
declinare quali sono le intenzioni e gli indirizzi dal punto di
vista politico...la nostra preoccupazione qual è? La prima, ci
sembra che questo modello verticistico continui ad essere sempre
più verticistico, cioè poche persone decidono, muovono e chiudono
il cerchio all'interno di un piccolo modello come quello del
sistema valdostano. Dal punto di vista politico, quindi
probabilmente una persona, non di più, che con altri tre-quattro
alti funzionari nelle società principali - il primo alla
finanziaria e gli altri due o tre che determinano le grandi azioni
a livello regionale - decide le sorti di tutto il sistema e modello
valdostano.
La seconda grande preoccupazione è l'illusione totale che questo
nuovo allargamento condizioni un modo di lavorare e un metodo di
lavoro, un
modus operandi
, che da troppi anni noi non solo
contestiamo, ma cerchiamo vicino di metterci delle nostre proposte,
di andare a riscrivere certe regole basilari per poter avere quella
trasparenza, quella casa di vetro che un modello pubblico e
parapubblico deve avere. Probabilmente saranno solo i fatti a fare
la differenza e speriamo che tutto questo non sia solo un tirare a
campare per poter arrivare al 2018 e fare operazioni avendo una
base solo più larga in Consiglio regionale e qualche amichetto di
turno a Roma.
Il punto di domanda che poi invece noi, come gruppo ALPE, ci
facciamo è: e per la nostra comunità? E per questa comunità? E per
la cosa pubblica? Sinceramente, dopo avere letto attentamente
questa bozza di accordo politico, non troviamo delle grandi
risposte se non un libro dei sogni su certe cose, declino solo il
primo punto:
"Questione Casinò: cambio dei vertici,
riorganizzazione interna, taglio compensi ai manager..."
.
Sicuramente ci dettaglierà meglio il Presidente più tardi, ma
sinceramente la situazione lì è catastrofica, il
trend
dell'andamento 2015 rispetto al 2014 è pessimo, pericoloso, siamo
ad un
trend
negativo quasi del 12 percento rispetto ad un
anno che fa paura, che è quello del 2014.
Non si capisce poi il punto 4, che forse è la sfida più delicata
di quest'integrazione, di quest'arricchimento, di quest'innesto di
programma di legislatura. Lavoro: sappiamo le criticità del nostro
sistema, sappiamo quanto il pubblico interveniva nel modello
socio-economico valdostano, la proposta che ci viene fatta oggi
nero su bianco è:
"più sostegno a sviluppo e
innovazione"
...sinceramente non ci sembra neanche un libro dei
sogni, ci sembra...non so, si doveva scrivere qualcosa sul punto 4
e questo è quanto.
Mi sembra una presa in giro invece per quanto riguarda il punto
7. È stato detto poc'anzi da dei colleghi...quando, per quanto
riguarda l'agricoltura, sappiamo la difficoltà del settore,
conosciamo nel merito e bene la situazione e il tutto è:
rivitalizzare il CERVIM e finanziare le rassegne zootecniche...
Tocchiamo poi il settore forse più delicato, che è quello delle
partecipate. C'è un passaggio che noi indubbiamente concordiamo,
che è la selezione più commissione concorso, poi probabilmente il
Presidente Rollandin ci declinerà meglio qual è l'indirizzo su
questo, su questa modifica, su quest'integrazione, però, al di là
della selezione più commissione concorso, sinceramente pensavamo
che sul sistema delle società partecipate e controllate, che è
l'unico vero motore in questo momento che permette al sistema
valdostano di poter stare in piedi e forse garantire centinaia di
posti di lavoro e creare certe condizioni all'interno del nostro
modello...sinceramente se questa è la novità, se questo è il
cambiamento, se questo è il
modus operandi
alternativo a
diversi anni di gestione, ci sembra molto poco.
Termino, sulla riforma del CELVA sicuramente il Presidente ci
dirà qualcosa di più, come immagino il Presidente ci dirà qualcosa
di più come potenziare le politiche giovanili del lavoro. Noi
gruppo di ALPE non abbiamo sicuramente la bacchetta magica, ma un
punto così delicato, dove sotto i 29 anni all'interno del sistema
Valle d'Aosta la percentuale di disoccupati è molto alta...punto
che valorizza che doveva valorizzare quest'integrazione,
quest'innesto di programma...la sintesi è:
"potenziare le
politiche giovanili del lavoro"
, sinceramente ci saremmo
aspettati qualcosa di più.
Ripeto: oggi si chiude un'era, si chiude un'epoca, si scrive
nero su bianco che ci dovrà essere un rapporto molto stretto con
Aosta. Mi chiedo quali sono invece i rapporti con gli altri 73
Comuni, ma quello ce lo diranno più avanti, ce lo dirà il
Presidente della Regione. Sinceramente ci aspettavamo qualcosa di
più. Qual è la nostra proposta? Noi ci aspettavamo sinceramente dai
colleghi con cui abbiamo fatto battaglie storiche in quest'aula e
fuori da quest'aula un certo condizionamento del metodo di lavoro,
un certo condizionamento delle reali necessità, un certo
condizionamento anche su dei temi dove i confronti sono stati
serrati e forti.
Vi è un passaggio interessante nell'accordo politico, che
rimanda ad un
modus operandi
a cui anche ALPE ha
partecipato:
"il percorso delle riforme degli Enti locali, il
quale ha evidenziato la possibilità di trovare mediazioni credibili
e costruttive pur nel difficile contesto politico del Consiglio
regionale"
, no? No, questo è un passaggio che ci trova...a cui
noi abbiamo cercato di portare il nostro contributo.
Sinceramente ci aspettavamo nei 22 punti un contributo molto più
strutturato, più robusto, ma che avrebbe dovuto quanto meno aprire
quella piramide che noi da tanti anni contestiamo non sulla
persona, nulla da dire sulla persona, ma tanto da dire sui ruoli,
quindi, per quanto riguarda i pesi all'interno del Governo
regionale: ecco perché non capiamo l'umiliazione che ha accettato
la Stella Alpina ad esempio, non capiamo l'ingresso in Giunta con
questi 22 punti e la modifica completa di quella che è una
maggioranza con un allargamento con dei punti veramente molto
deboli, non capiamo perché non ci sia da parte anche dei colleghi
dell'Union Valdôtaine non in Giunta, della Stella Alpina non più in
Giunta o non in Giunta quella volontà comunque di essere attori e
non comparse.
Noi pensiamo che in un momento di difficoltà tutti debbano
portare la propria parte, la parte delle minoranze, delle
opposizioni, di chi ha deciso un percorso alternativo come i
colleghi del PD, legittimo, lo rispettiamo, non lo condividiamo, ma
ci sembra che questa sia una nuova era per tirare a campare, per
poter...che sia lo specchietto delle allodole eventualmente per
provare a trattare...le informazioni che abbiamo rispetto al Patto
di stabilità 2015...i rapporti Stato-Regione non sono idilliaci, e
tutto questo non ci dà conforto e non ci dà speranza, ci sembra che
alla fine sia prevalso qualcos'altro: sia prevalsa probabilmente la
volontà di mettere un cappello sulla città di Aosta, di mettere un
altro cappello all'interno di quest'Assemblea e purtroppo noi
abbiamo un brutto presentimento che chi ci perderà in tutto
questo...speriamo che non siano i valdostani. Noi saremo vigili,
noi verificheremo, noi controlleremo, cercheremo di stanare,
cercheremo di proporre e cercheremo di tenere la barra dritta, come
abbiamo fatto in questi anni cercando umilmente di portare il
nostro contributo in quest'aula, ma non lo porteremo solo in
quest'aula, ma andremo a spiegarlo molto bene a tutta la comunità
valdostana. Grazie.
Presidente -
Altri che chiedono la parola? Siamo in
discussione generale. La parola al collega Fabbri.
Fabbri (UVP)
- Grazie Presidente.
Devo dire che ci risiamo, per la terza volta in due anni il
Presidente Rollandin ci presenta il suo nuovo Governo balneare e il
relativo programma. Direi: nulla di nuovo sotto il sole valdostano,
nulla di nuovo dal punto di vista della politica propositiva:
quella politica, per intendersi, con la "P" maiuscola, ma direi
anche nulla di nuovo per la "politichina", ma la solita
spartizione, i soliti equilibri di poltrone e di potere. Qualcuno
riconferma la tendenza a non mollare l'osso costi quello che costi,
anche poi a costo di sentirsi umiliato; altri si trasformano in
stampelle in attesa di farsi avvolgere in una probabile e
prevedibile sudario, sudario politico chiaramente, che prelude poi
alla scomparsa dalla scena politica valdostana. Su tutti svetta il
Presidente nocchiero che è riuscito nuovamente a condurre la nave
in porto, è comunque un porto dove si prospetta di nuovo un mare
molto tempestoso e quest'azione politica è stata di nuovo un colpo
mortale alla nostra credibilità politica e della nostra Regione. Si
è trattato di un rimpasto, si è trattato semplicemente, come dicevo
prima, di una redistribuzione di potere. Guardando adesso la
composizione della Giunta, vedo un altro miracolo di tipo politico,
vedo sedere sei Consiglieri dell'Union Valdôtaine, il Presidente
della Giunta dell'Union Valdôtaine e due altri personaggi minori
che saranno condotti per mano dal Presidente.
Per quanto riguarda poi la bozza dell'accordo politico, avremmo
gradito sapere un po' più approfonditamente quello che sarà dei
problemi della Valle, quali sono le prospettive per affrontare le
difficoltà che ormai a valanga stanno precipitando senza alcuna
prospettiva di risoluzione, quando sapremo esattamente quali sono
le prospettive di bilancio e quali sono realmente le risorse
disponibili. Adesso a Roma abbiamo un altro amico: Renzi, che
probabilmente, speriamo, ci darà queste risposte in modo che noi
possiamo programmare i prossimi anni, così come ci ha dato la
risposta quando c'era il Governo Berlusconi col famoso Patto
Calderoli, che ci ha veramente fatto precipitare nella situazione
in cui siamo.
Al di là dei ruoli sulle intenzioni, comunque come sarà
affrontata la burocrazia, quella burocrazia soffocante più volte
denunciata quale pesante fardello sui cittadini e sulle imprese?
Questo Sportello unico vogliamo farlo funzionare prima o dopo al
servizio dei cittadini e delle imprese oppure continuerà ad essere
un qualcosa di intralcio più che di utilità? Che ne sarà del Casinò
al di là delle quattro parole che sono state dette sulla bozza? È
chiaro che vanno rimosse quelle persone che non sono state in grado
di fare ripartire la ditta, ma come verranno scelte? Quali saranno
le professionalità, quale sarà la modalità con cui verranno scelte
queste persone? Che ne sarà poi della scuola valdostana? Dovremo in
qualche modo cercare di difenderla da quest'attacco che ci è stato
dato dalla centralità romana. Speriamo che tutto quello che si sta
facendo adesso vada a buon fine. Come affrontare il problema
dell'occupazione...l'ha detto qualcuno dei miei colleghi che non è
che con quattro sogni si possa veramente incidere su un problema
così importante. Le grandi opere, quelle che sono in fieri,
dovranno essere portate a termine con che tipo di progettualità?
L'ospedale, che è la grande opera per eccellenza...quale tipo di
progettualità dovremo dare a questa nuova struttura? Inserendolo in
quelle strutture che già ci sono? Come faremo ad usufruire di
queste strutture? Abbiamo sentito un copia e incolla di buone
intenzioni ripetute per la terza volta, ora attendiamo i fatti.
Ai nostri ex compagni di speranze nel cambiamento radicale della
politica dell'Amministrazione regionale ricordiamo che la coerenza
su tutti i temi condivisi verrà costantemente controllata dalla
nostra azione di opposizione. Non saremo certo occhiuti e ottusi,
ma neppure sorvoleremo sulle inevitabili contraddizioni che ci
proporranno. Tutte le proposte della nostra lista, ex lista comune,
verranno riprese, rinforzate e riproposte con maggiore forza. Sono
poi in attesa di sapere dal gruppo PD come e dove ha trovato
maggiore propositività, trasparenza e limpidezza nella vecchia
maggioranza tante volte criticata.
Aux valdôtains et aux citoyens qui nous écoutent je voudrais
assurer que l'esprit de l'Union Valdôtaine Progressiste,
c'est-à-dire l'esprit d'une politique qui ne soit pas exclusivement
l'exercice du pouvoir, est toujours bien vital et présent dans nos
buts politiques et dans les actions conséquentes. Merci.
Presidente
- Grazie collega Fabbri. Altre richieste di
intervento? Colleghi. La parola al collega Roscio.
Roscio (ALPE)
- Sì, grazie Presidente.
Due brevi commenti su questo documento, anche se già diversi
miei colleghi sono intervenuti facendo osservare alcuni punti
deboli che vi sono, nel senso che è stato detto dal Presidente:
"questa non è una bozza", anche se, effettivamente, ha tutti i
caratteri della bozza, perché è un documento che è frettoloso,
approssimativo non spiega nel dettaglio quello che viene detto e
soprattutto non spiega su tanti aspetti dove si troveranno i fondi
per fare quello che viene detto, adesso... Un piccolo esempio:
sulla Società di Servizi quello che sembrava impossibile in una
discussione che era avvenuta poco tempo fa era quello della
stabilizzazione, oggi sembra realizzabile, l'avete scritto. Su
questa che era una proposta noi auspichiamo che veramente la sorte
dei lavoratori andrà verso la stabilizzazione, cioè che quello che
fino a poco tempo fa era impossibile oggi sia possibile, anzi sarà
con piacere se questo succederà.
Su alcune cose, è già stato detto, ci sono dei puntini puntini,
ci sono delle cose che non si capisce e magari poi avrete la bontà
di spiegarcele meglio, soprattutto tra pochi giorni andremo a
discutere l'assestamento di bilancio, forse lì spiegherete anche a
noi della minoranza quali sono le scelte e come riuscirete a
realizzare cose che effettivamente sembravano davvero
irrealizzabili fino a poco tempo fa. Una piccola nota è che non si
capisce se questi temi sono temi nuovi che andate ad affrontare
adesso o sono invece cose che già erano contenute, perché se è il
primo caso...e non si capisce che fine abbia fatto la questione
ambientale, nel senso che viene completamente bypassata.
Il collega Farcoz prima ha citato una parte sulla mobilità
elettrica, che è un aspetto che noi riteniamo importante, tant'è
vero che con i colleghi dell'UVP avevamo condiviso una mozione
tempo fa che chiedeva appunto di andare a sviluppare la mobilità
elettrica anche nella nostra regione. È stato citato il nuovo
distributore della Tesla, che è sicuramente qualcosa di
interessante, ma, per completezza, va detto anche che in Valle
d'Aosta non ce n'è neanche una di auto Tesla e che ad oggi nessuna
auto elettrica può rifornirsi se non, appunto, le Tesla, quindi
rimane una cosa interessante, ma poco fruibile per i cittadini.
Anche la parte che riguardava direttamente l'Assessorato
dell'Assessore Marquis...ex Assessore Marquis, cioè tutta quella
parte di valorizzazione degli edifici, andando a consumo quasi
zero...in questa bozza non si trova quasi nulla, non si capisce se
vi è l'intenzione di proseguire in quella direzione e con quali
fondi, perché io ho sentito citare il teleriscaldamento, ma non ho
sentito citare nulla sul contenimento energetico di questi edifici,
cioè è come se io andassi a mettere più acqua in un secchio bucato
senza andare a pensare di tappare i buchi del secchio.
Vi è tutta la questione relativa alla parte dei rifiuti che è
stata instradata, ma non si capisce ancora quale sarà la fine e che
futuro ci sarà. Noi ci saremmo aspettati di trovare qualche
indicazione più precisa anche in questo documento, cosa che invece
non c'è, nel senso che quale organizzazione, quale direzione si
pensa di dare alla nostra Regione? L'indirizzo è fare una gestione
pubblica? Una gestione privata? Quali scelte verranno fatte adesso
con la nuova maggioranza? Su questo noi ci aspetteremmo una
risposta. In ogni caso...come dire? la scelta del PD è una scelta,
appunto, del PD, su cui possiamo dispiacerci, non condividere, ma
comunque è legittima e vedremo se su certi argomenti ci sarà la
capacità poi di portare a casa delle cose che, se c'è la coerenza e
verrà mantenuta, porterà dei risultati, ma questo non possiamo
saperlo ad oggi, quindi non resta che vedere, anche se
obiettivamente il documento che avete presentato non conforta in
questo senso, nel senso che è molto farraginoso, non si capisce,
magari poi avete la bontà di declinarcelo meglio. Grazie.
Si dà atto che dalle ore 16,25 assume la presidenza il
Vicepresidente Follien.
Follien (Presidente)
- La parola al Vicepresidente
Rosset.
Rosset (UVP)
- Grazie Presidente.
Verrebbe da dire
repetita iuvant
per commentare questo
fidanzamento sfociato nell'annunciato matrimonio dopo i primi fiori
d'arancio in Comune di Aosta. Ora, i valdostani si convincano che
c'è in atto la ripartizione del copione già applicato con
Berlusconi, riproposto tale e quale da parte del Presidente
Rollandin verso il nuovo punto di riferimento che è Matteo
Renzi...lo diceva anche il collega Chatrian...da destra a sinistra,
con spregiudicatezza e con la sola logica di salvare la Presidenza,
la sostanza del potere politico con gli annessi e connessi, non è
una comprensibile logica di alleanza, ma l'adesione...verrebbe da
dire la complicità per i nuovi entrati verso un'oliata macchina dei
poteri che non risolve le problematiche per la Valle d'Aosta in un
momento difficile, difficile per la sua economia e con troppe
minacce che pendono sulla testa della nostra autonomia speciale.
Pare non essere passata la notizia della capacità innata del
Presidente, capacità di "cannibalizzare" i voti di chi si avvicina
come un satellite ad un pianeta...al suo sistema di azione. Ora,
sia chiaro che con la vicenda odierna non ci sono anime candide che
sono disposte ad entrare in maggioranza per il bene della Valle
d'Aosta nel nome di un elevato senso di responsabilità; sarebbero
motivazioni nobili, ma sono motivazioni che fanno sorridere,
perché? Perché la realtà è molto più cruda: il PD vuole
condividere, il PD-Nuova Sinistra vuole condividere qualche fetta
di potere, convinti come sono i suoi esponenti, un tempo acerrimi
nemici del Presidente Rollandin, che il loro destino non sarà
quello di essere vittima del già visto usa e getta, ma di un
disegno illuminato di cambiamento con la loro presenza. Ora,
guardando questa bozza di programma, mi chiedo: quale cambiamento?
Forse - l'ha già detto qualcuno - un rapporto un po' più stretto
con Aosta, forse tutti i puntini che ci sono a seguito dei vari
punti. Ora, liberi di pensare che i valdostani credano alle favole,
noi ci sforzeremo di spiegare che quella in corso è una chiara
operazione di potere ed è davvero inutile impacchettarla come una
carta natalizia per far finta che si tratti di un regalo alla Valle
d'Aosta. È un'ennesima vicenda nel solco del vecchio trasformismo
politico che ci convince o, meglio, non ci convince confermando
come solo un cambiamento forte, ribadisco: un cambiamento forte
ridarà speranza e prospettive alla Valle d'Aosta, per cui, cari
colleghi, siamo contrari a questa brutta pagina di politica
valdostana e lo dico con molta tristezza per chi ha scelto una
rottura del patto stipulato in occasione delle ultime elezioni
regionali. Grazie.
Presidente -
Grazie. La parola al Consigliere Bertin.
Bertin (ALPE) -
Grazie Presidente.
Questa mattina ho pensato che oggi avrei visto cose che mai
avrei immaginato di vedere, un po' come il famoso monologo del
celebre film di fantascienza
Blade Runner
, anch'io avrei
potuto dire:
"ho visto cose che voi umani non potreste neanche
immaginare: navi nei combattimenti in fiamme, al largo dei bastioni
di Orione"
, eccetera. Un monologo che ormai è entrato nella
storia della cinematografia mondiale. Bisogna dire che noi ormai in
questo Consiglio in questi due anni abbiamo visto di tutto, tutto
l'immaginabile e non immaginabile e anche oltre. Una legislatura
che è nata sotto il segno dell'incertezza e ha condizionato
pesantemente questi due anni, perché sono passati soltanto due anni
dalle elezioni. Una debolezza numerica che si è manifestata sin da
subito, una questione di numeri, certo, ma soprattutto una
questione politica, di debolezza politica. Esistono governi in
altre realtà che anche con numeri molto ristretti comunque danno
corso al loro programma e governano com'è normale che sia. Qui non
è mai stato così fin dall'inizio di questa legislatura: dimissioni,
rimpasti, franchi tiratori a ripetizione e una crisi un po'
latente.
Appena un anno fa, proprio di questi giorni, veniva varato il
secondo Governo Rollandin, il Rollandin bis di questa legislatura,
anche perché quanti siano i Governi Rollandin ormai si è un po'
perso il conto...due, adesso sarà il terzo di questa legislatura,
per il resto diventa difficile capire quanti siano. In
quell'occasione avevo definito, utilizzando una terminologia da
Prima Repubblica, il Rollandin bis, un Governo balneare e devo dire
che quella definizione fu piuttosto azzeccata in quanto appena un
mese dopo o poco più, nel mese di settembre il Rollandin bis pareva
già superato e lo stesso Presidente dava avvio qui in Consiglio ad
una fase di confronto con le altre forze politiche...il periodo del
dialogo, insomma, com'è stato definito. Sono stato sempre piuttosto
scettico su questo dialogo che è avvenuto appena qualche settimana
dopo ad altri confronti che non avevano prodotto alcunché e che
soprattutto si collocava a pochi mesi dall'appuntamento elettorale
delle elezioni comunali. Personalmente non ho partecipato a questo
dialogo proprio perché non lo credevo opportuno, tra l'altro, sono
stato anche sostituito nella Commissione politica di ALPE proprio
per questo. Un dialogo senza una vera crisi che si è protratto per
mesi: dal mese di settembre sino a qualche tempo fa, con fasi
alterne, protagonisti diversi, ma che è durato troppo. Un dialogo
che ha avuto ripercussioni anche in questo Consiglio e fuori: da
astensioni sul bilancio a varie iniziative politiche, che ha avuto
poi la sua fase, una fase importante nell'apertura a metà del mese
di gennaio del famoso tavolo a quattro tra Union Valdôtaine, la
Stella Alpina, l'UVP e il PD, che prendeva atto della situazione.
Nel rispetto dei
différents niveaux
voleva trovare una
soluzione per un Governo stabile per la Valle d'Aosta, soprattutto
in riferimento alle elezioni comunali, come si può leggere dal
documento che inaugurava il tavolo. Fase che si è conclusa poi con
l'uscita dell'UVP da questo tavolo e che è continuato invece con il
Partito Democratico, che ha costituito insieme all'UV e alla Stella
Alpina la coalizione per le comunali di Aosta.
Per quanto riguarda invece l'aspetto regionale, si può dire che
questa fase si sia conclusa l'8 giugno scorso, quando il Presidente
del Consiglio Renzi, in occasione della Direzione nazionale del
Partito Democratico a Roma, ha dichiarato che il suo partito
governava in 17 regioni su 20, contabilizzando evidentemente anche
la Valle d'Aosta e anticipando di fatto quello che sarebbe successo
qualche giorno dopo, insomma l'ufficializzazione l'ha data Renzi a
Roma dell'entrata in maggioranza del PD ad Aosta. Per Renzi è stato
sicuramente un fatto legato più che altro ad un gioco interno, a
piantare una bandierina sulla cartina del Risico nazionale e la
Valle d'Aosta è stata, da questo punto di vista, uno strumento di
questo gioco da tavola di Renzi, una versione aggiornata del
Dalemone inventato dalla Guzzanti qualche tempo fa. L'8 giugno con
quest'annuncio di Renzi si è chiuso purtroppo anche un progetto
politico nato quasi dieci anni fa con l'alleanza
autonomista-progressista, che vide all'epoca diversi partiti:
Vallée d'Aoste Vive, Partito Democratico, Rifondazione, Verdi,
Allez Vallée, Popolari Valdostani e tanti altri ancora unirsi in un
progetto per un'alternativa all'allora potere nel tentativo di
creare anche un'alternanza di governo. Evidentemente questo non può
che lasciarmi dispiaciuto per com'è finito questo progetto al quale
nel mio piccolo avevo dato il mio contributo, ma tant'è, bisogna
prenderne atto a malincuore, tutto diventa da oggi più difficile
per un'alternativa e per un'alternanza di governo, ma ognuno fa le
sue scelte e si prende le sue responsabilità.
Nei prossimi mesi vedremo se l'innesto del Partito Democratico
darà dei buoni frutti o se farà definitivamente morire la pianta,
usando una metafora agricola usata questa mattina. Dal programma
che ci è stato distribuito questa mattina francamente diventa
difficile fare delle previsioni e non voglio neanche farle, mi
sembra un accordo piuttosto...è un accordo piuttosto generico che
come tale diventa anche difficile fare una valutazione. Resta il
fatto che oggi i numeri ci sono, 21 sono i numeri sufficienti per
governare, tra l'altro, sono i numeri previsti anche dalla legge
elettorale per quello che riguarda il premio di maggioranza, che
porta a 21. I numeri quindi ci sono, bisogna capire se
quest'apporto numerico darà anche...come dire? un apporto da un
punto di vista politico, compattando questa maggioranza.
Ricordo, tra l'altro, che questa maggioranza è nata con i voti
determinanti anche della Lega Nord, a volte ce ne dimentichiamo e,
se andiamo a vedere, sono stati fondamentali per evitare il
ballottaggio. Ricordo che fino a qualche tempo fa, tra l'altro, il
rappresentante di Stella Alpina alla Camera faceva parte appunto
del gruppo parlamentare della Lega Nord, che evidentemente mostrava
un rapporto politico con il partito in questione. Oggi si potrebbe
dire che il Partito Democratico sostituisce in corsa la Lega di
Salvini in quest'alleanza, ed è evidente a tutti che, se sul piano
numerico certamente qualcosa cambierà, sul piano politico non è
così automatico un rafforzamento della maggioranza. Vedremo,
staremo a vedere cosa succederà nei prossimi mesi. Certamente da
oggi il quadro politico è decisamente cambiato. Vedremo gli effetti
a breve.
Presidente
- Grazie Consigliere. La parola al Presidente
Rollandin.
Rollandin (UV) -
Merci Président.
De ma part je me permets de faire une illustration, un bilan de
ce qui a été le programme qui a été distribué pour présenter aussi
l'Assesseur...l'Assesseur démissionnaire...et Raimondo Donzel à la
charge. Je me permets de souligner deux aspects avant tout: la
présentation d'une intégration d'un programme pouvait avoir deux
débouchés: le premier qui allait reprendre, point par point, ce qui
avait déjà été dit au moment de la présentation ici du document que
vous avez relu au commencement de la législature, là où il y avait
toute une série de thèmes avec les solutions, avec les
propositions, avec ce qu'on aurait fait et à ce moment on avait
surtout esquissé dans certains thèmes qui comme...on parle des
ordures, le problème que le collègue Roscio a évoqué...un tournant
par rapport à ce qui avait été, par exemple, le choix qui avait été
fait au précédent et à ce moment donc on allait dire: "bon, on
imaginait de suivre un parcours différent", comme a été fait, comme
on est en train de se faire aujourd'hui et est la raison pour
laquelle...on n'a pas repris ce thème dans ce programme qui est
intégratif, qui ne peut pas être substitutif, étant donné qu'on a
évidemment prévu toute une série de travaux qui ont été déjà faits
dans ces années...et ce va dans la direction partagée par toutes
les forces politiques.
On n'a pas repris dans ce thème en ce moment...les thèmes des
collectivités locales étant donné que sur ce point - quelques
collègues l'ont rappelé - on avait retrouvé juste en prévoyant un
groupe de travail à lequel toutes les forces, sauf Cinque Stelle
qui...après n'avait plus partagé...quand même toutes les forces
avaient donné leur contribution pour arriver à des textes qui par
la suite ont été présentés au Conseil et avec des distinguo, quand
même ils avaient été approuvés à large majorité et qui ont donné la
possibilité de préparer des élections communales selon des lois
novatrices par rapport à ce qui était le programme précédent et en
ligne avec l'adresse générale au niveau des entités locales.
On a dit: "réformer le CELVA", qui ne signifie pas évidemment
reprendre le thème des Communes, mais l'organisation du CELVA que
je crois...le collègue Nogara l'a cité...il est évident, par
exemple, qu'il devra gérer le BIM, l'ex BIM; alors il doit y être
une institutionnalisation, qui va dans la direction de mieux
expliciter ce qu'on doit faire. Là justement la loi arrivera ici au
Conseil d'ici peu, elle a été déjà discutée dans les commissions et
va dans la direction souhaitée au moment du débat des parcours des
différentes entités locales, là où on a dit qu'on va prévoir un
système qui puisse être en quelque sorte lié aux collectivités
locales qui sont les dépositaires des répartitions des accises, des
différents investissements dans le secteur...
J'ai cité deux points pour dire...évidemment le rapport qu'ici
on a essayé de reprendre, je me rends compte qu'il y a des lacunes,
qu'il y a des points faibles, je ne suis pas ici à dire qui est
complet, qu'on a tout dit dans tous les secteurs. Après j'irai
reprendre aussi d'autres thèmes que les collègues ont évoqués, mais
évidemment, par exemple, sur des points comme le travail...sur ce
thème je crois qu'on a déjà...on l'a fait au moment du budget là où
on a accepté justement des sollicitations des forces politiques qui
ont préparé des amendements dans ce sens, qui ont été votés et qui
vont dans la direction de prévoir qu'il y ait, comme c'était dans
le programme originaire, non plus de grandes
œuvres, mais des œuvres qui
puissent permettre de reprendre le travail surtout du coté de la
bâtisse. Je vais rappeler que, comme vous avez vu, tandis que dans
toutes les autres régions est à échéance le plan sur la maison,
dans notre région le plan est valable. Alors, il y a la possibilité
de maintenir cette aptitude, ce qui est important est de reprendre
le discours dans le secteur de la bâtisse.
Io credo che sul lavoro noi abbiamo detto e fatto anche già
delle cose importanti, ma sicuramente ci sono degli aspetti da
sottolineare, degli aspetti da riprendere per la formazione, per i
giovani, per i meno giovani, per quelli che non sono ancora
pensionati, ma che hanno superato i 50 anni. Sono tutte fasce che
noi dobbiamo in qualche modo vedere di tenere nella dovuta
considerazione e che avevamo già in qualche modo abbozzato, oggi
l'abbiamo esplicitato. Chiaramente nel discorso dei giovani ci
stanno le proposte che vengono fatte sia utilizzando i fondi
europei...come i colleghi sanno, noi li abbiamo inseriti,
finalmente i programmi europei sono stati, come sappiamo, approvati
nella prima fase, adesso andranno nella fase di definizione e nella
fase operativa e quindi renderanno possibili queste possibilità di
accordo a tutti i livelli.
Per quanto riguarda la Società di Servizi, volevo solo
sottolineare che, quando parliamo di stabilizzazione dopo i tre
anni, è quello che abbiamo già fatto, ad esempio, per gli
assistenti di sostegno, noi abbiamo già stabilizzato quelli che
prestavano questo servizio, adesso dobbiamo analizzare anche gli
altri settori e utilizzare lo stesso metodo e, tra l'altro, abbiamo
detto con la valorizzazione del personale storico, che è una
sollecitazione che è emersa da questo contesto e che è stato
riproposto giustamente, che condividiamo, di non in qualche modo
svilire quella che è l'esperienza. L'abbiamo fatto anche
ultimamente con il passaggio degli operai forestali, di quelli che
hanno fatto la selezione, che erano prima dell'Assessorato, che
hanno fatto la selezione: quella famosa di cui abbiamo parlato e
credo che, per fortuna, le cose siano andate abbastanza bene, con
soddisfazione un po' di tutti. Ecco, questo è il senso di questa
stabilizzazione e di questa volontà di valorizzare, poi
naturalmente credo che il discorso del part time medicale è un
altro punto importante, perché questo, credo, lasci spazio ad un
utilizzo nuovo di quelle che sono le competenze che emergono.
Sull'ospedale credo che abbiamo tenuto conto di sollecitazioni
che ci sono venute, vedo che in particolare il collega Guichardaz
aveva con altri colleghi insistito su questo tema su due punti: uno
generale che ha fatto parte anche di una mozione, che poi abbiamo
votato...di non sottovalutare il valore - l'abbiamo detto
all'inizio - di quelli che sono i reperti che sono emersi, non
solo, ma qui diciamo di più: diciamo che non solo la
valorizzazione...abbiamo costituito adesso una commissione che
inizierà a lavorare sulla base di quelli che sono i nuovi reperti e
su questo stabilirà due punti fondamentali: i tempi ancora
necessari per arrivare ad una definizione e soprattutto come
utilizzare al meglio quest'area archeologica ospedaliera, che non è
in contrasto, collega Cognetta, e non va a sovrapporsi, ma si
collega con quella che è l'area di Saint-Martin de Corléans, dando
corpo...credo che quello...forse è detto male, impropriamente, però
qui diciamo il collegamento dell'area ospedaliera con l'ara
megalitica di Saint-Martin de Corléans proprio per valorizzarle
assieme, quindi entra in questa logica di fare sistema.
L'altro punto che abbiamo sottolineato è che già oggi noi
abbiamo ridotto la COUP: c'è solo più il RUP più una persona a
mezzo tempo rispetto a quella che era la strutturazione, perché in
questo momento quella cosa che ci era stata sollecitata...e che va
nella direzione qui auspicata di ridurre queste strutture, che
erano state specifiche: una per l'Università, l'altra per
l'ospedale e che dovevano in qualche modo seguire questa parte...
Siccome qui c'è, diciamo, un tempo che non si sa quanto, comunque
non c'è più bisogno di questa struttura, abbiamo ridotto la
struttura in sé per arrivare poi ad una definizione che venga in
qualche modo collegata con i lavori pubblici, con quella che sarà
la strutturazione per quanto riguarda a seguire i lavori e, per
quanto riguarda l'ospedale, è evidente che, a seconda delle
decisioni, si potrà stabilire come e in che termini dovrà essere
rivisto il progetto ospedaliero e sicuramente con questo subirà un
rallentamento, però questo è il senso di questa...
Ora, per quanto riguarda l'agricoltura, è vero qui abbiamo messo
due spunti forse tra quelli, diciamo, che sono emersi in tante
occasioni, il fatto...però se voi prendete il punto
sull'agricoltura, quello che era il programma, che rimane
valido...logicamente sono: l'utilizzo di tutti i fondi nei vari
settori: zootecnico, vitivinicolo, nei settori di valorizzazione,
quello che si sta facendo in questi settori collegato con l'EXPO,
credo quindi che vada nella direzione di sostenere l'agricoltura,
di sostenere i prodotti, di far sistema con l'altro punto che
abbiamo messo: cultura, turismo...cultura e agricoltura, che è
quello che più volte ci è stato anche sollecitato, non è così
facile, però credo sia l'unica soluzione per permettere di non
vedere a settori, ma di creare un sistema che raccolga queste
indicazioni.
La riorganizzazione amministrativa: anche questa...abbiamo
raccolto questo con la sburocratizzazione, perché la
riorganizzazione amministrativa è quello che abbiamo cercato di
fare portando ad una riduzione dei singoli settori collegati con
l'aspetto della sburocratizzazione, che è l'aspetto più difficile,
perché, quando si va a chiedere che cosa si deve fare per
sburocratizzare, le risposte non sono sempre così vivaci o comunque
capaci di cambiare le regole, però dobbiamo arrivarci, perché
altrimenti la gente non capisce più come mai certe procedure
continuano ad essere tali.
Sull'Università è quello che ho detto, lo sviluppo legato anche
con un piano che verrà presentato a breve con l'Università per
ricollegare le funzioni e le opzioni, che a livello di Università
verranno date con i settori che sono propri della montagna e che
quindi possano agevolare questo tipo di raccordo.
Per quanto riguarda la scuola, credo che avremo altre occasioni
per intervenire su questo tema. Quello che si è detto al di là
del...più francese, più patois, poteva essere scritto in un altro
modo. Certamente la scuola, abbiamo fatto una discussione anche su
come inserire il patois, da una parte, ma soprattutto l'inglese,
credo che sia un aspetto che è stato anche questo largamente già
sollecitato e impostato in modo tale, ma gli inglesi di madrelingua
o che comunque siano in grado effettivamente di creare le premesse
perché l'inglese si sappia.
Stesso discorso per l'accordo per il collegamento ferroviario
Aosta/Torino, questo punto è stato messo per una ragione molto
semplice: perché ormai è indispensabile che, al di là dei bimodali
su cui si sta andando, ci sia con il Piemonte un raccordo vero, non
ci sia una rottura ad Ivrea, perché arrivino fino lì...loro fanno i
loro discorsi: metropolitana o altre situazioni e noi ci troviamo
con una linea che non è più in qualche modo gestibile e non può più
essere corretta.
Il metodo della concertazione con le parti sociali l'abbiamo
sottolineato come un punto che noi crediamo sia utile e importante
in tutte le riorganizzazioni anche che faremo con le varie
decisioni che dovranno essere prese. Voglio ricordare che sono
scattati i meccanismi per cui anche a livello di pubblico impiego,
come di altri, ci sarà il rinnovo dei contratti, quindi ci sarà un
problema abbastanza caldo da affrontare perché ormai da anni i
contratti erano fermi, si riprenderà e quindi c'è una concertazione
che è necessaria per tutti i livelli.
Il rapporto con Aosta: siamo stati larghi, qui abbiamo detto:
"molto stretto"
, nel senso che abbiamo cercato di renderlo
in modo affettivo, perché credo che capiate che...la sensibilità
tra Regione e Comuni è molto alta e quindi abbiamo pensato che
anche con Aosta doveva esserci un rapporto che tenesse conto di
qualcosa che deve migliorare, questo lo sappiamo anche noi, però
credo che l'abbiamo scritto proprio perché è necessario che tra
Aosta e la Regione ci siano le giuste valutazioni per quelle che
sono le reciproche competenze, ma nel contempo ci siano i giusti
coordinamenti perché tra Aosta e la Regione passa la gran parte di
quella che è l'attività. Diciamo anche che a livello
regionale...dico nell'interesse regionale vengano svolte, quindi è
evidente che poi si poteva declinare in mille modi. Ora, non
abbiamo messo dei piani, avevamo allora i piani per Aosta capitale,
poi tutta una serie di impostazioni che oggi veramente sono fuori
moda.
"Valorizzazione del patrimonio immobiliare regionale"
:
questo è un tema che ha già fatto oggetto di approfondimenti e di
mozioni e quindi abbiamo voluto sottolinearlo con questa
logica.
"La riorganizzazione della sanità nel ruolo significativo del
territorio"
: ecco, questo fa
pendant
con l'ospedale che
sicuramente avrà dei tempi ancora lunghi, ma il discorso del
territorio...poi non voglio togliere quello che l'Assessore ha già
detto molte volte...il territorio è fondamentale, se noi riusciamo
a far funzionare il servizio sul territorio, gran parte dei
problemi a livello di ospedale sono risolti, nel senso che se non
c'è un accesso eccessivo all'ospedale e voglio dire "a volte
improprio", cioè se non mandano all'ospedale gente che può essere
vista a casa o nei poliambulatori, è chiaro che l'ospedale funziona
meglio, quindi questo è il senso di questo discorso su cui si sta
facendo molto già adesso, c'è una riorganizzazione che è in corso e
quindi credo che sia nella logica auspicata da tutti.
Il discorso dei giovani l'abbiamo già detto, la riforma del
CELVA stessa questione. "
Valorizzazione dell'aeroporto..."
:
finalmente potremo riprendere i lavori per chiudere almeno questi
lavori che rischiavano di invecchiare prima ancora di essere
conclusi, per poter almeno utilizzare al meglio per la parte di
aeroporto turistico-ricettivo com'è stato, tra l'altro, auspicato
in diversi modi. Vediamo che quello che era il progetto originario
non può più essere mantenuto per ovvie ragioni, anche il piano
nazionale sugli aeroporti ha creato una serie di premesse che
tagliano fuori la gran parte degli aeroporti, come il nostro, anche
più grandi, teniamo conto di cosa significa Cuneo Levaldigi e così
via, e quindi teniamo conto di cos'è Torino: l'aeroporto di Torino
oggi è un quinto di quello che era tre anni fa: ecco, quindi quello
è il significato.
"Attenzione alla difesa del territorio con interventi mirati
di realizzazione di opere di protezione..."
: ecco, questo
l'abbiamo voluto riprendere, perché è un tema che è molto delicato,
in quanto l'attenzione nei confronti di questa tematica da parte
dei Comuni
in primis
, in collegamento con l'Assessorato dei
lavori pubblici, necessita di un continuo e sollecito intervento;
vi è quindi bisogno di fare una pianificazione ancora più
accentuata in modo da poter intervenire con un piano di interventi
che in qualche modo sia credibile. Credo che l'unica stazione unica
appaltante stia partendo, finalmente, anche se con difficoltà,
perché unificare quello che è il discorso dei lavori pubblici con
gli altri appalti crea non pochi problemi. Ho sentito il discorso
di qualcuno che ha detto: "ma quando funzionerà lo Sportello
unico?". Vorrei precisare che è una parte che è, diciamo,
propedeutica ad un discorso di collegamento con i Comuni, piuttosto
con quella che è la sua...cioè la struttura unica appaltante, che
invece è regionale e riguarda i lavori grandi su cui si lavorerà.
Credo che questa ormai dovrebbe partire, sono pronti a lavorare e
quindi credo che ci sia la possibilità di fare un lavoro molto
importante per i Comuni e per la Regione.
Ecco, queste sono un po' le considerazioni, che vanno su due
aspetti politici che non voglio né enfatizzare, né minimizzare,
cioè noi veniamo da un periodo in cui ci trovavamo in difficoltà,
abbiamo dichiarato che noi avevamo queste difficoltà e abbiamo
cercato di trovare la possibilità di lavorare insieme con altre
forze. Credo che questo sia stato visto all'inizio un po' con
tutti, poi qualcuno si è sfilato prima, altri hanno continuato a
lavorare in una logica di trovare delle connessioni, trovare dei
punti di contatto, trovare dei punti che permettessero di agevolare
quello che viene fatto, di agevolare nell'interesse comune quelle
che sono le soluzioni proposte. Ebbene, questo è l'obiettivo che ci
poniamo anche con quest'allargamento della maggioranza, che, come
dico, è partito su delle considerazioni molto concrete e molto
serie, che sono quelle che abbiamo detto. Chiaramente poi ci sono
impegni dove sono collegati a progetti di legge, come l'inclusione
sociale, che è già stato presentato e che speriamo di poter
attivare prima, che vanno nella logica, auspicata da tanti...però
questo credo che sia...su molti dei temi su cui abbiamo già in
qualche modo investito si dovranno trovare delle soluzioni in tempi
stretti, perché il problema comunque dell'occupazione è ancora un
problema serio a tutti i livelli. Ci sono già dei "piccoli
segnali", però non sono sicuramente sufficienti per dire che siamo
a dei livelli da poter essere fuori dalla crisi. La crisi è ancora
forte, è pesante, noi speriamo...come dico, questo non è un accordo
che esclude altre possibilità di dialogo, anzi noi siamo per il
dialogo, lo ribadiamo e anche per una gestione che possa essere il
più possibile collegata con degli indirizzi chiari e seri come sono
quelli che ho appena detto, per cui noi riteniamo che la presenza
di una forza politica come il PD sia un "aspetto" molto utile e
molto serio, perché è basato su dei progetti e non su dei posti,
questo ve lo posso garantire: non è per i posti! Sotto
quest'aspetto, quindi, credo che si possa lavorare nell'interesse
generale tenendo conto di quelle che sono le indicazioni che sono
emerse durante questi dibattiti, che sono stati anche piuttosto
animati e piuttosto... Grazie.
Si dà atto che dalle ore 17,04 assume la presidenza il
Vicepresidente Rosset.
Rosset (Presidente) -
Vi sono altre richieste di
intervento? Ha chiesto la parola il collega Gerandin, ne ha la
facoltà.
Gerandin (UVP) -
Merci Président.
Ho ascoltato attentamente quanto ha detto il Presidente, ha
chiarito alcuni aspetti, però in definitiva il messaggio chiaro che
emerge è che comunque si tratta del vecchio programma di
maggioranza cui si è cercato di aggiungere alcuni passaggi per
rendere un po' meno amara la pillola a qualcuno. La
considerazione...poi entrerò nella mia seconda parte
dell'intervento, ma nella prima parte io ci tengo a sottolineare
che nel Consiglio regionale del 5 luglio del 2013, cioè prima
ancora di eleggere il futuro Presidente della Regione e il suo
Esecutivo, iniziava la discussione con una mozione d'ordine
presentata dal collega Bertin in merito alla legalità rispetto alle
regole della trasparenza nella pubblica amministrazione. Fu il
primo atto, ma fu un atto assolutamente significativo della volontà
di cambiare, di porsi in maniera diversa, frutto di un percorso da
noi tutti condiviso, in cui si metteva il cittadino al centro del
progetto politico, per cui la bontà delle scelte, la trasparenza,
la collegialità nelle scelte politiche al servizio dei valdostani
doveva essere, diciamo, la parte, la componente forte, la grande
novità di questa legislatura. Si respirava aria nuova di
cambiamento, pur essendo minoranza, avevamo un progetto di cui
andare fieri, rappresentavamo una parte importante e numerosa di
cittadini che si erano riconosciuti in noi, nella nostra azione
politica, non fatta di promesse a vanvera, di posti di lavoro senza
ricatti e con la voglia di fare chiarezza e pulizia della polvere
sotto i tappeti. A due anni di distanza la situazione in Valle non
è cambiata, se vogliamo aggiungere qualcosa, è che economicamente
la situazione al giorno d'oggi è drammatica: siamo precipitati in
una recessione economica, occupazionale senza precedenti, il tutto
frutto senz'altro della crisi che attanaglia il sistema Europa, il
sistema Italia, il sistema Valle d'Aosta, ma è nostra ferma
convinzione che sia anche frutto di scelte politiche che non creano
sviluppo, non creano prospettive di ripresa, per cui nulla è
cambiato rispetto ad un modello assistenziale fatto di contributi,
di assunzioni per parenti e amici, con la sostanziale differenza
che le risorse economiche sono sostanzialmente dimezzate. Il
momento è difficile, non si può vivere di ricordi, di speranza, ma
di fatti e di azioni politiche concrete.
Ha ragione il Capogruppo Farcoz quando parla di nuova forza di
governo, di accordo politico, di timori di franchi tiratori, è
l'implicita ammissione del fallimento dell'azione politica e
amministrativa di questi due anni, perché dico questo? Perché
quando ci sono state le idee, quando c'erano le proposte, si è
trovata una sintesi, per cui non c'era il problema dei franchi
tiratori quando c'erano le idee, quando c'era la sostanza, quando
c'era la volontà di cambiare. I franchi tiratori nascevano da quei
momenti di grande difficoltà a digerire scelte fatte da qualcun
altro, imposte dall'alto, il più delle volte manco discusse, per
cui la necessità di ampliare i numeri dell'attuale maggioranza ha
due motivi fondamentali: certamente l'ambizione personale di
qualcuno, coronare il sogno della vita, ma il motivo più grave,
quello che preoccupa di più è che le bugie hanno le gambe corte,
per cui l'azione politica è un'azione politica al capolinea e al
Presidente della Giunta non basterà aggiungere i numeri ad una
maggioranza se poi non riusciremo...non riuscirà ad aggiungere
anche quelle idee che dicevo prima. Ci tengo a fare qualche
esempio, perché noi in questo periodo abbiamo vissuto un clima di
promesse non mantenute, di millantati accordi su patti di stabilità
inesistenti o comunque inconcludenti.
Mi riallaccio all'ultimo accordo siglato: quello che ci è stato
dipinto - quello famoso riferito al 2014 - come un accordo in cui
lo Stato certifica che la Regione ha rispettato i patti. Vede,
Presidente, io al suo posto mi sentirei anche preso in giro, nel
senso che se quest'accordo lo concludevate prima di aver concluso
il bilancio 2014, aveva un senso perché portavate a casa ancora 11
milioni in più da spendere rispetto all'obiettivo eurocompatibile,
concludendolo dopo, concludendolo dopo, oltre il danno la beffa,
nel senso che avete concluso e certificato un Patto di stabilità a
838 milioni, quando qua l'accordo siglato con il Presidente Renzi
vi autorizza a spenderne 849. Erano 11 milioni che probabilmente
sarebbero stati comodi all'interno del bilancio regionale, magari
per una di quelle proposte che vi avevamo sottoposto, tipo quella:
" perché non facciamo una serie di cantieri da aggiudicare in
economia per far ripartire il sistema delle piccole imprese, con il
criterio della rotazione?". Ci avete detto: "è una bella idea, ma
non si può, non ci sono risorse". Allora, oltre il danno la beffa,
lo ripeto. Poi l'azione politica, la ricapitalizzazione delle
società partecipate con bilanci poco trasparenti in cui avete
proceduto a ricapitalizzare senza prospettive, in cui abbiamo
veramente investito importanti risorse, per la carità, necessarie
in alcuni casi, ma con delle politiche di prospettiva. Abbiamo
approvato un bilancio di previsione, approvato dal Consiglio, che
di fatto non è il bilancio vero, non è quello assegnato, non è
quello spendibile. Allora, queste sono le difficoltà in cui ci si è
trovati ad operare, in cui lei ha cercato di mascherare quelle che
erano le effettive difficoltà amministrative ed economiche della
nostra Regione.
E che dire dei 70 milioni che cancellate per quello che riguarda
il discorso della fiscalità nell'assestamento di bilancio? Settanta
milioni che vengono cancellati dalla legge di stabilità 2015
approvata dallo Stato e con il voto favorevole dei Parlamentari
valdostani. Lei nelle ultime legislature non ha avuto molta fortuna
con i Parlamentari valdostani, devo dirlo, per la carità, però
questo è un dato di fatto: questa è la conseguenza di una legge che
ha avuto il parere favorevole dei nostri Parlamentari, che cancella
70 milioni di fiscalità all'Amministrazione regionale. Noi adesso
con il consuntivo dobbiamo per forza prenderne atto.
Abbiamo Enti locali senza più risorse, avete giocato come si fa
con il gioco delle tre carte, avete assegnato le risorse in
bilancio, non le avete date disponibili, non potevano impegnarle,
hanno creato avanzo di amministrazione, e che cos'è successo?
L'avanzo di amministrazione della finanza locale è stato conglobato
dall'Amministrazione regionale. Faccio esempi perché la gente deve
capire queste cose, deve capire qual è l'azione che avete portato
avanti in questo periodo, che è un'azione non trasparente! Se le
difficoltà ci sono, si parla, si discute, ma non si cerca di
mascherare! Il concetto è questo...nessun rapporto e azione
sinergica con le altre autonomie speciali, noi viviamo per il
nostro mondo, questi hanno sottoscritto già dei patti di stabilità
a lunga durata, con prospettive, noi siamo ancora alla porta. In
più questi guasconi fiorentini, che portano poco rispetto a chi fu
Presidente dei presidenti, che il più delle volte nemmeno chiamano
ai tavoli che contano, che disdicono appuntamenti e fanno aspettare
in anticamera e il più delle volte non aprono nemmeno l'uscio di
casa dei palazzi romani: questa è l'amara verità, dispiace per il
sistema Valle d'Aosta. Allora probabilmente il Presidente, stanco
dei viaggi romani a vuoto...ecco, la necessità di avere
nell'Esecutivo un porta missive, un mediatore di palazzo. Visti i
trattamenti che il Presidente Renzi riserva ai colleghi di partito
romani, auguriamo al nostro mediatore di palazzo di avere un po'
più di considerazione: quella non dimostrata nel considerare, come
ha sottolineato il collega Bertin, già da tempo e ben prima di
quest'operazione la Valle d'Aosta Regione a guida PD. Questa è la
dimostrazione dell'autonomia e della considerazione che a Roma
hanno del sistema Valle d'Aosta.
Allora, io penso che abbia sicuramente ragione la collega
Fontana che il 6 aprile del 2011 ha detto:
"...quello che conta
è che la maggioranza autonomista che ha vinto le elezioni
del
2008
- allora si parlava del 2008 -
dopo aver
preso atto del suo fallimento politico, con una mossa ha deciso di
imbarcare
la destra
- allora si parlava della destra,
questa volta è la sinistra -
per tentare di ottenere tangibili
favori dal Governo nazionale e dal Presidente del Consiglio... Lo
svilimento delle prerogative della nostra autonomia ridotta ormai a
presentarsi a Roma con il cappello in mano per tirare a campare,
accettando in cambio qualsiasi compromesso politico..."
. Sono
assolutamente d'accordo con quanto ha dichiarato, collega Fontana,
è la mia idea, è assolutamente la mia idea.
Attenzione però, quando si svendono l'autonomia e le competenze,
non c'è la sinistra buona o la destra cattiva, esistono solo
dignità e volontà di difendere autonomia, competenze e modello
Valle d'Aosta. Presidente, lei lo sa che i compromessi sono
l'anticamera della perdita delle nostre prerogative autonomiste e
statutarie, è inutile che io glielo dica, lei lo sa, perché lei ne
è cosciente di questo e, proprio perché ne è cosciente, a me
sinceramente dispiace che lei abbia coronato il sogno di Presidente
con un monocolore Union Valdôtaine. Lei sicuramente potrà
continuare nella sua azione amministrativa
ad personam,
la
Stella Alpina probabilmente è ridotta a leggere e a prendere atto
delle sue decisioni in Avenue des Maquisards, dove l'Assessore
Baccega potrà far transitare la sua casella di posta personale, ma
sarà la Valle d'Aosta a pagarne le conseguenze.
Personalmente a me rimane un grande rammarico: aver smarrito per
strada una componente importante del nostro progetto votato dai
nostri elettori, l'abbiamo smarrita, il tutto senza certezze di
cambiamento e di azione politica. Vaghe promesse ad integrare un
programma precedente e regolarmente disatteso, perché fossero
almeno state rispettate le promesse e la parte del programma. Non
c'è un riferimento alle risorse economiche effettivamente
disponibili, è una lunga elencazione di buoni intenti, di buona
volontà: "faremo", non c'è un riferimento di carattere economico,
non c'è nulla.
Concludo perché tanto hanno già detto i miei colleghi sui
contenuti del programma, non ho intenzione di aggiungere
null'altro. Concludo con la citazione del collega Donzel quando il
6 aprile 2011...non so se la cantò, perché ci dice:
"non sono
bravo a cantare"
, comunque ha citato la canzone di Johnny
Dorelli, che diceva:
"aggiungi un posto a tavola che c'è un
amico in più"
, ma c'era anche una seconda parte che diceva:
"se sposto un po' la seggiola, stai comodo anche tu"
. Ora,
non so se aveva già delle premonizioni o comunque aveva già un
potere premonitorio, però di certo è quant'è successo. Dicevo,
concludo ricordando a chi si illude di aver messo all'angolo la
minoranza che si è solo fatta chiarezza, questo è un momento di
chiarezza, per cui nessuno ha messo all'angolo nessuno. La
minoranza continuerà a far minoranza in linea e in coerenza con
quello con cui ci eravamo presentati agli elettori. Abbiamo solo
fatto chiarezza...che quel grande progetto di
Renaissance
in
cui possiamo solo riconoscerci nei principi, ma che non ci
appartiene, ma soprattutto non vi appartiene, per cui nessuno può
dire che
Renaissance
è morta, perché
Renaissance
è
viva più che mai, è viva nello spirito dei valdostani, in quelli
che credono in una politica di trasparenza e non nelle vane
promesse. Se il PD riuscirà a portare nell'Esecutivo anche una
minima parte dello spirito di
Renaissance
, io non avrò il
timore a schiacciare il pulsante e dirvi: "bravi". Fino adesso non
avete avuto neanche il coraggio di scriverne una minima parte di
quello! Non avete preso nessun impegno concreto, non avete preso
nulla! Avete scritto sull'acqua! Impegni che non esistono senza un
minimo riferimento di carattere economico e il tutto in un momento
dove veramente a sognare in grande a volte si fa peccato.
Grazie.
Presidente -
Grazie. Ha chiesto la parola la collega
Morelli, ne ha la facoltà.
Morelli (ALPE) -
Merci Monsieur le Président.
Questo 15 luglio è sicuramente una data importante in questa
legislatura e ripartirei da quanto ha affermato il collega Gerandin
di cui ho apprezzato il tenore dell'intervento. Oggi, 15 luglio, si
sancisce definitivamente - e l'annuncio del Presidente Rollandin
che indica il collega Donzel quale nuovo Assessore lo sancisce in
modo molto chiaro, perché finora, fino all'intervento del
Presidente, questo non era ancora emerso - un accordo politico che
vede il PD di Matteo Renzi piantare la sua bandierina sulla nostra
Regione, sulla Valle d'Aosta. Un'altra Regione, la nostra, si
aggiunge sul planisfero delle Regioni dove il Partito Democratico è
forza di Governo e quindi la nostra Regione diventa connotata come
una regione di centro-sinistra. L'autonomismo diventa marginale,
siamo di centro-sinistra. Ora, in generale io da autonomista guardo
con interesse alle Regioni di centro-sinistra e immagino che ad un
osservatore esterno che guarda la sinistra questa nuova
connotazione della Valle d'Aosta possa fare piacere se si pensa che
nella scorsa legislatura la nostra Regione era connotata come di
centro-destra e infatti ieri un articolo della
Repubblica
titolava:
"Ribaltone in Valle d'Aosta"
. In realtà, noi, che
conosciamo bene la realtà politica dall'interno, sappiamo che
l'ingresso del PD nella Giunta valdostana è tutto fuor che un
ribaltone. Conosciamo bene il Presidente Rollandin, sappiamo che
prima che il PD riesca a cambiare lui, lui avrà cambiato loro, anzi
probabilmente li ha già cambiati, così come assistiamo al fatto che
viene "premiata" la coerenza di Stella Alpina, l'alleato più fedele
dell'Union Valdôtaine, questa Stella Alpina umiliata e offesa,
chapeau
, Assessore Marquis, per il suo
fair play
, io
credo che non sarei riuscita a fare bene quanto lei.
Non sarà il PD a far mutare l'essenza di questa maggioranza, è
una pia illusione, colleghi, una maggioranza che rimane
verticistica e che con ogni probabilità, com'è successo per il PdL
nella scorsa legislatura, finirà per fagocitare anche il PD. Pare
impossibile che questo pensiero, questo rischio non abbia
attraversato menti che sono politicamente molto acute. Nonostante
questo, oggi 15 luglio il PD valdostano corre questo rischio e
cancella deliberatamente con un colpo di spugna quanto ha sostenuto
per anni, almeno otto anni, dalla sua fondazione in avanti. Oggi
questo PD butta al vento battaglie che ci hanno visto fianco a
fianco in tante competizioni elettorali e permettetemi di sentirmi
anche toccata personalmente da questo fatto. Battaglie elettorali,
a partire dalle politiche del 2006, passando per i referendum, per
le elezioni politiche del 2013, per le regionali del 2008, del
2013, dove, sulla base di un'analisi di partenza, di un'analisi
condivisa delle criticità e dei problemi della nostra Regione, noi
abbiamo siglato assieme un programma di legislatura, un programma
comune. Oggi questo PD, per me inspiegabilmente, va a sostenere
quello che è stato l'avversario di sempre. Ci verrà spiegato che
cos'è cambiato rispetto a quando portavamo avanti queste battaglie
insieme. Penso che ci verrà spiegato e non ci accontenteremo di
sentirci dire che c'è la crisi e che bisogna avere atteggiamenti
responsabili.
Sarebbe molto semplice, qualcuno in parte lo ha fatto, ma
bisogna dire molto marginalmente...svolgere un esercizio di ricerca
di tutte quelle che sono state le affermazioni forti, le critiche,
le accuse che i nostri colleghi del PD hanno rivolto in questi anni
alla maggioranza che ora si accingono ad andare a sostenere per
metterli in contraddizione. Francamente io non ho cuore di farlo,
perché mi sentirei in imbarazzo e non farei che aumentare la mia
amarezza, perché oggi il PD valdostano abbandona deliberatamente un
progetto politico di rinnovamento nel quale noi abbiamo creduto e
in cui continuiamo anche a credere.
Cosa significa che quest'operazione serve per uscire
dall'immobilismo? Ma cosa significa? Qualcuno ce lo spieghi. Per
uscire dall'immobilismo - nel quale peraltro la maggioranza si è
infilata da sola, perché i numeri per governare risicati ce li ha,
ce li aveva -, dal nostro punto di vista, c'erano due possibilità:
una l'abbiamo tentata assieme l'anno scorso proponendoci in 17
Consiglieri di minoranza con un progetto i cui contenuti rimangono
validi tuttora, con un progetto che potesse andare a fare da
catalizzatore nei confronti di altri colleghi che avessero
condiviso con noi la necessità di prendere le distanze dal sistema,
di fare autocritica su una politica regionale che non è più
sostenibile per tentare una nuova via. Non ha funzionato, ne
abbiamo preso atto, siamo andati avanti, forse era prematuro, forse
sull'altra riva non c'erano esattamente dei capitani coraggiosi.
L'altra possibilità avrebbe potuto essere un Governo di salute
pubblica, qualcuno lo ha già evocato...e anche questo, partendo da
un'analisi lucida della situazione e da un'autocritica, andasse ad
azzerare l'assetto di governo, mettesse tutti i gruppi consiliari
sullo stesso piano, nella condizione di dare il proprio contributo,
fissasse alcune priorità forti e permettesse di tornare alle
elezioni, per fare sì che fossero i cittadini a decidere di
eventuali nuove alleanze, di eventuali nuovi assetti.
Oggi invece il Partito Democratico valdostano, con una manovra
che palesemente non rispetta la volontà dei cittadini e anche in
modo abbastanza immodesto, attribuendo a sé stesso il merito di
sollevare argomenti e temi che sono patrimonio comune di tutta
l'opposizione, cambia campo e va ad accrescere le fila della
squadra avversaria. Spiace enormemente - e non mi riferisco in
particolare al collega Donzel - che qualcuno, per soddisfare le
proprie ambizioni personali, si atteggi a salvatore della patria,
cercando di dare un'apparenza nobile ad una manovra che di nobile
ha ben poco e in fondo, da autonomista, spiace anche che il
movimento autonomista di maggioranza glielo lasci fare. Vuol dire
che la nostra autonomia è ben fragile, come giustamente ha
ricordato il collega Gerandin, e la gente lo ha capito bene,
nonostante gli sforzi del PD per crearsi degli alibi addossando
talvolta all'ALPE, talvolta all'UVP, talvolta ai Cinque Stelle la
responsabilità, quasi come se fossimo stati noi ad indurli in
qualche modo a questo cambio. Noi diciamo: siate quanto meno
onesti, state andando dove qualcuno di voi vuole andare da tempo,
non addossate ad altri le responsabilità che sono solo vostre.
Non fatevi illusioni, perché in questa legislatura, con questa
maggioranza fragile, chiunque della minoranza lo avesse voluto
avrebbe potuto diventare Assessore, non c'è nessun merito
particolare nel diventare Assessori in questa condizione, anzi il
bisogno di stabilità è tale per cui chiunque sarebbe stato ben
accetto. Il Presidente Rollandin è uomo di lunghissimo corso
politico e sa cogliere al volo le occasioni per rafforzare il suo
Governo traballante, perché nessun altro ha fatto questo passo
finora? Nonostante poi si insinui: "ma voi siete andati lì, ma gli
altri sono andati di là", ciò che conta alla fine sono gli atti,
sono i fatti. Nessun altro ha fatto questo passo finora...forse
perché esistono anche parole come coerenza, dignità o anche solo
buon gusto, rispetto.
Noi, lo ha già anticipato molto chiaramente il nostro
Capogruppo, continuiamo per la nostra strada cercando di seguire un
percorso lineare, e non è sempre facile, portando avanti le nostre
proposte, esprimendoci liberamente senza farci condizionare e
questo non è banale e temo che qualcuno se ne accorgerà presto
della differenza.
In conclusione, per ciò che abbiamo condiviso in questi anni,
per i rapporti anche personali che si sono creati fra di noi, io mi
sentirei di concedere quanto meno il beneficio del dubbio, come già
diceva il collega Gerandin. Se veramente riuscirete a portare a
casa risultati significativi, non ci sottrarremo e voteremo a
favore, ma oggi, scusateci, ma se dobbiamo basarci su questa bozza
di accordo politico, beh, spiace constatare che i contenuti sono un
po' raffazzonati all'ultimo momento, insomma - tra l'altro, è una
bozza, non ha nemmeno la veste dell'ufficialità -, e, nonostante
l'illustrazione che ci ha fatto il collega Farcoz, ripresa poi dal
Presidente Rollandin, ci pare che siano privi di una reale
profondità e quindi oggi, per quanto ci riguarda, rimane
assolutamente prevalente l'amarezza. Grazie.
Presidente -
Ha chiesto la parola il collega Grosjean, ne
ha la facoltà.
Grosjean (UVP) -
Merci Président.
Mi ero immaginato di fare un discorso in francese, ma credo che
ormai potremmo eliminarli anche dalla scuola il francese e il
patois, altrimenti Renzi non ci capisce più, visto che siamo
arrivati a questa considerazione dell'autonomia, ma la cosa che mi
dispiace è che per la seconda volta ci siamo venduti: la prima
volta con Silvio, adesso con Matteo, capisco poco di politica, ma
la mia lettura è questa.
Mi fa particolarmente piacere però il discorso che ha fatto il
Presidente prima, quando dice: "nell'agricoltura va tutto bene, non
ci sono problemi, è già tutto a posto, abbiamo solo aggiunto questi
due piccoli particolari che presentavano delle difficoltà". Beh,
credo che il mondo dell'agricoltura sia fortemente in crisi per le
scelte, per i tagli e per tutto quello che ha subito in questi
ultimi due o tre anni, perché, è vero, le fiere le manifestazioni,
EXPO...ma non so alla fine EXPO quanto porterà effettivamente ai
nostri agricoltori, questo lo vedremo poi solo alla fine. Le
rassegne sono un momento particolare e non è che dando qualche
soldino per le rassegne risolviamo il problema degli agricoltori,
c'è tutto il resto da rivedere.
Il problema del CERVIM poi è stato sui giornali in questi
giorni. Il CERVIM è stato demolito dalle scelte politiche di chi
avete messo a gestire questa società. Negli ultimi anni il CERVIM
si è autoazzerato, fino a qualche anno fa c'erano dieci-dodici
Paesi che aderivano, siamo a zero, non c'è più nessun Paese, quindi
il CERVIM si è autodistrutto. Si è tentato così d'
emblée
di
risolvere dei problemi personali modificando una legge, non si è
riusciti, è stato comunque fatto un direttivo dov'è stato
licenziato, per delle motivazioni che non conosco ancora, il
Direttore e adesso veniamo a parlare di rivitalizzare il CERVIM.
Veramente non riesco a capire cosa si voglia rivitalizzare...il
CERVIM...e vorrei capire a questo punto a cosa serve il CERVIM
all'agricoltura valdostana. Me lo chiedo io, che sono viticoltore
di professione e che ho vissuto per una vita in questo sistema,
oggi mi chiedo a cosa serve questo CERVIM, cosa vogliamo
rivitalizzare. Secondo me, è da rivedere completamente tutto il
sistema, è da ricreare qualcosa di nuovo, perché mi sembra
veramente che abbiamo toccato il fondo, se quindi con la modifica
della Giunta andiamo a dire che dobbiamo rivitalizzare il CERVIM,
con tutti i problemi che ci sono in agricoltura e negli altri
settori, veramente non vedo delle grosse prospettive.
Rimango comunque fiducioso sui colleghi del PD, perché fino a
che sono stati in opposizione avevano sempre portato avanti delle
belle proposte e avevano sostenuto delle belle battaglie insieme a
noi. Se effettivamente quindi riusciranno a dare una svolta, come
diceva già il collega Gerandin prima e poi la collega Morelli, sarò
ben lieto anch'io di schiacciare il bottone e di fare i
complimenti, purtroppo credo che sia un film già visto in altre
occasioni e quindi non sarà così, ma sarà un'ulteriore
débâcle
per l'autonomia valdostana.
Presidente -
La collega Certan ha chiesto la parola.
Certan (ALPE)
- Grazie Presidente.
La collega Morelli ha definito oggi un passaggio della politica
valdostana di profonda amarezza, non posso che confermare che sia
di profondissima amarezza. Ho lavorato a lungo con il Partito
Democratico in questi anni, gomito a gomito con il Segretario
Consigliere Donzel, dal 2006 abbiamo avuto e ci sono stati tanti
momenti, tante elezioni in cui abbiamo lavorato alacremente con il
PD per un vero cambiamento, almeno così noi pensavamo...che fosse
un vero cambiamento. "Mai con questo Presidente, mai con questa
maggioranza"...abbiamo passato - l'hanno ricordato anche i colleghi
- elezioni politiche, elezioni europee. Ricordo ancora, anche con
piacere, la
lectio magistralis
che mi ha fatto il collega,
allora Segretario Donzel, quando ho scritto che per il bene della
nostra comunità...ho scritto quello che pensavo politicamente in
quel momento importante per la nostra comunità valdostana e ho
scritto che si sarebbe dovuto presentare un candidato europeo
comune per la Valle d'Aosta. "Mai con questo Presidente, mai con
questa maggioranza" era il nucleo della questione, "non è possibile
fare una campagna elettorale per le europee con questa
maggioranza". Io in quel momento pensavo...e ho pensato anche altre
volte che invece in certi momenti bisogna mettere da parte certe
querelles
personali e andare oltre per una questione solo di
opportunità politica, non lo penso in questo momento, assolutamente
no.
Abbiamo anche ben chiaro e ho ben chiaro il percorso di
scioglimento del Partito Democratico a partito di Renzi anche qua
in Valle d'Aosta dal cambio della Segreteria e il
mantra
autoproclamatorio che Renzi, anche il Renzi di
chez nous
, ha
fatto suo: "siamo fatti per governare
à tout prix
, a
qualunque costo". Io devo dire la verità: fatico molto a descrivere
la percezione che provo oggi e fatico a riuscire a trovare delle
parole che siano più gentili di nausea, di schifo, a trovare oggi
un senso logico, dignitoso, politico a questo percorso. Per una
persona normale, quanto mi ritengo io, l'aver sentito certe cose in
questi anni e l'aver lavorato in un certo modo, con una certa
serietà, con una certa professionalità e vedere oggi la fine che fa
questo progetto di cambiamento fa veramente specie. A lei,
Presidente Rollandin, come al solito, fa ridere tutto, non so se è
il famoso riso isterico, ma è così, fa ridere, quando noi parliamo,
lei ride.
Devono aver avuto veramente fifa, una fifa nera i nostri amici
del PD quando ALPE con responsabilità e con loro, tra le altre
cose, un anno fa ha scelto di confrontarsi sui temi con la
maggioranza, con una maggioranza che era in piena crisi, che era
stata sfiduciata...deve essere subentrata una fifa tremenda, tanto
che lo ripeto, viene ripetuto ogni volta, come un
mantra
,
tutte le volte che capita ci sentiamo dire: "ah, ma voi siete
andati la prima volta e gli altri sono andati...". L'ha ricordato
bene la mia collega Morelli quando ha detto: "sì, certo, tutti noi
abbiamo anche il dovere in quanto eletti di parlare con tutti e di
dialogare", poi però abbiamo portato dei documenti che sono stati
dati in anticipo e sono stati resi trasparenti ai cittadini e agli
elettori; noi quindi non siamo andati a contrattare nulla. Dicevo
prima che deve essere subentrata una fifa tremenda, tanto da far
scegliere loro in fretta e furia di andare a dialogare loro, da
soli, con la maggioranza, anzi sicuramente solo con qualcuno di
loro, perché alcuni della maggioranza fino a qualche giorno fa non
sapevano proprio niente, anzi fino ad ieri...e di andare direi
anche a barattare, perché lei, Presidente Rollandin, ha cercato di
essere convincente su questo, è il primo che l'ha trattato della
maggioranza, anche perché forse è l'unico che ha parlato, a parte
il Capogruppo, quindi ha provato in qualche modo a confortarci, ma
credo che la questione sia stata proprio di baratto: di baratto non
di temi, perché l'abbiamo visto purtroppo nella bozzina che ci è
stata data, non sui temi, ma su qualche posticino di lavoro, su
qualche briciolina, su qualche poltroncina privata. Questo ci
dispiace, ci dispiace molto, avremmo voluto essere smentiti.
A gennaio avevo chiaramente detto in un mio intervento di
sperare di essere smentita quando parlai, chiesi delucidazioni
riguardo al cambio un po' strano avvenuto alla presidenza di
Film Commission
. Quella presidenza è stato un passaggio, ci
sono stati poi posti a tempo indeterminato, presidenza forse di
commissioni, va a capire...certo è che non è sui temi. Devo dire
che già per noi che abbiamo seguito quasi tutte - quasi tutte
perché non abbiamo la presunzione di saper tutto - le vicende,
tutti i passaggi è molto difficile capire come si possa avere un
toupet
del genere: presentare oggi un nuovo Governo, un
nuovo Esecutivo e dire che è un rimpasto e che va bene una bozza di
accordo politico, e va bene così. Mi immagino quanto questo
passaggio di oggi allontani sempre di più i cittadini dalla
politica, perché è bastato un posto in Giunta, qualsiasi posto in
Giunta, non un posto definito per competenze o per maggiore
professionalità, no, un posto qualsiasi in Giunta, il primo posto
qualsiasi che il Presidente Rollandin è riuscito a liberare per
accontentare un movimento e far abbandonare un progetto di
coalizione con cui si erano presentati alle elezioni, è bastato
davvero poco. Tutti noi ci ricordiamo quanto questi passaggi
fossero stato criticati in altre legislature dagli stessi
Consiglieri attuali. Diciamo che sono bastate alcune sirene, poche
bricioline, dicevo prima, per far togliere i tappi alle orecchie,
slegare ogni ormeggio e ogni corda che vi teneva, che vi teneva
perlomeno fermi al palo, per correre a braccia aperte con la stessa
maggioranza e lo stesso Presidente che in questi anni abbiamo
sentito tante volte criticare. Ci chiediamo se stavate bluffando
allora o lo state facendo adesso.
Collega, prossimo Assessore Donzel, ho conosciuto in questi anni
anche la sua pignoleria, la sua precisione, la sua anche competenza
in materia letteraria, come ha fatto ad accettare oggi un documento
tanto approssimativo, lei che è tanto attento a soppesare ogni
termine, ogni verbo, ogni avverbio, ogni aggettivo sui documenti da
altri preparati, oggi come fa a presentarsi, Assessore, con una
bozza politica del genere? Questo Governo balneare, come l'ha
definito il collega Fabbri, inizia con un documento che non avete
neppure firmato e che avete lasciato in bozza.
Stento anche a capire come il collega Guichardaz, così attento
ai programmi altrui, in questi anni era il più afferrato e ci ha
spesso dato un grande aiuto per farci capire che cosa si scriveva
sui programmi e quanto fosse importante rispettare i
programmi...ecco, fatichiamo anche a capire come oggi il collega
Guichardaz riesca ad accettare un documento dove noi non troviamo
nessuna pregiudiziale e nessun condizionamento dei temi in questi
anni trattati. Conosco troppo bene il collega e da troppo tempo e
ho troppo rispetto per pensare che si sia fatto convincere dalle
sirene, spero quindi al più presto di capire quali siano stati
veramente i fari illuminanti. Oggi molte persone hanno messo il
silenziatore, qualche mese fa le sentivamo dalla piazza, avevano
voga, energia, parlavano con toni di voce molto partecipati e da
qualche mese non li sentiamo più, non abbiamo più sentito
nulla...silenziati ed annullati...per ora va bene così, poi si
vedrà, intanto buttiamo alle ortiche un progetto in cui, comunque,
noi avevamo creduto fortemente.
Ho detto prima che ero imbarazzata, veramente tanto imbarazzata
a leggere questa bozza non tanto per il termine "bozza iniziale",
ma ci sono un paio di passaggi politici su cui lei, Presidente
Rollandin, che è abilissimo ed è veramente formidabile - e glielo
ho già detto una volta - nel girare le cose a suo piacimento e
soprattutto a suo vantaggio, oggi non ci ha convinto. Certo, avete
messo qualche punto, avete messo solo le cose che lei dice essere
complementari agli altri programmi di governo. Gli altri programmi
di governo non sono ancora stati svolti, però voi avete messo solo
i punti principali, quelli
clou
. Certo che leggere questi
punti...non so se fa sorridere o fa piangere, non so bene quale
tipo di sentimento descrivere. Certo è che, quando vediamo scrivere
al punto 4:
"Lavoro.
Questione forestali: creare una o
due squadre stagionali, aggiungere una settimana ai cantieri
socialmente utili, incentivare autoimpiego..."
, cioè quando
pensiamo che quattro anni fa è stato deliberatamente scelto di
lasciare a casa 600 persone, adesso pensare di fare...di scrivere
in questo modo un programma del genere fa un attimo...non so,
ribrezzo è dire poco!
L'altro passaggio è l'agricoltura. L'hanno detto in tanti, non
torno sugli altri argomenti, cioè il settore agricolo sta
attraversando un momento di crisi nera per tutta una serie di
motivi e noi ci ritroviamo fra i punti
clou
essenziali:
"finanziamento per le rassegne zootecniche"
, nobile
principio per carità, però
..."rivitalizzare il CERVIM"
. Va
beh, passiamo attraverso scuola, cultura, università, che è tutto
mischiato, fatto così, buttato giù, ad un certo punto si trova:
"metodo della concertazione con le parti sociali"
e poi in
mezzo tra l'educazione musicale e l'università troviamo anche
"accordo per un collegamento ferroviario diretto Aosta/Torino
con l'arrivo dei bimodali"
. Bah, tutto il progetto
dell'elettrificazione, tutto quello di cui abbiamo sentito in
questi anni parlare, mettere sul tavolo...tutto sparito. Meno male
che c'è la registrazione, perché potremo andare di nuovo...se ci
verrà voglia, se a qualche cittadino valdostano verrà voglia di
andare a verificare, potrà andare a sentire che non siamo...poi,
per carità, forse siamo rigidi noi che non abbiamo scelto di fare
proprio
tabula rasa
.
Devo dire che la pagina 4 è la più comica, perché inizia con
quel famoso
"rapporto con Aosta: molto stretto"
...
(interruzione del Presidente della Regione, fuori
microfono)
...certo, lei ce l'ha già spiegato...benissimo, siamo
contentissimi, guardi, siamo contentissimi che abbiate un rapporto
molto stretto con Aosta, io spero che vi sappiate proteggere ben
bene...e andate pure avanti in questo modo...questo, a mio avviso,
è prendere in giro i cittadini...
(brusìo in aula)
Presidente
- Per favore...
Certan (ALPE)
- ...perché un programma elettorale di una
Giunta, di un Governo regionale che si instaura con un punto del
genere io credo che sia ridicolo, ridicolo a dir poco, così come
sono ridicoli tutti gli altri punti, probabilmente avevate fretta
di finire: dal 15 al 22 è una raffica di roba buttata lì, come ha
detto la mia collega, raffazzonata.
"Valorizzazione del patrimonio immobiliare regionale;
riorganizzazione della sanità..."
, su tutti questi temi non
ritorno, perché il collega Chatrian l'aveva già ben
esplicitati.
"Riforma del CELVA"
: lei a suo dire...ce l'ha spiegato,
andremo di nuovo a sentirci il suo intervento per capire come ce
l'ha spiegato a modo suo e poi, beh, anche l'attenzione alla difesa
del territorio. Io mi chiedo anche come si possa redigere un
programma e vado anche sulla forma, non solo sulla sostanza, lo so
che lei, Presidente Rollandin, che guida questo
nuovo...quest'innestata Giunta, è molto pratico, non bada troppo
alla forma, va sulla sostanza, però credo che - l'Assessore Rini
che lei ha lì al suo fianco potrà confortarla in questo - ogni
programmazione, ogni programma debba seguire un certo schema, debba
avere degli obiettivi, debba avere dei mezzi, debba avere un
metodo, come ha detto il collega Gerandin, dovrebbe avere anche
esplicitati i mezzi.
Noi vorremmo sapere oggi, sulla base di questi fogli, dov'è che
verranno prese le energie, le risorse, per sviluppare questi...ma
io ho fatto il passaggio sulle scuole, perché nella programmazione
annuale che viene richiesta agli insegnanti quotidianamente, ma
anche annualmente, anche bimestralmente, poi anche semestralmente,
la programmazione è fatta in un certo modo e segue un certo schema,
che lei sicuramente avrà già avuto modo di vedere, non vengono
buttati lì, neanche...questa è una lista della spesa e forse
neanche molti di noi quando vanno a fare la spesa non buttano giù i
punti così!
"Rapporto con Aosta: molto stretto"
, scusate, però, io lo
trovo veramente una presa in giro e ha ragione lei, Presidente
Rollandin, a ridere, perché questa è una presa in giro per i
valdostani e per la comunità valdostana.
Presidente -
Siamo ancora in discussione generale. Ci
sono altre richieste di intervento? Ha chiesto la parola il
Consigliere Ferrero, ne ha la facoltà.
Ferrero (M5S) -
Grazie Presidente.
Velocemente per smorzare un po' questi toni da tragedia greca in
cui mi sembra che questa separazione sia stata vissuta in una
maniera traumatica. Sinceramente personalmente mi spiace, perché in
alcuni momenti sono stati condivisi alcuni punti, alcuni percorsi
con i colleghi del PD. Ho difficoltà a capire la loro scelta, mi
mancano dei pezzi, sicuramente, però in politica alla fine ci sta
tutto e di più. A questo punto quindi cosa dire se non augurarci
che il percorso che era stato fatto all'epoca abbia degli
strascichi anche nella maggioranza e, di conseguenza, tutto quello
che era stato condiviso all'epoca sia portato come contributo
all'interno di quello che è il Governo regionale? Io quindi non ne
farei una tragedia, la politica è fatta così, ognuno darà le sue
valutazioni, gli elettori daranno le loro valutazioni quando sarà
il momento, anche perché con una battuta potrei dire che: di solito
quando il PD va al Governo, il Movimento Cinque Stelle cresce nei
consensi, quindi a noi potrebbe fare anche comodo. Io quindi non
sarei così tragico, non sarei neanche a fare i processi alle
intenzioni, perché le intenzioni, quello che verrà fatto lo vedremo
poi dopo, pur così nella confusione del momento, non riuscendo a
capire quali sono state le dinamiche che hanno portato a questa
scelta, io lancerei oggi l'
hashtag
: "Raimondo facci sognare"
e noi saremo con te.
Presidente
- Grazie. Chiederei per gentilezza a chi ha
intenzione di intervenire di prenotarsi. Ha chiesto la parola il
Consigliere Viérin, ne ha la facoltà.
Viérin L. (UVP)
- Sì, per mozione d'ordine, Presidente.
Gradiremmo l'alternanza se l'alternanza esiste...o se è possibile
averla visto che c'è stata tutta una serie di interventi di quelle
che sono le forze dell'opposizione...se fosse possibile sentire
anche qualche vocina magari da parte della maggioranza...
Presidente
- Nessun intervento da parte della
maggioranza? Per cortesia, ci sono interventi? Ha chiesto la parola
il Consigliere Viérin, ne ha la facoltà.
Viérin L. (UVP)
- Per mozione d'ordine. Visto che si
accinge ad intervenire il Capogruppo della Stella Alpina, se
possiamo richiamare il Presidente del Consiglio in aula, che è
parecchio tempo che non si vede, così siamo tutti presenti.
Grazie.
Presidente
- Nell'attesa che arrivi il Presidente
chiederei comunque...siamo ancora in discussione generale, onde
evitare...ci sono interventi? Chiede la parola il Consigliere
Borrello, ne ha facoltà.
Borrello (SA)
- Grazie Presidente.
Abbiamo avuto già modo nella discussione di questa mattina di
fare un riassunto di quelle che sono state le tappe e i percorsi
che ci hanno portato ad affrontare nella seduta odierna diversi
punti iscritti all'ordine del giorno, che hanno sicuramente una
valenza di carattere politico e proprio questa mattina nel mio
intervento io ho fatto un riassunto rispetto a quelli che sono i
passaggi che ci hanno portato ad oggi, non starò a ripeterli, sono
conosciuti da tutti e molti di voi mi hanno anticipato
nell'illustrazione e nell'esplicazione dei passaggi. Il dato
fondamentale di tutta una serie di situazioni è legato
essenzialmente alla difficoltà nel gestire e nel garantire una
stabilità politica anche all'interno di quest'aula con...
Presidente
- Chiederei all'aula un po' di silenzio.
Grazie.
Borrello (SA) -
...grazie Presidente per
l'attenzione.
Fondamentalmente dicevo che c'è stata una serie di passaggi,
molti voi negli interventi hanno riassunto e anch'io questa mattina
ho avuto modo di ripercorrere tutte le difficoltà nella gestione e
nella stabilità di questa maggioranza, legate essenzialmente a dei
numeri e a degli equilibri molto precari: 18 a 17, legati al
risultato delle elezioni regionali 2013. Tutto questo contesto di
precarietà e di mancanza di stabilità politica ha portato
all'apertura di tavoli di confronto dal punto di vista politico
all'interno di quest'aula consiliare, soprattutto a seguito delle
dimissioni dell'Ufficio di Presidenza, come già discusso questa
mattina. Un dialogo necessario per produrre dei risultati, per
affrontare questa crisi dal punto di vista istituzionale, questa
crisi dal punto di vista economico. Apprezzo anche la
considerazione che ha fatto il collega Cognetta quando ha detto che
la crisi economica si è evoluta in un modello economico differente
perché è sicuramente un'analisi che deve essere presa in
considerazione. Quest'apertura di dialogo ha portato sicuramente a
dei momenti di confronto e all'istituzione di alcuni tavoli di
confronto dal punto di vista programmatico: il primo in ordine
temporale è sicuramente quello legato al Comune di Aosta, dove c'è
stato un confronto fra diversi partiti politici presenti
all'interno di quest'aula, ma voglio ricordare quelli che sono
stati i tavoli di carattere programmatico per quanto riguarda le
riforme, riforme che ricordo sono in fase di realizzazione su
diversi temi importanti, soprattutto per quanto riguarda gli Enti
locali, la legge elettorale e quant'altro. Il dialogo, lo ricordo,
è stato promosso e portato avanti dai partiti e dai movimenti
dell'Union Valdôtaine e della Stella Alpina e si è concretizzato in
un accordo politico tra tre forze: l'Union, la Stella Alpina e il
Partito Democratico, con l'elezione dapprima del Sindaco Fulvio
Centoz alla città di Aosta e successivamente con l'apertura di un
dialogo politico necessario all'allargamento della maggioranza in
Consiglio regionale.
Onde evitare strumentalizzazioni in tal senso, noi, come partito
politico, come gruppo consiliare, esprimiamo una valutazione
positiva con l'ingresso del Partito Democratico in maggioranza e su
un suo rappresentante all'interno del nuovo Esecutivo
predisponente. Non siamo però d'accordo sul metodo adottato, un
metodo adottato che fin dall'inizio ha previsto l'esclusivo
contributo della Stella Alpina per favorire l'ingresso del Partito
Democratico nell'Esecutivo regionale. Abbiamo accettato per senso
di responsabilità, perché il momento critico lo esige, per dare
maggiore solidità alla maggioranza, per affrontare e risolvere
celermente i gravi problemi socio-economici della nostra Regione.
Infatti ci siamo resi conto sin da subito che in questo percorso
così difficile, il percorso di allargamento della maggioranza, un
eventuale nostro secco diniego avrebbe portato ad una crisi
politica pressoché irreversibile. Riteniamo che una crisi politica
in questo momento sia non necessaria e non può essere sopportata e
supportata soprattutto dai cittadini valdostani in un momento di
crisi come quella che stiamo vivendo. Questa crisi pressoché
irreversibile avrebbe compromesso un progetto politico che dura da
tempo e che abbiamo sempre sostenuto con lealtà.
Non siamo soddisfatti dell'atteggiamento che il partner con il
quale abbiamo affrontato e vinto le elezioni politiche e regionali
e con il quale abbiamo governato e condiviso questi primi due anni
di legislatura, che ricordo sono stati caratterizzati da gravi
crisi economiche e da forti tensioni a livello istituzionale
all'interno di quest'aula, ci ha riservato nella definizione
dell'assetto della nuova maggioranza. Questo nostro rammarico e che
è un rammarico reale, che esiste, non farà comunque venir meno la
nostra lealtà e non faremo mancare al Governo, che rappresenta un
progetto che abbiamo condiviso e alla realizzazione del quale
abbiamo contribuito, il nostro sostegno e ci impegneremo, lo
diciamo sin da subito, con una diversa ripartizione all'interno del
gruppo per garantire il nostro contributo con serietà e
professionalità.
Per quanto riguarda i temi all'interno del nuovo progetto di
governo, molto è già stato detto e ben ha riassunto il Presidente
nel suo intervento, quindi non entro nello specifico, ricordo che
abbiamo contribuito nell'inserimento di alcuni punti per andare ad
offrire un
restyling
del programma di Governo, che è stato
proposto e votato all'interno di quest'aula nel luglio del
2013.
L'ultimo passaggio che voglio fare e che ricordo che, seppur
all'interno di un dibattito che è caratterizzato da interventi più
di carattere tecnico legati ai punti programmatici e alcuni di
carattere politico...il punto iscritto all'ordine del giorno cita,
e leggo nel
display
:
"dimissioni dell'Assessore
Marquis"
. Un passaggio quindi necessario, opportuno, dovuto e
voluto per ringraziare Pierluigi per il suo gesto di
responsabilità, perché sicuramente è un gesto di responsabilità che
deve essere apprezzato dapprima dall'aula consiliare, ma da tutti i
valdostani, perché permette...e questo era uno dei propositi che ci
eravamo posti in tutti i dibattiti che abbiamo fatto in quest'aula
consiliare: di dare maggiore stabilità e garantire una
governabilità a questa Regione. Un gesto quello del collega Marquis
che apprezziamo dal punto di vista umano, dal punto di vista
amministrativo e dal punto di vista politico. Lo voglio ringraziare
soprattutto per il lavoro svolto, innanzitutto nel ricordare la
grande capacità che ha avuto nel produrre degli ottimi rapporti con
i sindacati, soprattutto per quanto riguarda le problematiche
legate al lavoro e alla gestione delle imprese, ricordando che è
stata una prima parte di legislatura ricca di difficoltà legata
alla pesante crisi che ha interessato la nostra Regione e con
questa crisi - ed è qui l'intervento, il lavoro che ha prodotto il
collega Marquis, ed è stato sicuramente un lavoro proficuo - si è
resa indispensabile una ridefinizione complessiva dell'approccio in
materia di aiuti e sostegno alle imprese. Qui l'impegno è stato
rivolto all'aggiornamento e alla revisione di tutte quelle leggi di
settore per costituire le basi per il rafforzamento del tessuto
produttivo.
Io credo che, al di là di quelle che sono le rivendicazioni di
carattere politico, noi oggi siamo qui a supportare come gruppo
consiliare questo tipo di passaggio, perché riteniamo che in questo
momento i gesti di responsabilità più volte richiamati all'interno
di quest'aula non debbono essere solo scritti ed enunciati a
parole, ma devono essere atti concreti, atto concreto che il
collega Marquis ha messo a disposizione dell'aula consiliare.
Presidente -
Altri interventi? Sollecito ancora i
colleghi, chi vuole intervenire...siamo in discussione generale. Ha
chiesto la parola il Consigliere Cognetta, ne ha facoltà.
Cognetta (M5S) -
Sì, grazie Presidente.
Solo per commentare un momento quanto detto dal collega
Borrello. Mi ha fatto molto piacere capire che sostanzialmente sono
dei responsabili, ci hanno rimesso un posto, ma chissà quanti ne
hanno guadagnati nelle partecipate, lo vedremo fra poco, perché
loro fanno sempre un discorso di dare-avere, no? Se ci rimettono
qualcosa, quindi sicuramente alla fine il loro bilancio sarà
positivo, ho imparato a conoscere molto bene il loro modo di fare
politica e in effetti è un modo...si può dire democristiano? Senza
offendere, penso di sì, non è un'offesa e quindi sicuramente
guadagneranno da qualche altra parte. Pensano loro, poi magari
succederà che alle elezioni una parte dei loro esponenti di punta
passerà in un altro partito, quindi perderanno i voti che hanno
guadagnato, ma va beh, abbiamo visto le cose che fa l'Union...sai
succede.
Ha poi aggiunto che la crisi sarebbe stata irreversibile e
questo avrebbe fatto un enorme danno alla Valle d'Aosta, sarà...fa
ridere tutti quanti questa cosa, perché, insomma, dipende, direi
io, perché magari si trovava qualche altro responsabile oppure si
andava al voto, non è che c'è niente di strano. Magari voi ci
avreste rimesso qualcosa, questo potrebbe essere...visti i
risultati che ci sono stati ultimamente alle amministrative, sì,
probabilmente per voi sarebbe stato un dato irreversibile, però non
è che, insomma, sarebbe stato poi così grave.
Morale: abbiamo parlato praticamente per quattro ore di questa
cosa, come ha prima sottolineato il mio collega, alla fine poi è
solo una questione di posti, il collega Marquis non mi ha ancora
spiegato perché ha dovuto lasciare, ma l'ho intuito, diciamo,
tradotto dal politichese, da ciò che ha spiegato Borrello, quindi è
un sacrificio fatto che però in realtà porterà dei vantaggi. Bene,
mi auguro che riusciate sicuramente sia voi...e adesso con l'aiuto
dei colleghi del PD, che sicuramente adesso porteranno avanti tutta
un'enorme serie di riforme che fino adesso...beh, fino adesso siete
riusciti a farle lo stesso, non vi servivano i voti del PD, però va
beh, adesso magari adesso avete qualcuno in meno con cui discutere
o forse magari avrete meno lavoro nelle commissioni, perché
qualcuno di voi era un po' impegnato nelle commissioni e quindi
questo gli permette di fare qualche giorno di ferie in più, ma sono
dettagli, insomma, queste qui sono tutte cose che possiamo
aggiungere da contorno rispetto ad una cosa molto semplice e cioè
che alla fine dei conti è soltanto stato uno scambio, poi magari il
PD ci aiuta a portare qualche soldo da Roma, che questo non ci fa
mai male, visto che siamo un po' con l'acqua alla gola. Speriamo
che questi soldi sicuramente serviranno per la popolazione, non
sarà vero neanche questo, perché con quello che spendiamo
sostanzialmente del nostro bilancio per gli aiuti di vario titolo
che vengono fatti alla popolazione...spendiamo una cifra talmente
piccola che quello che spendiamo di grosso sono poi...va beh, le
spese che abbiamo correnti, quindi gli stipendi e così via, e poco
altro.
Alla fine di tutto quanto questo bellissimo discorso quindi
resta il fatto che il Consigliere Donzel finalmente diventerà
Assessore, sicuramente risolverà tutti i problemi dell'industria,
cosa che l'ex Assessore Marquis non è riuscito a fare,
probabilmente risolverà anche i problemi della formazione, che sono
anch'essi dei grossi problemi che erano in capo all'Assessorato e
quindi andrà tutto molto meglio. Mi fa piacere, come ha detto il
mio collega prima, magari se ce lo dicevate anche a noi, non so, ci
proponevamo anche noi, vi davamo ancora due voti, metti che vi
serviva qualcosa in più... Chissà che cosa avremmo avuto in cambio,
perché mi viene da chiedermi: chissà che cosa avrei potuto avere,
magari non mi interessava...no, forse il mio collega poteva
diventare dirigente...va a sapere...no, lui è nell'amministrazione,
poteva diventare...mi dispiace...
(interruzione del Consigliere Ferrero, fuori
microfono)
...non potevi...va beh, una laurea si compra, non è un problema,
insomma, adesso non sottilizzare. Potevamo quindi sicuramente avere
dei vantaggi, ahimè, non siamo così responsabili, noi, quando siamo
entrati qui, siamo entrati con uno scopo ben preciso e cioè fare
opposizione, forse non siamo così intelligenti o così capaci a fare
politica, noi stiamo fermi su quello che siamo, mentre altri vedo
che sono invece molto più svegli e intelligenti e sicuramente hanno
dei vantaggi personali superiori a quelli che riusciamo ad avere
noi, ma non importa, va sempre tutto bene.
Ringrazio appunto per l'intervento, spero che presto ci farete
notare come quest'azione di governo diventerà più dinamica,
ferocemente incisiva e finalmente risolveremo tutti i problemi
della Valle d'Aosta e magari qualcuno forse starà meglio di come
sta adesso, con "qualcuno" intendo dire qualche cittadino.
Presidente -
Grazie Cognetta. Ci sono altri interventi?
Ha chiesto la parola il Consigliere Donzel, ne ha facoltà.
Donzel (PD-SIN.VDA) -
Grazie Presidente.
Non mi aspettavo certo che un dibattito di tipo politico
scemasse anche in una sorta di piccolo processo personale, insomma,
ho capito che tante pacche sulle spalle che ho avuto in questi anni
e gli attestati di stima erano semplicemente di opportunismo
politico, c'era bisogno di questo piccolo gruppetto del PD e del
partito per fare un cambiamento, ne prendo atto, me ne dispiace
sinceramente, perché in questi anni ci sono stati dei momenti anche
molto difficili, che ci hanno visti...momenti in cui ci sono state
anche delle contrapposizioni forti.
Vorrei ricordare che nel 2009 il PD è corso da solo alle
elezioni europee. Qualcuno in fretta e furia scelse di correre alle
europee sfruttando il meccanismo del partito piccolo, dell'Italia
dei Valori, per riuscire ad eleggere con il meccanismo del listino
collegato. Capita eh, cioè, nessuno...in quel momento qualcuno
riteneva più vantaggioso dire: "parcheggiati un attimo", no? E
ovviamente noi, per non cadere nelle mani del male assoluto, della
maggioranza di allora, facemmo una campagna veramente molto molto
difficile e quello non era il PD di Renzi, era un PD che Veltroni
aveva lasciato completamente in difficoltà, era allora Segretario,
pensate, Franceschini, nessuno se lo ricorda neppure. Ci sono stati
quindi dei momenti, come il 2010, dove alle amministrative del
principale capoluogo di Aosta di nuovo il PD corse non insieme...mi
sembra che non sia capitata nessuna tragedia epocale, abbiamo
continuato a parlarci e in quel caso non è che io di colpo non
avevo più nessuna qualità, nessun valore...mi consenta una battuta,
collega Certan, lei che sicuramente vanta fior di titoli
accademici...io non ho la sua preparazione in tutti i campi, però
le regalerò la mia tesi di laurea quand'ero ancora un ragazzino sui
consigli di fabbrica nelle aziende del pinerolese, erano delle
aziende metalmeccaniche: la Ribes, SKF, la Microtecnica di Luserna,
l'Indesit di None, uno dei più grandi stabilimenti industriali del
nord Italia negli anni '70-'80 e poi un breve periodo, ma davvero
piccolo all'interno non della categoria scuola, ma della Segreteria
confederale della CGIL, vada a vedere di che cosa si occupa la
Segreteria confederale della CGIL. Non voglio con questo dire che
sono preparato come il collega Marquis, che ringrazio per il gesto
di responsabilità che lui insieme al partito della Stella Alpina ha
compiuto, però essere sepolti di insulti in questo modo in un
dibattito che doveva avere una caratterizzazione politica non è mai
una cosa simpatica. Così rispondo che lo scopo della mia vita, caro
collega Gerandin, che mi ricordo quando scoprii che era Presidente
del CELVA e veniva a portarci le veline dei pareri favorevoli in
commissione del CELVA alle proposte di legge dell'Amministrazione
regionale...lo scopo della mia vita sono i miei quattro figli, ho
un posto di lavoro sicuro, non finirò in mezzo ad una strada finita
l'esperienza politica.
Vengo all'importanza di questo percorso politico che abbiamo
fatto, un percorso politico che, devo dire, per il gruppo che si
chiama Sinistra VdA...e continuerà a chiamarsi Sinistra VdA, e il
partito di riferimento principale, cioè il Partito Democratico, non
è stato un percorso molto semplice. Ricordo che, per esempio, il
gruppo PD-Sinistra VdA non era entusiasta all'interno del Congresso
del nostro partito nazionale, non era un segreto, invece mi pareva
che il "renzismo" dilagasse in Valle d'Aosta e contaminasse l'UVP.
C'era una passione per questa figura, ma liberissimi di aderire ad
un credere, noi abbiamo avuto come punto di riferimento un raccordo
forte nel nostro gruppo e nel nostro partito. Ovviamente, come in
tutte le forze politiche, c'è una competizione aperta, qualcuno
cerca di prendere i voti dell'Union, qualcuno della Stella Alpina e
qualcun altro nella nostra coalizione cercava di prendere anche i
nostri voti, ma è legittimo, questo fa parte della competizione
politica in cui si è alleati, ma si è anche in competizione. Per
questo vorrei ricordare che alle europee 2014, quindi in un tempo
non remoto, per noi del gruppo Sinistra VdA non fu un percorso
facile, ci fu addirittura l'autosospensione del gruppo, un momento
molto difficile per noi e una parte di forze politiche che ci aveva
sostenuto scelse di correre per la lista Tsipras. Oggi non so se
stanno sostenendo ancora Tsipras o stanno cercando, aspettano il
partito di Varoufakis o di un'altra forza politica ancora. Può
darsi, perché si va sempre poi più a sinistra, un po' più in là,
però...come dire? in questo percorso anche di dialogo, di cercare
di costruire delle cose il gruppo ha fatto anche dei sacrifici
pesanti, importanti, sempre cercando di portare nell'aula dei
contributi sulle questioni che per noi erano sostanziali e
fondamentali del lavoro.
Io penso che non sia col rancore che si fa politica, penso che
si faccia politica partendo dal principio che noi ci siamo trovati
con una forte spinta del nostro partito ad aprire un dialogo. Un
dialogo che poi ci siamo ritrovati in Consiglio regionale...mi
stupisco, mi sorprende, ci siamo trovati a quei tavoli di lavoro,
eravamo insieme, c'erano delle volte che combaciavano di più le
posizioni tra autonomisti: penso alla riforma degli Enti locali. Il
nostro Segretario politico, il Sindaco di Aosta, Fulvio Centoz,
continua a scrivere regolarmente che era meglio la fusione dei
Comuni. Noi abbiamo lavorato su un discorso di mediazione e abbiamo
lavorato per cercare di far lavorare insieme i Comuni. C'erano idee
diverse, ma c'è stata la volontà di confrontarsi e di trovare delle
soluzioni. Io penso che quel percorso lì non vada assolutamente
rinnegato, tant'è che è ripreso in questa cosiddetta "bozza" e
magari non va del tutto sottovalutato, tant'è che io l'ho già
rivalutato prima di quest'intervento dicendo stamattina che mi
aveva fatto molto piacere vedere di nuovo ad un tavolo di lavoro di
concertazione il Movimento Cinque Stelle, sulla legge delle
partecipate, perché penso che davvero serva il contributo di tutti
in questo percorso.
Nel documento si trova che un punto fermo è di dire:
"continuiamo con questo lavoro", noi sappiamo che contando tre in
aula, a noi converrebbe dire: "no, adesso chiudiamoci nella
maggioranza", decidiamocela a tre. Noi siamo qui a dire: "no, si
deve continuare un percorso di apertura", poi non so se funzionerà,
ognuno è libero di entrarci o non entrarci, di...il tavolo della
scuola, per esempio, lanciato l'altro giorno in commissione
l'abbiamo ripreso immediatamente e mi pare ci sia una risposta
positiva dell'Assessore, però ognuno è libero di dire: "io mi siedo
a quel tavolo", "non mi siedo a quel tavolo", "ci faccio sedere
questo o quell'altro". Da questo punto di vista, quindi non c'è
nessuna voglia di rinnegare e magari questo scarno documento, come
l'ha definito qualcuno, che passa...è diventato da "bozza
schematica", "una cosa ridicola", "non c'è nulla" a "grande libro
dei sogni su cui mancano i soldi per realizzarlo". Allora, o è una
cosa ridicola, sui cui non stiamo a perderci tempo, o, se è un
libro dei sogni, andiamo a vedere se sogniamo. Io dico
solo...faccio un esempio, perché è una battaglia che la collega
Fontana ha combattuto strenuamente e che...assolutamente non voglio
dire che il PD porta la
Renaissance
in questa maggioranza,
questo non se lo può permettere assolutamente di dire, se è stato
detto, è un errore, però un'idea che sicuramente già la collega
Fontana aveva cercato di insistere in quel gruppo di lavoro era la
questione del reddito minimo di garanzia, di inclusione, come
vogliamo chiamarlo. Ebbene, colleghi, si può minimizzare quanto si
vuole questo, ma le risorse ci sono per questa fine dell'anno: un
milione, forse più, io non sono bravo con i numeri, non ho molte
competenze, non ho quelle preparazioni, quelle lauree, però si
potrebbe forse riuscire per la fine dell'anno a sbloccare queste
risorse. Lo sapete quand'è iniziato il dibattito su questo punto?
C'era ancora come Presidente della Giunta Caveri, se ne discuteva
in CGIL, io mi ricordo i gruppi di lavoro con i compagni della
Rifondazione Comunista, abbiamo chiacchierato per anni e non si è
fatto; se riusciremo a farlo, non sarà merito del PD, ma sarà
merito di quei Consiglieri regionali che lo voteranno in
quest'aula.
Pensate che cosa vuol dire...visto che non siamo noi a dirlo, ma
adesso è stato dipinto uno scenario...in più anche qui non tutti,
giustamente, ogni forza politica, neanche maggioranza e minoranza,
ha una sua sensibilità di lettura della crisi, no? C'è chi dice:
"crisi enorme", altri "cambio di sistema", eccetera, ma se noi
riusciamo a dare delle risposte in un momento così...cambiare è
smuovere la classifica e non lasciarla immobile, no? Questo è il
concetto di non svilire alcuni punti scritti in maniera diciamo non
letteraria, quindi siamo bocciati dai maestri che correggono le
virgole, che contestano i punti di sospensione e quant'altro, però
non sottovaluterei questi passaggi, così come non sottovaluterei la
parola "stabilizzazione". Il passaggio che siamo riusciti a fare
sugli operatori di sostegno cioè era un passaggio atteso, era un
passaggio grazie al quale delle persone che hanno fatto concorsi su
concorsi finalmente mettono fine ad un punto. Certo non è una
soluzione bellissima, esistono ancora dei problemi per gli
operatori di sostegno: c'è tutto un discorso della
verticalizzazione. C'è qualcuno che ha delle idee? Ha delle
soluzioni? Noi del PD avevamo sostenuto l'idea della
stabilizzazione anche con part-time verticale, i lavoratori pare
l'abbiano accettata a larga maggioranza, adesso magari qualcuno
dice: "no, ma io non voglio più il part-time verticale, voglio il
tempo pieno, perché voglio guadagnare di più", giustissimo, io li
capisco, è una battaglia che i lavoratori devono fare, però...come
dire? abbiamo introdotto delle formule.
Allora, quando...poi si può banalizzare tutto, quando qualcuno
dice: "eh, ma cosa vuoi che sia una squadra o due dei cantieri
forestali, è nulla", beh, ma nel 2010 non ne abbiamo salvata
neanche una. Qui si tratta di introdurre un principio di
ricostruire un sistema che non può più essere quello del passato,
che non può distruggere l'importanza dei lavori delle piccole
imprese che si sono attrezzate, che hanno costruito delle
professionalità e devono continuare a lavorare, però si può parlare
di questo? Per anni è stato un tabù. Adesso lo dico: loro non ci
stimano più, ma io personalmente continuo a stimare i colleghi di
ALPE. Mi ricordo che loro allora avevano una visione diversa
rispetto alla nostra: preferivano fare delle cooperative,
lanciarono un'altra legge, è legittimo, noi invece vedevamo che una
piccola parte di quel mondo di lavoro poteva essere salvato in quel
modo. Proviamo a dirlo...è una cosa svilente parlare di questo?
Dobbiamo risolvere il problema di 400 posti di lavoro sennò non
valiamo nulla? Sennò siamo dei "nessuno"? Se non risolviamo
questo...c'è qualcuno che ha la bacchetta magica per tirar fuori
400 posti di lavoro? Presenti la legge, la discutiamo, vediamo come
portarla avanti. Noi abbiamo messo delle piccole idee, dei piccoli
contributi, su alcuni temi il titolo serve a dire che su questa
cosa ci siamo scontrati duramente, quindi mi fa pure piacere che
quando nell'altra legislatura...io sono molto scaramantico, ho
portato tutte le scatole con i miei discorsi che avevo tenuto a
casa e, quando ho visto il plico di roba, ho detto: che parole
buttate al vento! Mi ha fatto piacere che i colleghi come Gerandin
siano andati a rileggere, perché sono delle cose, collega Gerandin,
che lei mi ha sentito ripetere anche di recente...guardi che, a
parte la coniugazione di razzismo, cioè razzi...che fa, che è
quella...l'ho capita, eh, le è scappata...
(interruzione del Consigliere Gerandin, fuori
microfono)
...lo "scilipotismo" viene bene, il razzismo un po' meno. Ecco,
il "donzelismo", però, quello che ha citato lei, non è che uno se
ne esce dal suo gruppo e se ne va per i fatti suoi, è un partito
che ha fatto tutto un percorso, durato più di un anno, con una
nuova segreteria, di scontro-confronto, che è riuscito a costruire
faticosamente al suo interno un percorso di condivisione e questo
percorso di condivisione è costruito all'interno del gruppo, in cui
si perdono anche dei pezzi, non so se voi continuate a fare
consensi, che aggregate sempre nuova gente o se magari...alle volte
noi abbiamo della gente completamente nuova, alle volte perdiamo
dei pezzi in questo percorso molto difficile, in cui qualcuno aveva
una visione che assolutamente non era appiattita sull'Union, il
Partito Democratico - purtroppo non c'è qui il suo Segretario, devo
farne malamente le veci - non ha mai immaginato questo percorso, ho
sentito citare Governi di salute pubblica, eccetera, beh, questo
l'ho sentito citare anche all'interno del Partito Democratico, ma
poi al dunque la volontà politica non è mai arrivata e dentro il
partito si sono costruiti dei percorsi.
Quando il partito ci ha chiesto conto del perché non eravamo
riusciti ad avere la maggioranza in Regione, cioè la nostra
Segreteria ci ha detto:
"come mai ci avete detto che eravate in
18 e non lo siete?"
Abbiamo detto...tra le persone che hanno
legittimamente scelto di fare un passo indietro c'è stato, lo
riconosco, il Movimento Cinque Stelle, che legittimamente, l'ho
sempre detto, in autonomia, ha ritenuto opportuno non far parte,
dichiarando: "noi sosterremo tutte le cose intelligenti che fate,
che le faccia Rollandin, che le faccia Gerandin, che le faccia
chiunque, ma non entriamo in modo organico in un Governo". Cosa,
peraltro, che vediamo confermata dai fatti, perché Emiliano dice al
Cinque Stelle: "venite a fare l'Assessore all'ambiente", il Cinque
Stelle dice: "no, fallo tu", ma è una scelta che ci sta, è una
scelta di un partito che dice: "noi governeremo quando avremo il 50
percento più uno dei consensi, non vogliamo fare delle alleanze con
altre forze politiche". Noi questo abbiamo dovuto restituire al
nostro Partito Democratico e da lì mi pare che legittimamente chi
con un documento più chiaro, più leggibile, perché noi del PD
fatichiamo un po' a scrivere, quindi era più chiaro il documento
che ALPE portava in giro per discutere, però, scusate, quel
Segretario lì di ALPE non c'è più a dire cosa andava a discutere
con l'Union Valdôtaine. Beh, è stato sostituito, quindi io non so
che cosa abbia detto in quel periodo, cosa abbia fatto, non è più
lì. Lo stesso Consigliere Bertin, a cui riconosco grandissima
onestà intellettuale, quindi ha dichiarato che non c'era proprio
questo percorso così lineare.
La faccio breve: si arriva dunque alle elezioni comunali di
Aosta, dove - ripeto - è stato fatto un percorso dal nostro partito
molto chiaro e in cui...come dire? dal punto di vista politico, il
nostro partito ha ritenuto che ci fosse una sorta di investitura
rispetto ad un dialogo politico tra Union Valdôtaine, Stella Alpina
e PD. Questa cosa è proseguita ed è arrivata qui oggi con un
programma che ha delle lacune enormi, ma non può essere minimizzato
così o banalizzato il discorso di una battaglia sull'ospedale, che
ci ha visto, scontro duro sul referendum, che ci ha visti
scontrarci spesso in quest'aula, dove sarà scritto in una frase
sibillina, ma io più la rileggo più mi sembra chiara, si dice: "lì,
prima di farci qualunque altra cosa, bisogna capire bene che cosa
fare del sito archeologico". Mi permetto di dire al collega
Cognetta che avevo fatto la battuta: "mai più aree megalitiche",
quindi siamo perfettamente consapevoli che non togliamo un mega
ospedale per metterci una mega area megalitica. Il collegamento non
è sotterraneo, non è nulla di tutto questo: è un collegamento che
può essere anche virtuale, nel senso che c'è un sito qui e un sito
di là, chiamiamoli in un unico modo e il visitatore dovrà fare un
po' di strada per andare a visitare i due siti, sempre che...
Queste valutazioni però non le può fare il Partito Democratico, le
deve fare la competente
équipe
di esperti di questi reperti
preziosissimi.
Sulla scuola c'è un concetto fondamentale di adattamento, forse
scritto in modo troppo sintetico, ma la volontà è quella di dire:
il non recepimento passivo delle norme nazionali. Ovviamente qui ci
sono ipotesi diverse, però anche qui vi chiedo...per cortesia,
faccio parte del Partito Democratico, cosa c'entra se io ho fatto
in passato parte della CGIL, devo sostenere le teorie della CGIL
oggi? Il mio partito Democratico è promotore di una riforma in un
luogo pubblico, addirittura invitato da voi, sono andato
serenamente a dire che già ai tempi della riforma Berlinguer la
sinistra si era opposta alla riforma del suo Governo, mi sono
permesso di dire cose banali, ovvie, cioè non è un segreto per
nessuno che il Governo Prodi cadde anche sulla questione delle
riforme sanitarie della Rosy Bindi e sulla riforma della scuola
Berlinguer. Ho dichiarato una certa nostra superficialità, che vedo
manifestarsi anche in altri Paesi, eh, perché voglio vedere Tsipras
dove li trova i voti per confermare il suo percorso, se li trova a
sinistra o se deve cercarli nel centro, quindi non è così facile da
nessuna parte.
Vorrei poi dire che in agricoltura ha ragione sicuramente il
collega Nogara, qui c'è un passaggio...ma quel passaggio lì, che
sembra banale...il finanziamento delle rassegne zootecniche era
perché era come una cosa che era data per scontata fosse perduta
per sempre. C'è un tentativo di dire: su quella roba lì si può fare
una riflessione? Tutto qui. Stiamo quindi sereni che non pensiamo
che quella sia la soluzione universale, però c'è stato un periodo
in cui c'era il timore che quelle risorse non ci fossero...
(interruzione di un Consigliere, fuori microfono)
...ma non è...quello che voglio dirle è che qui nessuno ha la
pretesa di dire: "siamo...". Allora, se noi avessimo scritto un
programma in pompa magna, avrebbe detto: "ma che presuntuosi quelli
del PD che arrivano e pensano di fare tutto loro". Scriviamo una
cosa sintetica per dire: "siamo persone umili, vogliamo lavorare
sulla concretezza di piccoli fatti", ci dite: "eh, però questa roba
qui è sciacquetta". Non è sciacquetta! Questo non lo accetto,
perché si sono...
(interruzione di alcuni Consiglieri, fuori microfono)
...e va beh! Per fortuna, nessuno l'ha detto, ho capito male io
e quindi ritiro questo concetto...e così potrei sostenere su molte
altre cose.
Beh, sul rapporto su Aosta, però, due...siccome anche nell'altra
legislatura c'è stata una forte discussione su questo e, come PD,
ci esprimemmo anche col voto in alcune situazioni di finanziamento
particolare, quello che voglio dire è che nessuno di noi pensa che
Aosta abbia un ruolo che debba essere in qualche modo un
trattamento riservato rispetto al piccolo Comune di montagna, che
ha pari dignità e deve essere anch'esso valorizzato, noi diciamo
storicamente, da sempre, nella sinistra che probabilmente su Aosta
ricadono delle problematiche che sono delle problematiche ormai di
tanti Comuni limitrofi e questo Comune se le deve accollare con dei
costi molto forti. Qui questo rapporto stretto vuol dire cercare di
costruire una governabilità per la città di Aosta, che in una
logica puramente ideologica: "io mi batto per il piccolo Comune",
"io mi batto per la capitale", non ha trovato la soluzione in
passato. Tantissime soluzioni devono per forza passare da
un'intesa, qualunque cosa che tocchi, che sia regionale...deve
avere l'approvazione del piano regolatore comunale, eccetera, e
quindi c'è una sinergia che viene naturale tra i due Enti. Noi
volevamo dire che questa cosa va vissuta in modo positivo.
Credo anche...ma l'ha spiegato molto bene il Presidente...questo
passaggio sulla questione dei trasporti e del treno. Siamo reduci
da un grosso lavoro di commissione, sarebbe stato veramente assurdo
ripetere le cose che abbiamo messo in quel documento approvato dopo
un lungo lavoro tutti assieme, cioè uno avrebbe potuto dire: "ma
cos'è? Vi copiate i lavori delle commissioni?" Ma quel lavoro è lì,
rispettatissimo, noi abbiamo sollevato un problema, per cui che ci
sia il bimodale, o che ci sia anche l'elettrificazione, c'è il
rischio che un progetto metropolitano nel Piemonte ci faccia
comunque scendere ad Ivrea o a Chivasso. Abbiamo detto al
Presidente: possiamo lavorare per chiarire questa cosa e stabilire
che comunque, o bimodale, o elettrico, ci sia la possibilità di
mantenere il collegamento diretto? Io sono stato molto moderato,
nel senso di dire che almeno due treni al giorno devono andare giù
e tornare su, perché altrimenti rischiamo di fare un investimento
enorme sui bimodali e poi di vederci comunque il treno che si ferma
e dobbiamo scendere dal bimodale per salire su un altro treno.
Sarebbe una follia, sarebbe una sciagura! Ci possiamo trovare
prima? È una stupidaggine? Ci possiamo ridere sopra su una cosa
così? No, secondo me, non c'è niente da ridere. È una cosa molto
seria, molto delicata.
Allora, voglio rassicurare quelli che temono che faccia il
portaborse, il collegamento Roma...io non ho mai avuto questa
presunzione, so che sono delicatissimi i rapporti col livello
nazionale e penso sempre sia meglio che i rapporti siano gestiti
direttamente dalle istituzioni. Rapporti di benevolenza, di
amicizia, tutto quello che si vuole, ma state sereni, non farò il
portaborse per cercare di drenare, scavalcare, attribuirmi meriti
di relazioni col partito nazionale, io penso che le nostre
istituzioni siano in grado di relazionarsi proficuamente col
livello nazionale, altra cosa è una battaglia politica. Mi chiedo
anche in tutti questi anni quando mai il PD-Sinistra VdA non ha
votato una legge della I Commissione sulle prerogative della nostra
Regione. Le battaglie che abbiamo fatto a viso aperto sul
federalismo, poi io capisco che qualcuno possa dire: "non condivido
le posizioni di alcuni Deputati o del Partito Democratico
nazionale, cosa c'entrano con noi?". Noi dentro la nostra...io
penso che anche dentro di voi siate plurali. Oggi ho sentito anche
delle voci diverse all'interno dei singoli movimenti, non è
che...quindi c'è il pluralismo anche nel PD da questo punto di
vista.
La volontà quindi non è certo quella di avere la presunzione di
risolvere tutto con un colpo di bacchetta magica, è giusto anche
citare cose che si sono dette in passato, pensate...se qualcuno è
un esegeta del passato, può andarsi a prendere tutte le frasi che
ha detto Fidel Castro, Raul Castro nei confronti degli Stati Uniti
e vedere in questi giorni quando si aprirà il Consolato...e va lì e
gliele cita tutte, gli dice: "cosa fate? Come mai dite...come mai
aprite agli Stati Uniti che erano il nemico?". E la stessa cosa
negli Stati Uniti, pensate come reagirà la comunità cubana...quando
sono andati a prendere i voti della comunità cubana in Florida con
la promessa che a Cuba si sarebbe raso a zero il Governo.
Divertiamoci a cercare queste citazioni, divertiamoci a cercare le
citazioni che si sono fatte in questi anni tra l'Iran e gli Stati
Uniti. Qualcuno si arrabbia magari quando escono degli accordi, in
questo caso ho visto Israele essere particolarmente adirata dei
nuovi rapporti tra Iran e Stati Uniti. Ecco, "noi non valiamo
queste cose", quindi citazione del pensiero di Donzel del
passato...ogni volta che faccio citazioni con grandi cose dico
sempre: noi siamo ad un livello bassissimo, molto più basso, non
c'entriamo con tutto questo, però io condivido totalmente quello
che ha detto il collega Borrello, cioè noi abbiamo alla fine
condiviso e creduto fortemente in un progetto. È un progetto
politico che ha un lungo respiro, che non esclude nessuno a priori,
proviamo a lavorare e più delle parole conteranno i fatti, per
vedere se siamo in grado di fare qualcosa. Mi fa piacere che
qualcuno già si è mosso in quest'ottica dicendo: "se i fatti ci
saranno, ne prenderemo atto". Grazie. Ah, scusate, se posso vorrei
fare una precisazione...
Presidente
- Prego Consigliere.
Donzel (PD-SIN.VDA)
- ...se all'inizio sono stato un po'
affrettato nell'esposizione...vorrei rinnovare il ringraziamento
all'Assessore Marquis per la sensibilità dimostrata, perché
chiaramente si tratta di un passaggio politico e non di una
bocciatura rispetto alle sue qualità e all'attività svolta.
Presidente -
Ci sono degli interventi? Ha chiesto la
parola la Consigliera Certan, ne ha facoltà.
Certan (ALPE) -
Grazie Presidente.
Solo due precisazioni per rassicurare il prossimo Assessore che
di sicuro il mio intervento non è stato un insulto. Se lui pensava
che noi gli avremmo fatto i complimenti, forse l'abbiamo sorpreso
dicendo che ci rammarica questo suo passaggio oggi. Sarò...e credo
che saremo fra i primi a fare i complimenti quando tutto quello che
ha detto, fra le tante cose anche che la politica è fatta così, di
momenti, di passaggi e di cambi...ne prendiamo atto, abbiamo
capito, lo dovrà spiegare, lo avrà già fatto, ai cittadini
valdostani...abbiamo posizioni diverse e questo è stato detto, e
non c'entra niente con gli insulti, sicuramente non potevamo o
almeno non credo che fosse importante essere ipocriti e dire che
questo suo ingresso in maggioranza è un ingresso che favorirà la
comunità valdostana, perché non lo penso e non la pensiamo, se poi
invece questo avverrà, saremo i primi a riconoscerlo e gli faccio
tutti i miei auguri di poter utilizzare oggi la sua tesi di laurea
per il prossimo Assessorato.
Presidente -
Ci sono altri interventi?
Chiedo ai
colleghi di iscriversi. Siamo ancora in discussione generale. Ha
chiesto la parola il Consigliere Nogara, ne ha facoltà.
Nogara (UVP) -
Merci Président.
Io volevo solo intervenire anche in seguito alla spiegazione che
il Presidente ci ha dato, una spiegazione esaustiva su quello che è
il nuovo programma, i cambiamenti che sono stati fatti. Quando
avevo letto il programma, ero rimasto un po' stupito e sono ancora
più stupito dopo la sua spiegazione. Io non vorrei adesso passare
per mettere anch'io le citazioni del passato del
Consigliere...dell'Assessore Donzel, ma vorrei solo citare la
dichiarazione che ha rilasciato alla stampa ieri, penso che non sia
un passato così remoto. Allora, le dichiarazioni erano queste:
"ora concentreremo gli sforzi sulle cose da fare, che sono
tante. Volevamo esserci per cambiare, siamo qui per governare la
realtà, la VDA, la Valle d'Aosta, ha bisogno di ripartire"
. In
seguito ha ringraziato l'Assessore Marquis per...che è un vero
politico per come ha lasciato il suo posto. Qui vorrei fare un
inciso, Assessore Marquis, la voglio ringraziare perché anch'io
personalmente...perché diverse volte noi, come gruppo UVP, abbiamo
fatto delle interpellanze e lei è sempre stato molto disponibile e
sempre preciso nelle sue risposte. Ecco, comunque, Assessore
Marquis, ieri il Consigliere Donzel con quanto ha dichiarato a lei
come a tutta la Giunta ha dato, ad essere generosi, un po' degli
incompetenti perché praticamente ha detto che bisogna entrare per
risistemare tante cose: è per quello che io le dico, Presidente,
che ero stupito, perché sul programma che ci ha presentato e
soprattutto quando lei ce lo ha esposto...sono tutte cose che o
sono quasi state fatte, o le state facendo, oppure sono iniziative
che tramite interpellanze, mozioni, ordini del giorno sono passate
in quest'aula, iniziative presentate dalla minoranza ed è solo per
quello...poi io non voglio minimizzare su quello che è stato messo,
anzi io ho solo fatto rilevare poche cose. Io quello che voglio far
rilevare, e ci credo e lo ribadisco ancora adesso...il fatto di
dire che si metta una o due squadre non risolve proprio niente, ci
vuole un'organizzazione diversa per riuscire ad essere incisivi in
questo momento nel settore selvicolturale valdostano.
Per quanto riguarda il fatto delle mostre zootecniche, è una
battaglia che abbiamo fatto insieme col Partito Democratico, l'AREV
è riuscita, perché ci è stato dato un finanziamento, a pagare
comunque questo. Dicevo che non è in questo momento la cosa
importante, mi sembra normale, visto che vengono pagate ancora
adesso le mostre zootecniche, i problemi sono altri.
Nell'agricoltura, e lo sappiamo tutti, sarebbe stupido qua
ricominciare a dire tutte le cose che ci sono e che non vanno, però
ce n'è...tutto qui! Allora io mi aspettavo dopo le sue
dichiarazioni un programma con fuochi d'artificio, mi scusi, ma con
quello che ha dichiarato che si vuole cambiare e si vuole cambiare
la Valle d'Aosta, si vuole governare la realtà, io mi aspettavo
qualcosa di più...è solo questo, non altro. Grazie.
Si dà atto che dalle ore 18,53 riassume la presidenza il
Presidente Marco Viérin.
Viérin M. (Presidente) -
Siamo sempre in discussione
generale. Altri chiedono la parola? La parola al collega Laurent
Viérin.
Viérin L. (UVP) -
Merci Monsieur le Président.
Ce long débat nous donne la possibilité d'exprimer quelques
considérations sur la situation politique. On a anticipé en partie
ce matin avec déjà des "externations" sur ce qui est en train de se
passer en Vallée d'Aoste. Pour ce qui nous concerne, être
autonomistes signifie croire dans certains idéaux. C'est aussi et
surtout se reconnaître dans des valeurs de cohérence, de loyauté et
surtout des valeurs de liberté; d'ailleurs nous croyons que le
peuple valdôtain devrait, et a eu, comme symbole la liberté. Nous
travaillons et œuvrons dans une salle où une
phrase symbole, emblème de la lutte pour la liberté devrait nous
rappeler chaque jour qu'avant tout il y a les idéaux et après il y
a les intérêts.
Le passage politique que nous vivons, malgré ce que quelqu'un
veut nous faire croire, est une bataille que nous continuions à
prêcher, et surtout dans ce passage politique, qui, je disais, est
un passage politique qui nous fait comprendre que les valeurs comme
liberté et cohérence malheureusement sont toujours plus
rares...c'est un passage que nous ne dramatisons pas, mais est un
passage politique sur lequel nous voulons exprimer des
considérations, car il est trop simple de venir et justifier tout
et le contraire de tout en disant que c'est le bien de la Vallée
d'Aoste, car quand on a quelque chose à justifier en politique
c'est toujours pour le bien de la Vallée d'Aoste, mais nous ne
devons pas oublier que le bien de la Vallée d'Aoste est, disons,
mené par des représentants des institutions qui sont votés par la
communauté et que chacun est libre de faire ce qu'il veut dans
cette salle, mais qu'il répond avant tout à ceux qu'il
représente.
Allora, abbiamo iniziato una legislatura dove c'erano certi
principi, dove delle coalizioni che si sono presentate alle
elezioni hanno portato avanti un confronto anche serrato essendoci
i numeri molto risicati. Nessun dramma se oggi qualcuno decide di
fare un altro percorso, ma che non si venga in quest'aula...forse
chi è un po' più novello ci crederà, ma chi non si fa troppo
incantare semplicemente dalle parole, ma che bada soprattutto ai
fatti e senza rancore, ma soprattutto con un'analisi che cerca di
essere un'analisi lucida...beh, da parte nostra c'è una
considerazione di fondo: intanto che questo nuovo corso dai toni
pacati, anche nell'intervento del collega Donzel, non ci dispiace,
ma, secondo noi, deve essere accompagnato dai contenuti che non
vediamo, ma non per forza la responsabilità del collega
Donzel...
Ciò che noi stiamo cercando di dimostrare o comunque sul quale
noi cerchiamo di far luce, com'è stato fatto in
passato...semplicemente, secondo noi, questo passaggio politico ha
degli aspetti negativi: intanto ha degli aspetti negativi nei
confronti della comunità che ci ha eletti, perché noi ci mettiamo
nei panni degli elettori: vanno a votare, votano delle coalizioni e
il giorno dopo o comunque dopo due anni, senza andare a scomodare
Fidel Castro, Raul Castro, e quello che è successo 50 anni
fa...scusate, ma rinnegare dopo pochi mesi quello che è stato detto
un anno fa o un anno e mezzo fa in quest'aula a noi fa specie e
spiegherò il perché, ma senza voler fare delle considerazioni
personali, collega Donzel, i toni che abbiamo tenuto in questo
dibattito, almeno per quanto ci riguarda, sono toni che vanno su
delle considerazioni politiche, strettamente politiche. Noi non
abbiamo il rancore che vediamo in altri colleghi, che oggi devono
vivere probabilmente un passaggio politico difficile accanto a lei
e probabilmente si devono sfogare con altre reazioni. Noi facciamo
delle considerazioni politiche che però sono legittime, perché noi
crediamo che il suo rancore in questi 7-8 anni di opposizione noi
l'abbiamo vissuto dall'altra parte, quindi conosciamo anche i toni
che si possono usare quando si crede in qualcosa, ma non devono mai
scadere in attacchi personali. Non sono attacchi personali quindi,
ma la prima considerazione è che la delusione dell'elettorato è
quella che allontana sicuramente la gente dalla politica. Quello è
un aspetto che veramente ci dispiace, perché, collega Donzel, il
suo primo intervento di questa legislatura - si ricorda? - mi aveva
colpito, aveva toccato il fatto delle persone che non erano andate
a votare, ringraziando gli elettori lei aveva detto: "rimarremo
fedeli all'impegno che abbiamo preso con loro in campagna
elettorale". È chiaro che se dopo due anni quell'impegno viene
disatteso, forse un po' di sfiducia nelle persone che hanno in
qualche modo riposto una fiducia non tanto solo in un movimento, in
un partito, ma in una coalizione che doveva rappresentare in modo
abbastanza antitetico il cambiamento...è chiaro che tanta delusione
se c'è già negli eletti che qui rappresentano quelle persone,
immaginiamoci cosa sta capendo fuori la gente in questa legislatura
già dove si è fatto di tutto e il contrario di tutto e dove crisi,
Governi, non so a che dimissioni siamo, ma penso che siamo ad una
quindicina di dimissioni, le abbiamo fatte tutte in questa
legislatura! Ora, lei si rivolgeva a queste persone:
"c'è una
parte di valdostani che sono molto delusi dalla politica e
cercheremo in qualche modo di rimetterci in contatto con questa
parte di comunità"
.
La prima considerazione quindi è che questa parte di comunità
oggi è ancora più delusa. Non so con che persone ognuno di noi
parla, ma parlando con la gente è chiaro che questo passaggio
politico, così brutalizzato, prima legato ad un accordo politico su
Aosta, oggi in un ingresso, in un innesto in una Giunta che non è
un Governo di salute pubblica o, meglio, un Governo di scopo, ma è
un accordo politico con chi invece incarna l'antitesi da un punto
di vista dei contenuti di ciò che noi abbiamo rappresentato di
fronte gli elettori...scusate, ma, secondo noi, è un atto di
incoerenza politica. Qui si può tirare fuori tutto, si può andare a
scomodare Renzi, chi l'ha votato, intanto, collega Donzel, le
ricordo che, quando ho votato per Renzi alle primarie, ero
Assessore all'istruzione dell'Union Valdôtaine. Quindi non
confondiamo il "renzismo" e chi aveva in quel momento un po' di
speranza in Renzi, che forse l'ha un po' persa nel corso del tempo
in una politica dei tanti annunci, ma dei fatti probabilmente poco
concreti, in una poca concertazione e mi riferisco soprattutto alla
fiducia che io ho un po' perso per quanto riguarda la riforma della
scuola. Queste sono cose di cui possiamo anche dibattere, ma nei
corridoi andare a dire: "ma siete voi dell'UVP che avete favorito
Centoz qui in Valle d'Aosta, perché avete votato Renzi alle
primarie"...c'era la coda di persone che andavano a votare Renzi
alle primarie! Tra l'altro, non lei, collega Donzel, probabilmente
quello le diede anche fastidio, ma perché vedevamo in Renzi, in un
partito che non ci apparteneva e in elezioni che non avevano
nessuna validità un barlume di cambiamento nel Paese in cui
bon
gré mal gré
, si vive. Questo nulla ha a che vedere con altre
cose, noi non abbiamo neanche...al di là di questo, noi non
portiamo rancore, stia sereno, per usare le sue parole, nel
new
deal
che lei oggi ha cercato di rappresentare nei toni pacati,
nelle idee che ha cercato di portare avanti...noi sicuramente
prendiamo atto di una certa volontà di voler cambiare le cose.
Noi non condividiamo - ecco il secondo aspetto - il metodo di
arrivare per arrivare. Di arrivare in una Giunta, in un Governo,
così, con un foglio, due paginette, che dovrebbero portare il
cambiamento. E quella che oggi si consuma in un clima surreale,
questo passaggio politico, secondo noi, sinceramente non fa bene
all'immagine della politica: non fa bene, perché questa legislatura
che iniziò con tanta speranza, come ricordava il collega Gerandin,
un cambiamento di metodi, contenuti, anche forse neanche troppo da
parte nostra, quando si diceva: "ma voi avete semplicemente una
battaglia personale", ma noi certi atteggiamenti e certe
considerazioni dal punto di vista personale in quest'aula non le
abbiamo mai fatte. Alla prima adunanza del Consiglio regionale il
collega Guichardaz diceva:
"nella mia ingenuità, dovuta
sicuramente alla poca esperienza, ma anche ad un'idea forse un po'
troppo alta e idealistica della politica, fatico a comprendere come
si possa accettare di essere governati da un Presidente condannato
in via definitiva per fatti connessi al proprio ufficio"
, ma è
cambiato il Presidente? Ma queste cose non le abbiamo mica dette
noi! Ecco perché poi la gente è confusa, e poi si cerca ancora di
dare la responsabilità ad altri di certi passaggi che qualcuno
vuole giustificare dicendo: "ma sono gli altri che ci hanno...", ma
cosa? Uno è libero di cambiare idea, ma ben venga! Noi queste cose
non le abbiamo mai espresse.
Tralascio il passaggio sull'Assessore Sorbara di Aosta, perché
non c'entra niente qui, comunque non è che uno vuole andare a
rivangare gli atti, ma gli atti di questa legislatura sarebbe
interessante pubblicarli, mettere a disposizione della comunità le
cose che sono state dette, tante cose sono molto interessanti, ma
semplicemente come cronaca politica di questa legislatura. Allora,
secondo noi, è proprio in questi passaggi politici che nasce la
disaffezione nei confronti della classe dirigente, nei confronti
della politica. Noi non abbiamo nessun problema a rivendicare certe
azioni, certi metodi, certe idee che abbiamo cercato di portare.
Tutto ha un limite, i passaggi politici si possono anche fare, ma
ripetiamo che noi crediamo che un po' di credibilità, se almeno uno
condivide questo valore, si debba portare avanti sempre. Tutto è
possibile, oggi, purtroppo, si dimostra che tutto è possibile e in
chi ha ancora un po' di speranza..."ma in politica alla fine siete
tutti uguali, in politica tanto oggi si dice una cosa, domani si
dice il contrario", ma come dargli torto a queste persone che ti
dicono questo! Tutto è in vendita, tutto è comprabile, oggi si
dimostra che tutto è in vendita,
tout est en vente
.
Allora, noi non possiamo essere d'accordo su questo passaggio
politico. Non possiamo esserlo intanto nei confronti degli
elettori, dei valdostani che hanno riposto la fiducia in noi, non
possiamo perché nei programmi, e tornerò sul programma, noi non
vediamo né in queste due paginette, né nell'espressione che è stata
esternata in una correzione del tiro di questa bozza che qualcuno
ha cercato di illustrare nessuna rivoluzione, ma neanche piccola,
con tutto il rispetto appunto dei punti che sono stati inseriti,
anzi noi crediamo che i contenuti del programma di coalizione che
avevamo portato avanti avevano dei punti veramente molto
incompatibili e non personali. Anche qui, per esempio, sulla sanità
avevamo certe idee, ma noi non dicevamo in quest'aula, riferito
all'Assessore Fosson, e sempre cito il collega Guichardaz:
"in
ultimo due considerazioni sulla scelta del candidato Assessore alla
sanità. Niente di personale, ho già avuto modo di vedere all'opera
il dottor Fosson, non ricordo grandi azioni a difesa del nostro
modello sanitario".
Allora, anche qui magari gli abbiamo la
giacca, magari è un nuovo Assessore Fosson in questo nuovo Governo.
Questo per dire che, al di là delle persone che incarnano i
progetti, non c'è nulla di nuovo sulla sanità, tranne la questione
dell'ospedale, ma tutte le tre pagine di critiche, di contenuti e
di idee proposte sulla sanità che provengono dal nostro programma
noi non le ritroviamo; possono anche dare fastidio certe
considerazioni, ma sono quelle in cui noi crediamo. Allora, tanti
punti del programma non ci convincono, la coerenza delle idee noi
non la vediamo, ciò che si dice e ciò che si fa non corrisponde nel
modo assoluto e soprattutto, per quanto riguarda i punti, ci sono
degli aspetti di questo programma che potrebbero addirittura
riprevedere ciò che già c'era, con un'aggiunta. D'altronde il
Presidente lo ha confermato...e ci riferiamo, per esempio, alla
questione della legalità, ecco, tanti avevano citato all'inizio di
questa legislatura la legalità. Il collega Gerandin citava
un'iniziativa del collega Bertin, attacchi violenti sono stati
portati avanti in quest'aula, perché mancava nel programma la
questione della legalità. Sia il collega Donzel che il collega
Guichardaz, ma anche altri colleghi dell'opposizione avevano
criticato questa mancanza della questione della legalità, come la
questione dei trasporti...attacchi durissimi alla questione dei
bimodali, che oggi invece vengono in qualche modo digeriti...la
semplificazione, la burocrazia, tutti temi che sono stati trattati
in questi due anni e che si ritrovano qualche riga, ma di cui noi
non vediamo traccia nell'azione concreta già da due anni. Allora,
quello che ci chiediamo è: "cosa dovremmo dire alla gente, agli
elettori?
Partendo da un ordine del giorno che abbiamo presentato, il
primo non cambiamento che vediamo, colleghi, è la questione del
numero degli Assessorati. Avremo modo di parlarne quando
discuteremo quest'ordine del giorno, ma noi crediamo che le grandi
battaglie di questi due anni sulla riduzione del numero degli
Assessorati, sottoscritta da tutti e quattro i gruppi di
opposizione, perlomeno avrebbe potuto essere un buon inizio e
quindi in tutto ciò che ha citato, collega Donzel, forse si è
dimenticato...o magari avrebbe potuto così spiegarci perché questa
battaglia, che magari avete anche proposto e che non è stata
accettata, ci risulta invece che nell'ultima proposta della Stella
Alpina, nel momento di ridefinizione dell'assetto di Governo, ci
fosse un'accettazione di rinuncia da parte loro, ma anche una
richiesta del numero del numero Assessorati con la rinuncia di
qualcun altro e questa non è stata accetta né dall'Union Valdôtaine
e neanche dal Partito Democratico: ecco, questo per dire che la
coerenza per noi è più importante di tutte le altre idee politiche
o della legittima volontà di cambiare percorso.
Ci fidiamo quindi poco di questo cambiamento e abbiamo così un
dubbio che dietro il finto cambiamento ci sia invece l'ambizione di
voler in qualche modo far parte di un Governo o comunque far parte
di un posto che conta in un momento politico molto delicato e
quindi noi non condividiamo anche per questo motivo questo
passaggio. Quattro mesi di dialogo per arrivare a due paginette ci
sembrano un po' sminuenti, svilenti. Tutto ciò che è stato detto
sui contenuti noi lo condividiamo. Si parla di scuola, si parla di
cultura, in ambito scolastico in questi ultimi due anni è stato
tagliato tanto: pensiamo all'edilizia scolastica, pensiamo alle
borse di studio, pensiamo a tutto ciò che è...anche il patois, il
patois a scuola si scrive in questo programma... Guardi, Assessore
Rini, all'inizio di questa legislatura è stato completamente
cancellato il progetto sul patois, quindi sarà da riprendere perché
i fondi sono stati molto limitati. La parte di cultura è stata
cancellata, c'è stata un'opera di revisionismo si sa, sempre
all'inizio di questa legislatura, speriamo che si possa reinvestire
in questi settori.
Pensiamo poi ai grandi temi, anche al ruolo della figura del
Presidente della Giunta, che qualcuno in questi mesi ha messo in
discussione come potere accentrato. Noi, per esempio, non eravamo
molto d'accordo sul fatto...abbiamo sempre condiviso che, per
esempio, il Presidente fosse anche il Presidente dell'Università,
altri hanno fatto battaglie per dire: "no, il Presidente non deve
essere il Presidente dell'Associazione Forte di Bard, piuttosto che
Presidente dell'Università". Le battaglie storiche su
Vivenda...ecco, in questo Consiglio ne parleremo, su una certa
gestione del mondo parallelo delle cooperative e soprattutto su
considerazioni di metodo, che noi speriamo potranno essere cambiate
in questa nuova maggioranza.
Ultime due considerazioni politiche: noi crediamo che dietro a
quest'operazione, al di là di chi la subisce, per chi ne trae
vantaggio ci sia semplicemente un'operazione per mantenere ben
saldo il potere, com'è legittimo anche in politica, dopo essere
stato sfiduciato, dopo avere fatto dei rimpasti l'anno scorso, oggi
si cerca una stabilità maggiore, peccato che questo abbia trovato
sponda in sensibilità con cui noi crediamo di poter condividere
certe battaglie di principio, le abbiamo sicuramente condivise e
per una maggioranza che oggi non abbiamo sentito non tanto
compatta, ma quanto...disponibile a non accettare sempre tutto ciò
che viene imposto.
Arrivo alla seconda considerazione: sulla forza politica di
Stella Alpina già tanto è stato detto, Stella Alpina ha dimostrato
di accettare qualsiasi cosa, anche un briciolo, uno spicchio di
potere pur di rimanere in sella, peccato che nella distribuzione
delle pene da purgare non si sia tenuto in conto, come qualcun
altro ha già sottolineato, che l'Assessore che oggi viene
sacrificato è un Assessore che, a nostro modesto parere, ha svolto
il proprio operato con pacatezza, con senso di responsabilità.
Abbiamo avuto certe iniziative, ma, pur essendo nuovo, ha saputo
dimostrare in un settore molto difficile una certa preparazione e
noi non vorremmo che quest'Assessore pagasse anche certe scelte
politiche alle elezioni comunali sul territorio, che lo hanno visto
non allineato con il pensiero unico. Questo ci dispiace ancora di
più, perché anche in questo modo si annulla la libertà e quella
nella quale noi crediamo e quindi ha la nostra piena solidarietà,
Assessore Marquis, perché lei ha dimostrato coraggio, non solo in
questo passaggio politico, ma sappiamo bene che, quando ci si mette
contro il sistema, si rischiano certe ritorsioni. Noi crediamo che
lei abbia affrontato con coraggio questo passaggio politico,
crediamo però che non sia sufficiente e che l'unione di tanti che
forse subiscono certe vessazioni potrà rappresentare un certo
cambiamento reale di questa situazione politica e non solo in Valle
d'Aosta, perché ci dispiace veramente che anche agli occhi della
comunità a pagare siano quelli che hanno il coraggio di osare.
Noi crediamo che ciò che oggi è stato importante in questo
dibattito politico è aver saputo esprimere le proprie idee e
soprattutto aver saputo anche confrontarsi sui contenuti, che è
l'aspetto più importante che da domani farà parte della nostra
azione politica. Noi non facciamo nessun processo alle intenzioni
sui contenuti, anche se li riteniamo deboli, ma crediamo che siano
soprattutto le azioni concrete per il cambiamento che ci potranno
accomunare. Ci associamo a chi ha detto che se verranno azioni
nuove di rinnovamento, che abbiamo cercato di fare e di portare
avanti dai banchi dell'opposizione, noi continueremo ad
appoggiarlo.
Noi non riteniamo che se si porta un minimo cambiamento, ci si
debba gettare nel Governo regionale perché questo cambiamento sta
arrivando, questo è diverso, il cambiamento si può portare anche
dai banchi dell'opposizione, lo abbiamo dimostrato su certe norme,
al bilancio scorso abbiamo cercato di dialogare, di portare avanti
certe iniziative, i cantieri forestali sono stati citati, sono
stati frutto di lavoro in commissione e poi in quest'aula da parte
delle forze di opposizione, e anche e soprattutto quando i numeri
sono risicati, si può portare un cambiamento maggiore
dall'opposizione. È chiaro che forse è più comodo sedersi in Giunta
e cercare di...anzi sperare, avendo un vantaggio personale, che
qualcosa possa cambiare, ma non fatevi troppe illusioni, perché il
cambiamento con una morsa del genere e soprattutto in un programma
che già sta facendo il suo corso e che è iniziato nel 2013 sarà
un'impresa molto ardua.
Nous souhaitons que cette phase politique puisse en effet, comme
d'autres collègues l'ont dit, faire un peu de clarté. Nous avons
besoin aujourd'hui de comprendre qui a encore la volonté de se
battre pour le changement et nous ne croyons pas que le changement
puisse arriver tout court en proposant quelques faibles
propositions que nous avons vues dans cette action du nouveau
Gouvernement. Nous restons cohérents avec nos idées, nous restons
cohérents avec un projet politique qui nous a vu abandonner un
certain parcours, parce que nous ne partageons plus les méthodes et
plus les contenus et nous restons convaincus que celui-ci a été un
bon choix.
Presidente -
Grazie collega.
Altri chiedono la parola? Ricordo che siamo in discussione
generale. Se non ci sono altri colleghi, chiudiamo la discussione
generale. Per la replica...il Presidente della Regione? Perché dopo
la replica dovremmo analizzare l'ordine del giorno. Non ci sono
repliche, quindi esaminiamo l'ordine del giorno. Chi intende
illustrare l'ordine del giorno? Ricordo che l'ordine del giorno è
stato presentato dalle forze di opposizione in merito alla
riduzione degli Assessorati. La parola al collega Laurent
Viérin.
Viérin L. (UVP) -
Sì, brevemente, è un ordine del giorno
che è paro paro ad un ordine del giorno che è stato presentato
all'insediamento nel 2013 del primo Governo, quindi non abbiamo
neanche ridigitato il testo, abbiamo semplicemente fotocopiato,
abbiamo tolto la firma di Donzel e riproponiamo qualcosa in cui
crediamo. È un ordine del giorno semplicissimo. Tutti i movimenti o
partiti che si sono presentati alle elezioni regionali del 2013
hanno proposto la riduzione del numero degli Assessorati: chi 6, il
PD, chi 7, chi non aveva messo il numero, però, ecco, un po' tutti
presi soprattutto da una considerazione: che è un momento di
difficoltà e di crisi...e soprattutto per un numero di Assessorati
che proporzionato al numero di Consiglieri è tra i più elevati
d'Italia, aveva portato a promettere in campagna elettorale questa
questione. Alla prima adunanza del Consiglio ci fu anche un grande
dibattito tra il PD e la Stella Alpina sulla primogenitura, su chi
riduceva di più, sui costi della politica: "noi siamo partiti prima
e l'abbiamo detto prima", "abbiamo fatto la riforma", "abbiamo
depositato", "voi non c'eravate", "non avete votato", vi ricordate?
Anche qui, ricordando un po' il passato, Presidente, addirittura
nella scorsa legislatura aveva annunciato la soppressione
dell'Assessorato dell'ambiente, in questa legislatura ne abbiamo
parlato e discusso tantissime volte. Uno dei primi atti che
chiediamo al futuro Assessore, al candidato Assessore e al
movimento che rappresenta di dimostrare in termini di coerenza e di
questo cambiamento che deve arrivare attraverso questa scelta
politica è quello di portare avanti - e ve lo chiediamo noi delle
forze di opposizione, ve lo chiediamo, visto che oggi siete in
maggioranza e avete più peso - la prima battaglia che abbiamo
condiviso tutti assieme: la battaglia della riduzione del numero
degli Assessorati. Il collega Donzel ha detto benissimo in uno
degli interventi:
"è vero, la riforma del numero, la riduzione
del numero dei Consiglieri è costituzionale"
. Si arrabbiò
tantissimo perché il Presidente disse che la riforma costituzionale
doveva avere dei crismi a Roma e lui disse, come noi tutti dicemmo:
"questa è una cosa che si può fare subito"
; allora, noi vi
diciamo che questa è una cosa che si può fare subito. E sotto la
tettoia del
Bataclan
si citavano gli incontri e i comizi
elettorali, che avevano promesso queste cose...
"e i nostri
elettori, i vostri elettori sono stufi di sentirsi raccontare delle
frottole, la gente, gli elettori e anche quelli che non hanno
votato, che si sono astenuti e che hanno preferito dare un segnale
alla politica sono stufi di essere trattati come amanti di terza o
di quarta fila"
.
Noi crediamo fortemente in questa cosa, crediamo che il numero
degli Assessorati possa essere ridotto semplicemente con un atto,
che non è una legge, che non è un iter burocratico molto lungo e
neanche legislativo, ma che è una questione molto semplice. Com'è
stato ricordato in passato, è chiaro che è una volontà politica, ma
è una volontà politica che deve materializzarsi, quindi
semplicemente vorremmo sapere qual è l'intenzione, anche se non è
che ci facciamo illusioni, abbiamo intuito che già è stata dura
sacrificare un Assessore senza sacrificare l'Assessorato. È chiaro
che, sacrificando un Assessorato, si sarebbero dovuti sacrificare
un Assessore sull'Assessorato e più un altro Assessore
sull'Assessorato soppresso e che quindi probabilmente assieme alla
vicenda della Presidenza del Consiglio i numeri non sarebbero
quadrati. Fatto è che, visto che si è parlato tanto di cambiamento
della Valle d'Aosta e di grande momento di difficoltà e di dialogo
che ha portato una forza politica ad incidere in modo preponderante
sul futuro di questa legislatura, il primo atto molto semplice che
vi chiediamo è quello della riduzione del numero degli
Assessorati.
Presidente
- Grazie collega. Ci sono altre richieste di
intervento dei proponenti? Non ci sono altre richieste di
intervento. Per la replica, la parola al Presidente della
Regione.
Rollandin (UV) -
Je crois que ce que vient de dire le
collègue à propos des Assessorats correspond au vrai...de la part
de celles qui ont été à son temps les propositions faites pendant
la campagne électorale. Le fait que je crois a été considéré au
moment...déjà au début de cette législature a été le changement qui
devait être tenu par rapport à ce qu'on imaginait avec la loi qui
avait été approuvée à son temps, après le referendum... je crois
que la question de l'environnement a pris un rôle, une importance
différente. Je crois que dans ces mois, dans ces deux années il y a
eu la possibilité de démontrer que l'activité menée par
l'Assessorat qui a géré ce dossier, qui est encore difficile, mais
qui a été encore plus difficile au moment où il y a eu un
changement radical d'indication...comme vous le savez, on a accepté
le résultat du referendum.
Par conséquent, nous retenons qu'à moitié de la législature il
n'y a pas de possibilités aujourd'hui de tout simplement anéantir
et réduire donc le numéro des Assessorats avec des considérations
qui remontent à cette période, nous retenons important qui soit
maintenu ce rôle. Je crois que ce rôle donnera sans doute la
possibilité de vérifier ce qui s'est déjà passé, on peut aller dans
le système nouveau qui est encore plein d'initiatives à porter de
l'avant et qui devra donner des satisfactions pas seulement pour le
changement de méthode, pour le fait du point de vue environnemental
d'avoir des conséquences positives, mais aussi de présenter des
progrès par rapport à celle qui est la réduction des coûts des
déchets pour la population, ce qui est un point d'interrogation que
je crois existe. Pour toutes ces raisons donc on ne partage pas cet
ordre du jour, comme il a déjà été dit il y a quelques instants. Je
crois donc que les raisons soient solides et elles vont dans la
direction de maintenir l'Assessorat.
Presidente -
Qualcuno chiede la parola? La parola al
collega Chatrian.
Chatrian (ALPE)
- Grazie Presidente.
Vede, Presidente Rollandin, non ci ha convinto, non era convinto
neanche lei nell'illustrare, nel declinare quelle che sono le
motivazioni, per quanto ci riguarda, indubbiamente, una mia
considerazione a voce alta, prendo le responsabilità come lei si
prende le sue responsabilità quando
les raisons sont
solides
...
(interruzione del Presidente della Regione, fuori
microfono)
...sì, lei è convinto, io sono convinto del contrario...
(nuova interruzione del Presidente della Regione, fuori
microfono)
...no, non è normale, ma poi se lei vuole fare qualche
battuta...è tutto uno scherzo...
(interruzione di alcuni Consiglieri, fuori microfono)
Presidente -
Colleghi...
Chatrian (ALPE)
- ...va benissimo, Presidente
Viérin...
Presidente -
...prego Consigliere Chatrian, ha la facoltà
di parlare.
Chatrian (ALPE)
- ...è tutto un gioco...quindi stiamo
parlando comunque di un impegno che, dal nostro punto di vista,
avevamo scritto nero su bianco sul nostro programma, diverse volte
affrontato in sede di Consiglio regionale in quest'Assemblea, più
volte abbiamo presentato degli ordini del giorno e delle mozioni su
questo tema e abbiamo capito la posizione del Presidente Rollandin:
les raisons sont solides, donc on continue comme ça et ça va
bien Madame la Marquise et demain on verra.
Al di là della
posizione del Presidente Rollandin, il gruppo ALPE sinceramente in
questo momento gradirebbe avere invece delle risposte dai colleghi
del PD. Solo qualche mese fa proprio su questo tema...non sono
andato a perdere grandi minuti a andare a ricercare tutte le
vecchie dichiarazioni fatte in quest'aula negli ultimi sette anni,
sinceramente non mi entusiasma il passato, però conoscere il
passato è sempre importante, me lo hanno insegnato da piccolo, la
storia a me piace, la conosco, cerco di documentarmi, ma
soprattutto sovente noi di ALPE siamo proiettati al domani. Le
parole però hanno un proprio peso, il tastino che sovente
appoggiamo qua ha un suo valore e rappresentano comunque dei
posizionamenti e delle prese di posizione. Il collega Donzel nel
giugno 2014 fece questi passaggi, a mio avviso condivisibili, nei
confronti del collega Restano e li leggo, sono brevi...fra l'altro,
noi avevamo chiesto al collega Restano in sede di dialogo che ci
fosse immediatamente un biglietto da visita del cambiamento, questo
vero cambiamento, lo avevo chiamato così e come ci si presenta? Ci
si presenta in sette? Non in otto? Perché Presidente Rollandin? È
lei che più volte accenna che si potrà ridurre il numero degli
Assessorati. Tra le varie cose che timidamente il PD ha chiesto,
timidamente, c'è
"cominciamo almeno a ridurre il numero degli
Assessorati"
, Presidente Rollandin. Lei ha dimostrato di avere
anche due
interim
nell'altra legislatura, cioè di andare
neanche a sette, ma a sei. Si può, ma probabilmente non si vuole:
non si vuole perché, come qualche collega prima di me ha accennato
e faceva riferimento ai colleghi dell'ALPE, dell'UVP, ci sono
logiche spartitorie che nulla hanno a che vedere con l'interesse
generale dei valdostani e questo, guardate, che è un vero peccato,
perché qualche piccolo segnale...ripeto: qualche piccolo segnale,
non grandi cose, "veramente vogliamo cambiare"...aiuta questo
dialogo. Penso che queste parole dicano tutta la situazione
comunque delle scelte maturate in questi mesi, in questi anni;
gradiremmo avere su questo tema una risposta e su quest'ordine del
giorno, perché è un impegno, abbiamo capito la posizione del
Presidente Rollandin:
"les raisons sont solides"
, ma
gradiremmo avere una risposta dai colleghi del PD.
Presidente
- Altri colleghi sull'ordine del giorno?
Ricordo che, dopo l'intervento della Giunta, può prendere la parola
un Consigliere per gruppo o i proponenti. Non vedo altre
richieste...la parola al collega Gerandin.
Gerandin (UVP)
- Merci Président.
Semplicemente per sollecitare questa presa di posizione, perché
è una risoluzione che di fatto riprende, come giustamente ha
riconosciuto anche il Presidente Rollandin, quelli che erano i
contenuti di tutti i programmi elettorali, per cui non c'è nulla,
diciamo, al di fuori degli schemi anche in merito a quelle che sono
le scelte che avevano fatto i partiti quando si sono presentati
alla competizione elettorale. Volevo anche ricordare che la
riduzione degli Assessorati, Presidente, fa parte del programma di
legislatura, non solo del programma del singolo partito dell'Union
Valdôtaine, Stella Alpina o UVP, o chi per esso...PD, fa parte
anche del programma elettorale.
Vorrei citare che all'atto del suo insediamento, Presidente, il
5 luglio 2013 in quest'aula si parlò anche di
humour
anglosassone, di trovata di ingegno, perché all'interno di questo
passaggio si diceva:
"attivare con tutte le forze politiche il
confronto per verificare la validità..."
, compreso quello che
era il numero degli Assessori. Questo passaggio si concluse con:
"ma ci prendete anche in giro" e soprattutto si concluse questo
passaggio dicendo:
"volete ridurre il numero degli Assessori,
venite a presentarcene otto, sarebbe più onesto dire: "per esigenze
organizzative, manteniamo la Giunta, per esigenze organizzative, ce
ne servono otto""
. Questo è un passaggio di...se volete, vi
dico anche di chi, ma immagino che avrete capito di chi era questo
passaggio, è un passaggio condivisibile, perché torno a dire era
coerente con i programmi dei vari movimenti e partiti, ma
soprattutto era un programma e faceva parte integrante del suo
programma. Ora, Presidente, tenuto conto che ci presenta un
programma con poche aggiunte integrative a quello che era il
programma originale, se avete cambiato idea per le motivazioni che
avete dato, correggetelo, correggete il programma che ci avete
presentato, ditelo che la riduzione degli Assessorati non fa più
parte del vostro programma, avete l'occasione per farlo! Questa è
la considerazione di fatto, perché non potete mantenere una parte
di programma e poi in aula dire: "no, per esigenze organizzative,
l'Assessorato dell'
environnement
è fondamentale per
l'organizzazione del sistema di raccolta rifiuti in Valle d'Aosta".
Nessuno vi ha detto di cancellare
l'Assessorat de
l'environnement
, decidete voi chi è superfluo. Abbiamo degli
Assessorati, l'ho già detto in una precedente adunanza del
Consiglio che pagati gli stipendi...l'
environnement
, pagata
l'ARPA, l'agricoltura...pagati gli stipendi avete praticamente,
salvo i fondi europei di cui fate riferimento all'interno dei
capitoli di bilancio, risorse praticamente solo esclusivamente per
pagare la parte corrente del personale. Ora, decidete voi il
modello organizzativo, ci mancherebbe, però la logica è questa. Se
avete cambiato idea, ne prendiamo atto, ma abbiate la coerenza di
scriverlo, lo scrivete nel nuovo programma di legislatura.
Grazie.
Presidente
- Grazie collega. La parola al collega
Roscio.
Roscio (ALPE)
- Sì, grazie Presidente.
Una piccola richiesta di precisazione da parte del Presidente
Rollandin, già il collega Gerandin che mi ha preceduto ha chiarito
la questione dicendo: "ma se bisogna ridurre gli Assessorati, non
per forza questa scelta deve ricadere sull'ambiente". Una cosa che
fa strano aver sentito dire è che, a causa del referendum e per non
andare a pesare sui cittadini per i costi derivanti dalla raccolta
dei rifiuti, dello smaltimento dei rifiuti, non si può dare corso a
questo, ma il referendum è avvenuto nel 2012. La campagna
elettorale dove si è promesso che si sarebbe fatta la riduzione
degli Assessorati era nel 2013, quindi che c'entra questo?
Veramente a noi sfugge e i costi per i cittadini derivano da altre
scelte, non dal fatto di aver dovuto rispettare la scelta
referendaria, ma, volendo cogliere una proposta che derivava
proprio dal PD, perché tra gli emendamenti che erano stati fatti in
finanziaria ce n'era uno che era anche interessante, era quello di
dire: "non riducete gli Assessorati, ma mettete un tetto di spesa,
per cui a parità di costi potete scegliere il numero degli
Assessorati che volete, anche 20, l'importante è che i costi siano
contenuti", quindi se, per esigenze organizzative, si vuole andare
a mantenere gli Assessorati, potete porre un tetto di spesa per cui
l'effetto a carico dei cittadini è poi lo stesso. Su questo noi
gradiremmo avere una spiegazione perché sennò veramente ci sfugge
la logica che ha ispirato la risposta del Presidente. Grazie.
Presidente
- Grazie. Altri colleghi? Non vedo altri
colleghi quindi poniamo in votazione l'ordine del giorno...la
parola al collega Laurent Viérin.
Viérin L. (UVP)
- Sì, ancora cinque minuti semplicemente
per ribadire due concetti: intanto che ci saremmo aspettati,
perlomeno, per l'onestà intellettuale che è stata sbandierata oggi,
che si esprimessero le altre forze politiche. Al di là dei
proponenti, ci sono delle forze di maggioranza, abbiamo anche
sollecitato, ma non per polemica le forze. Il dibattito a cui tante
forze politiche non si sono mai sottratte, fa strano che non ci sia
neppure il coraggio di schiacciare il bottoncino e dire: "ma noi
abbiamo cambiato idea, noi la vediamo così, purtroppo il nostro
cambiamento passa attraverso un Assessorato in più, dobbiamo avere
un posto anche noi", ditelo, non c'è nessun problema. Questo non è
proprio il confronto che avete tanto sbandierato in questi anni di
opposizione, ma proprio anche nell'opposizione dura che vi abbiamo
riconosciuto in certi passaggi.
Un'altra considerazione è che nessuno ha citato l'Assessorato
dell'ambiente, Presidente. Lei aveva annunciato nella scorsa
legislatura che l'Assessorato dell'ambiente sarebbe stato
soppresso, ma ci sono anche altre possibilità. Quando noi parliamo
di Assessorati non è che ci arroghiamo il diritto addirittura di
dire: "ma dovete togliere l'Assessorato A piuttosto che
l'Assessorato B", queste sono scelte che vi lasciamo
tranquillamente e che sono scelte amministrative e anche un po'
politiche, perché se si toglie l'Assessorato dei lavori pubblici,
mamma mia la Stella Alpina poi non ha neanche più un Assessorato in
Giunta, come si fa? Non è che...già non ne ha più in pratica
perché...però non è che possiamo, dico questo come una battuta per
dire...noi chiediamo semplicemente che sia ridotto il numero degli
Assessorati, poi accorpate le deleghe. Era interessante
l'intervento, visto che tanto oggi è il giorno in cui tiriamo fuori
gli interventi perché sono troppo interessanti, del collega Donzel
che diceva:
"non ridurre il numero degli Assessorati risponde
all'esigenza di qualche cittadino, due Assessori in più si
siederanno lì e i loro due segretari particolari, ecco, questi qui
avranno una risposta, per tutti gli altri cittadini che vogliono la
garanzia dei servizi pubblici, la riduzione dei costi delle mense
scolastiche e tratterremo dei soldi per i giovani che studiano, le
borse di studio...per l'Università si dirà: "non ci sono soldi" e
però per i due Assessori i soldi ci sono"
. Allora, tutto bene,
però almeno la dignità di essere coerenti in una cosa che si è
detta qualche mese fa e che oggi semplicemente nella prova del
nove...dire: "va beh, noi siamo portatori del cambiamento", ma se
non cambiate neanche il numero degli Assessori, che è stata una
delle battaglie di questi due anni, cosa volete cambiare, la Valle
d'Aosta? Ma siamo seri!
Allora, va tutto bene, nessuno ha voluto fare dibattiti
personali, però questo è un dibattito politico, scusate!
"Agli
elettori
- poi concludo -
...agli impegni corali presi con
gli elettori di fermare questa corsa agli Assessorati. Non ci siamo
riusciti
- perché l'ordine del giorno non è stato approvato,
già allora non è che... -
ma ci ritenteremo in questa
legislatura, e cercheremo di far capire che è inutile predicare per
giorni e giorni di dibattito sul programma: "saremo vicini alle
famiglie, aiuteremo i disabili e faremo di tutto per gli altri", e
quando dobbiamo dare la prova di serietà, la prova di serietà non
c'è! C'è la prova di occupazione delle poltrone...contenti voi, ma
non contenti noi!"
.
Concludo dicendo - e avevo cercato di illustrarlo nel precedente
intervento - che sono queste cose che fanno ridere la gente o,
meglio, che fanno arrabbiare pesantemente la gente, perché se non
siamo neanche in grado di dire una cosa qualche mese prima, qualche
settimana prima in campagna elettorale e poi di metterlo in
pratica, ma che credibilità può avere la classe politica, la classe
dirigente? Ma poi ci lamentiamo che la gente non va a votare o
magari vota qualche protesta esagerata...poi si dice: "ma c'è la
deriva delle destre", "c'è la deriva...", ma chissà come mai arriva
la deriva, ma chissà come mai... La deriva non è che nasce nelle
persone perché tutto va bene o comunque perché le cose sono più o
meno regolari. Tutti sanno che c'è la crisi, che c'è la difficoltà,
che amministrare non è facile. Questo non è difficile, è
semplicemente un messaggio che voi potevate portare.
Concludendo ripetiamo che non è il cambiamento che voi avete
sbandierato. Se non riuscite neanche a cambiare in una semplice
battaglia che abbiamo portato avanti in questi due anni, che poteva
essere pregiudiziale per l'ingresso nel Governo, sicuramente non
cambierete le sorti e soprattutto non farete il bene della Valle
d'Aosta.
Presidente -
Altri colleghi? Passiamo alla votazione.
Prego colleghi, la votazione è aperta. La votazione è chiusa.
Presenti: 35
Votanti: 35
Favorevoli: 14
Contrari: 21
L'Assemblea respinge l'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK