Consiglio Regionale della Valle d'Aosta - Oggetto del Consiglio n. 3209 del 7 febbraio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3209 del 7 febbraio 2024 - Resoconto
OGGETTO N. 3209/XVI - Interrogazione: "Informazioni
riguardanti il bando per il sostegno alle locazioni scaduto il 29
dicembre 2023".
Bertin (Presidente) -
Riprendiamo
con le
interpellanze. Siamo al punto n. 16.
Risponde l'assessore Marzi.
Marzi (SA) - "
Quante sono le domande pervenute e quante
di esse sono classificate nella fascia A e quante nella fascia B e
quando si prevede siano accreditate le spettanze agli interessati e
se le risorse disponibili siano sufficienti a soddisfare la
domanda": entro il mese di febbraio saranno impegnate tutte le
domande di contributo istruite positivamente, in quanto le risorse
disponibili soddisfano interamente la domanda. Le domande pervenute
mediante la piattaforma
on-line
sono state pari a 3.066,
rispetto alle 3.066 domande presentate, sono di fatto 2.944 i
nuclei richiedenti l'accesso alla misura. Il numero di domande
presentate è superiore ai nuclei in quanto comprende più contratti
d'affitto che i medesimi richiedenti hanno stipulato nell'anno
2023, di questi 2.144 sono 2.893 i nuclei con domande validate a
seguito delle verifiche effettuate su requisito dell'ISEE, 1.731
nuclei sono in fascia A, 1.162 nuclei sono in fascia B, sono 51 i
nuclei non ammessi per non aver soddisfatto il requisito ISEE a
causa del superamento del tetto fissato a 12.500 euro o per la
mancata elaborazione dell'ISEE stesso.
Presidente -
Ha chiesto la parola il consigliere Marquis,
ne ha facoltà.
Marquis (FI) -
Grazie Assessore per la risposta che ha
fornito all'interrogazione. Questo è un problema molto sentito
dalla popolazione valdostana, ci sono 3.066 richieste in attesa del
contributo e speriamo che, come ha detto lei, nel mese di febbraio
possa venire erogato. È preoccupante anche il numero di coloro che
si trovano con un ISEE inferiore ai 7.500 perché sono 1.731 nuclei
familiari che hanno fatto richiesta di questo sostegno e che
versano sicuramente in una situazione di difficoltà. Abbiamo fatto
su quest'argomento già un 116, un accesso agli atti, e sono stati
forniti ovviamente dati dall'Assessorato che consentiranno di
portare all'attenzione nel prossimo Consiglio, con nuova iniziativa
ispettiva, quest'argomento perché da questi dati sostanzialmente si
leggono delle crescite di domande su particolari aree del
territorio valdostano che evidenziano dei
trend
socio-economici importanti che andrebbero affrontati. Ci sono delle
aree in cui l'aumento della povertà è più marcato rispetto ad altre
del territorio valdostano, pertanto sono questioni che rischiano di
diventare strutturali e che meritano di essere affrontate.
La ringrazio ancora per i dati che ci ha fornito e avremo modo
poi nel prossimo Consiglio di entrare un po' più nel merito della
sostanza di quest'argomento.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK