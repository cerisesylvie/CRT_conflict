Consiglio Regionale della Valle d'Aosta - Oggetto del Consiglio n. 3066 del 20 dicembre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BENI CULTURALI
Interventi vari
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3066 del 20 dicembre 2023 - Resoconto
OGGETTO N. 3066/XVI - Interrogazione: "Definizione della
roadmap e della governance tecnico-scientifica per la redazione
della variante del piano territoriale paesistico".
Bertin (Presidente) -
Punto n. 16. Risponde l'assessore
Sapinet.
Sapinet (UV) -
Grazie collega Aggravi. Il primo quesito
è: "quale sia lo stato di attuazione del processo di
riconsiderazione del Piano Territoriale e Paesaggistico (PTP), ai
sensi dell'articolo 6 della legge 11 del 1998". Come da delibera
1067 del 2022, era stato istituito quindi uno specifico gruppo di
lavoro composto dai coordinatori o comunque dai loro delegati dei 8
dipartimenti regionali e i dipartimenti maggiormente interessati, a
cui si sommavano tre sindaci in rappresentanza degli Enti locali e
un rappresentante di ARPA, i lavori sono coordinati dal Dirigente
della Struttura pianificazione territoriale, che si avvale anche di
supporti tecnici.
Il gruppo ha lavorato sinora sul recepimento delle nuove
disposizioni europee e nazionali in materia di pianificazione
territoriale con l'individuazione degli argomenti da introdurre o
da aggiornare nel percorso di riconsiderazione del PTP e delle
norme regionali a esse collegate, sono stati inoltre organizzati
una serie di incontri volti a raccogliere la valutazione
sull'attuazione del PTP e della legge, nonché a recepire proposte
di revisioni o integrazioni, in questo ambito si sono svolte poi
numerose riunioni e specifici confronti con vari portatori di
interesse. Durante questo articolato percorso è emersa inoltre la
necessità di provvedere ad alcuni approfondimenti per i quali erano
richieste competenze specialistiche che consentissero anche un
confronto con le esperienze di altre realtà e con le più avanzate
elaborazioni nel campo della pianificazione territoriale;
conseguentemente sono stati dati specifici incarichi a istituti e
esperti con una riconosciuta esperienza in campo urbanistico, nel
campo socio-economico e giuridico, nello specifico si tratta
dell'Associazione dislivelli per gli aspetti socio-economici e
nuovi assetti insediativi, all'Istituto nazionale di urbanistica,
sezione Piemonte Valle d'Aosta per gli aspetti strettamente
attinenti alla forma del piano e della riorganizzazione della
normativa urbanistica e di una consulenza in materia costituzionale
sulla natura del piano paesaggistico del PTP in relazione
all'evoluzione del quadro normativo nazionale. Sono state
predisposte 75 schede informative e alcuni
dossier
tematici
che nel loro insieme costituiscono un ampio
corpus
di dati,
analisi, definizioni di scenari e valutazioni utili per le
successive fasi di predisposizione dei documenti di aggiornamento
del PTP e della normativa regionale in materia di urbanistica e
governo del territorio. Alla luce di quanto detto e in base a
quanto emerso e a queste ulteriori consulenze e approfondimenti, i
lavori del PTP erano da delibera, con delibera si definiva al
termine entro 12 mesi, quindi nell'autunno del 2023, questa
scadenza è stata posticipata a febbraio 2024, ma con una cospicua
documentazione a supporto del lavoro successivo, indispensabile a
una prima analisi di tutti gli attori coinvolti, compresa
ovviamente quest'Aula nel percorso che ne seguirà, quindi la
consegna della documentazione di fatto avvierà la discussione e il
confronto della parte politica.
Secondo quesito: "quale sia lo stato dell'arte della revisione
della legge 11". È opportuno premettere che la revisione della
legge 11 è stata considerata fin da subito strettamente integrata
nel processo generale di valutazione della pianificazione
territoriale regionale intesa in senso lato sebbene il processo di
redazione di una nuova proposta di legge abbia comunque un proprio
iter di approvazione, in ogni caso da condurre parallelamente alla
riconsiderazione a tutto il lavoro del PTP, come già avvenuto
precedentemente nel 1998. Circa i principi contenuti e le
conseguenze normative per la nuova legge regionale
dell'urbanistica, sono stati individuati i pilastri e i conseguenti
contenuti innovativi e integrativi di riforma, tra cui - cito
brevemente - il principio e il metodo della copianificazione e
valutazione interistituzionale, le finalità e i contenuti normativi
del saldo zero di consumo del suolo e della rigenerazione
territoriale e urbana, il principio e il metodo normativo della
perequazione urbanistica e territoriale, la finalità e disciplina
di una sostenibile flessibilità del piano urbanistico e riduzione
della necessità di continue varianti a cui abbiamo assistito. Circa
i principi contenuti e le conseguenze normative invece per i piani
regolatori, la definizione della modalità con cui i piani
urbanistici possano recepire e dare attuazione al nuovo PTP, senza
incorrere in un nuovo lungo processo di adeguamento, la definizione
di una nuova forma di piano unico ma articolato attorno a due
componenti principali, una strutturale strategica e una regolativa;
attualizzare poi la concezione del sistema dei servizi e
l'individuazione dei possibili punti di sovrapposizione e
intersezione fra le discipline della nuova legge urbanistica e il
Testo unico sull'edilizia. Come già ricordato nel corso di
precedenti iniziative, oltre alle modifiche urgenti già effettuate
durante questo 2023: ad esempio, il passaggio sui bacini, un
secondo momento di manutenzione della legge relativamente a varie
tematiche, tra cui le serre, le varianti urbanistiche e certamente
l'articolo 95 nel suo complesso, si concluderà nei prossimi mesi,
parallelamente ai primi passi che verranno fatti sulla revisione
generale di cui sopra.
Terzo quesito: "quale sia lo stato di definizione della
roadmap
e della
governance
tecnico-scientifica per la
redazione della variante PTP e dell'aggiornamento della 11/98,
nonché quali ne siano i principali contenuti". La roadmap segue il
procedimento indicato dall'articolo 6 della legge 11, che prevede
la riconsiderazione del PTP. L'aggiornamento strutturale della
legge 11 del 1998 procederà di pari passo, fatti salvi ovviamente i
passaggi ordinariamente previsti per i disegni di legge.
L'obiettivo è avere, se del caso contemporaneamente, una nuova
formulazione di piano e una nuova legge a esso collegato. A tali
fini si sta ultimando la predisposizione del documento di indirizzo
strategico quale supporto per il confronto preliminare e la
condivisione di indicazioni a livello politico per orientare i
lavori dei progettisti di piano e degli estensori della legge di
revisione della legge 11 del 1998. Si prevede di concludere entro
aprile del 2024 la fase di condivisione del documento strategico,
prima di procedere alla sua approvazione da parte della Giunta e
avviare la procedura di approvazione da parte del Consiglio
regionale, che avvia la fase progettuale di redazione di una bozza
di piano e di un disegno di legge ai sensi del comma 2
dell'articolo 6, poi le darò magari una copia. Entro la fine del
2024 si prevede di avviare la fase operativa della predisposizione
dell'aggiornamento del PTP e della legge regionale, previa
l'istituzione di un comitato scientifico con funzione di
coordinamento tecnico-scientifico. Lo sviluppo sarà comunque
caratterizzato da un continuo e regolare coinvolgimento del
portatore di interesse nel processo partecipato di ogni fase di
lavoro, si prevede quindi di completare il processo entro la prima
metà del 2026 per poi avviare la fase di approvazione.
Presidente
- La parola al consigliere Aggravi.
Aggravi (RV) -
Sì, mi concentro soprattutto, visto i
tempi, perché l'argomento è molto complicato e meriterebbe anche
una conoscenza più approfondita del rendiconto dei passaggi che
sono stati fatti dall'Assessore, la ringrazio per la copia cartacea
che mi vorrà mettere a disposizione. La volontà di questa
interrogazione era appunto fare un po' di luce rispetto alle
scadenze che erano contenute nella deliberazione 1067 del settembre
2022, quindi prima data utile è febbraio 2024. Ci si aspetta di
trovare un lavoro molto corposo da quello che è stato detto, poi
vedremo ovviamente nel dettaglio quello che verrà prodotto;
sicuramente le tempistiche non sono comode dal punto di vista
dell'orizzonte, perché se poi si arriva e si traguarda il 2026, lo
dico sia lato Regione, sia lato Comuni, si entra anche in altri
tipi di dinamiche.
Quello che penso e mi auguro possa essere utile, al di là delle
modifiche che devono essere fatte per necessità di tempi, nel senso
che i tempi sono passati e di acqua sotto i ponti ne abbiamo vista
o di aria sopra i condomini ne è passata, mettiamola un po' così,
bisogna comprendere come oggi si voglia mettere, aggiornare
soprattutto il piano ed eventualmente anche la legge a fronte di
tempi che non sono più quelli in cui questi due documenti, per
semplificare, sono stati prodotti.
Mi auguro soprattutto che tutto questo insieme e tutti questi
passaggi non nascondano una sorta di tecnocrazia latente, perché
sappiamo che soprattutto laddove ci sono delle procedure comunque
complesse, comunque delicate, perché lei ha citato un termine che
rende l'idea, cioè quella del governo del territorio, ovviamente
che tutti possano operare secondo le proprie possibilità,
ovviamente nell'interesse comunque di uno sviluppo del territorio,
un governo del territorio che tenga conto di tutte le necessità che
questo ha.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK