Consiglio Regionale della Valle d'Aosta - Oggetto del Consiglio n. 1762 del 28 luglio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Stoccaggio e smaltimento rifiuti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1762 del 28 luglio 2022 - Resoconto
OGGETTO N. 1762/XVI - Interrogazione a risposta immediata:
"Problematiche concernenti lo smaltimento in discarica di materiali
inerti".
Bertin (Presidente) -
Punto n. 6.03. Per l'illustrazione,
ha chiesto la parola il consigliere Manfrin.
Marquis (FI) -
Parrebbe che Confindustria Sezione edili
abbia rilevato alla Regione delle inadempienze e delle criticità
relativamente alla gestione delle procedure autorizzative in
materia di rifiuti e materiali inerti, pertanto la questione che
abbiamo posto è sostanzialmente di verificare se è stata presa in
carico questa questione, soprattutto per capire la profondità delle
questioni che sono state ricavate.
Presidente -
Per la risposta, la parola al Presidente
della Regione.
Lavevaz (UV) -
-
Confermo, in effetti
Confindustria ha fatto presente alcune criticità, abbiamo avuto un
incontro con il presidente della Sezione edile, il presidente
Visini, in data 28 giugno, poi alcuni giorni dopo, il 19 luglio, lo
stesso, come concordato, ha inviato una nota scritta definendo in
maniera più puntuale quali fossero le criticità. Di fatto sono due
criticità di casi specifici che erano già prese in carico da parte
degli uffici, abbiamo cercato di capire quali fossero queste
criticità e sono in fase di definizione, invece quello più
generale, più d'interesse di tutta la comunità, è l'ultima
definizione che riguarda invece le discariche comunali, che è un
aspetto di cui abbiamo parlato ancora con l'ordine del giorno
presentato dal collega Carrel, però è una questione che era già in
carico alle nostre strutture. La preoccupazione di Confindustria è
la preoccupazione che è già emersa anche in quest'Aula, quindi
anche in fase di approvazione del piano rifiuti, e anche più
recentemente con l'approvazione dell'assestamento, perché la
questione dei 2 milioni è legata proprio a quella problematica,
quindi la necessità da parte dei Comuni di mettere a norma le
discariche... preso in carico sì perché abbiamo messo anche dei
soldi per aiutare questo passaggio. Sulle questioni invece più
puntuali che, ripeto, erano già prese in carico cercheremo di
dirimerle ma sono due questioni che riguardano nello specifico due
ditte, quindi non di interesse generale.
Presidente -
Per la replica, ha chiesto la parola il
consigliere Marquis.
Marquis (FI) -
Mi fa piacere che la questione sia presa
in carico e soprattutto che non venga sottovalutata perché, quando
un'associazione mette per iscritto delle cose che hanno dei
significati ben precisi, credo che occorra prestare tutta la
massima attenzione e soprattutto anche relativamente ai ritardi che
vengono lamentati, perché poi, come sappiamo, i ritardi per le
imprese sono denaro, sono soldi, quindi non vorrei che si
intraprendessero - nonostante la materia sia complessa e
soprattutto perché la materia è complessa - le stesse problematiche
che ci sono nel comparto delle acque dove dopo ci sono anche poi a
carico della Regione da sorbirsi dei danni per eventuali
inadempienze o ritardi che vengono procurati che danneggiano poi le
attività di impresa.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK