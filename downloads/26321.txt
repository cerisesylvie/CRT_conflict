Consiglio Regionale della Valle d'Aosta - Oggetto del Consiglio n. 106 del 14 marzo 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 106 del 14 marzo 1973 - Resoconto
OGGETTO N. 106/73 - Disegno di legge regionale concernente:
"Provvedimenti intesi a favorire la più ampia informazione
sull'attività della Regione".
---
Si dà atto che dalle ore 18,19 assume la presidenza il Vice
Presidente FREPPAZ.
---
Freppaz (U.V.) -
La parola alla Vice Presidente
Siggia.
Consigliere Dolchi.
Dolchi (P.C.I.) -
Colleghi su queste due proposte di
legge abbiamo già ampiamente discusso in una passata seduta del
Consiglio regionale, quando avevamo poi concluso, decidendo di
rinviare entrambe le proposte per realizzare se fosse stato
possibile un testo unico secondo una proposta della Giunta o
perlomeno di alcuni componenti della Giunta. L'allegato,
l'ulteriore allegato proposto di emendamento, che ci è stata
consegnata, mi fa e incontri informali che ci sono stati mi fa
pensare che, cioè mi dà la certezza che non si è arrivati a un
testo unico o perlomeno a una serie di emendamenti che fosse
comprensiva di tutte e due le proposte di legge o perlomeno dei
concetti fondamentali avanzati da tutte e due le nostre
proposte.
Ecco, mi sembra, quindi, che gli emendamenti che ci sono stati
consegnati e che riguardano solamente la legge all'ordine del
giorno n. 21 tralascino volutamente qualsiasi proposta di
variazione della legge messa all'ordine del giorno con il n. 22 e
questo non già perché da parte della Giunta ci sia l'intenzione di
approvare così com'è la legge all'oggetto n. 22 ma più logicamente
perché questa legge non trova neanche sotto forma di emendamenti
l'interesse della Giunta, e io vorrei allora per introdurre la
discussione sull'oggetto n. 21, ricapitolare brevemente le
considerazioni che ci avevano portato a queste proposte.
Prima di tutto la regolamentazione dell'informazione della
attività regionale, informazione vuol dire partecipazione,
partecipazione dei cittadini delle categorie vuol dire vita
democratica, direi, che, se non siamo convinti di questo,
sembrerebbe anche inutile fare dei convegni di carattere
internazionale per riaffermare il valore della informazione,
studiare a St. Vincent o ad Aosta come realizzare un'informazione
sociale, una informazione democratica a livello mondiale, quando
poi nel nostro piccolo, laddove possibile, questa informazione non
realizziamo.
E, allo stato degli atti, come dicono gli Avvocati, al momento
attuale, le strade, per quanto può interessare l'Amministrazione
regionale, potrebbero essere due. La prima strada quella che
abbiamo detto che poteva essere la migliore, su cui c'era stato
anche un pronunciamento del collega Ramera la volta scorsa, ma che
non mi sembra ancora la strada che, non dico l'unanimità, ma la
maggioranza del Consiglio regionale vuole imboccare, la strada cioè
del finanziamento della stampa mediante contributi alle testate che
rispondono a determinati requisiti per la loro funzione politica e
democratica che svolgono, ci ricordava il collega Ramera la volta
scorsa, ci sono delle iniziative a livello nazionale per il
finanziamento dei partiti. Ebbene, il finanziamento della stampa
locale potrebbe essere un esperimento pilota da portarsi avanti in
Valle d'Aosta ma mi sembra, anche stando con i piedi per terra,
come si dice, che a questo non si è intenzionati ad arrivare.
Dicevo, quindi, orientamento prima strada quello del
finanziamento della Stampa e del notiziario regionale per assolvere
alla funzione della informazione. Voi tutti avete e ricevete i
notiziari che tutte le Regioni oramai, tutte le Regioni oramai
pubblicano più o meno settimanalmente, quindicinalmente o
mensilmente per informare l'opinione pubblica della loro attività.
Questa sarebbe la prima strada; cioè finanziamento coraggioso,
chiaro, alle testate dei periodici locali e notiziario regionale
per quello che è l'informazione dell'attività regionale.
Seconda strada, quella percorsa, che stiamo percorrendo, che
l'Amministrazione regionale attualmente percorre in modo difficile,
e cioè quella della pagina "Des nouvelles de l'Administration
Régionale", che viene fatta pubblicare a pagamento dai periodici
locali e che quindi è un contributo alle testate ed è anche un tipo
di informazione.
Ecco la nostra proposta di legge proprio, dicevo, scartando la
prima strada che era l'optimum per sceglierne un'altra sulla quale
avrebbero potuto marciare, noi pensiamo e pensavamo di altri gruppi
regionali, cioè una legge che migliorasse e modificasse l'attuale
sistema e quindi noi chiedevamo con la proposta di legge, e mi
sembra anche che gli emendamenti recepiscono questa nostra
impostazione, chiedevamo la pagina periodica quindicinale proprio
perché anche in questo modo, si potesse assolvere al contributo
alle testate una pagina quindicinale che se non viene fornita
dall'Amministrazione regionale viene lo stesso pagata
dall'Amministrazione regionale. Una pagina diversa, è stato detto,
anche qui la volta scorsa cioè non la pagina portavoce pubblicità
del Presidente della Giunta e della Giunta, ma una pagina che
gradatamente ma che con un certo sforzo redazionale si mettesse
sulla strada di un'informazione obiettiva e ampia delle attività di
tutta l'Amministrazione regionale, del Consiglio regionale.
Ecco, ritenevamo che con la proposta di legge che porta
l'oggetto n. 21 si potessero affrontare questi obiettivi,
realizzare questi obiettivi, modificare il contenuto della pagina,
darne una periodicità, rivedere anche l'entità del contributo per i
periodici che la pagina pubblica o che sono quei periodici che sono
tenuti a soddisfare alla puntualità, alla immediata pubblicazione
della pagina e non quattro mesi dopo, ad un minimo di tiratura.
Queste cose sono state anche discusse con l'Assemblea dei
giornalisti, sono state anche approvate e portate avanti dagli
editori, dai proprietari delle testate. Era, però, anche nostra
convinzione che si potesse arrivare a questa modesta, ma comunque
arrivare, a questa trasformazione della pagina, dando regolarità e
nuova veste più ampia con la logica conseguenza della presentazione
della seconda legge, cioè quella di creare gli strumenti necessari
perché la legge n. 21 potesse poi avere una sua applicazione;
infatti abbiamo dati statistici che lo confermano: la pubblicazione
di sole 11 pagine nel 1972 quindi quasi la metà di una pagina, ogni
15 giorni, anzi meno ancora che una pagina al mese, una sola pagina
nel corso del 1973. Ecco, se adesso che esiste questa aleatorietà
nel rapporto pubblicazione pagamento pagina non si traduce in un
danno nell'Amministrazione regionale, diventerebbe grave se
diventasse grave proprio perché non si vuole scegliere la prima
strada, diventerebbe grave se si dovesse pagare l'importo della
pagina che poi non viene pubblicata perché non viene fornita.
Quindi, la seconda legge sulla scia di tante altre iniziative a
livello regionale proprio per l'elevamento anche del contenuto di
questa informazione da affidarsi a giornalisti e quindi in questo
senso c'erano delle precise norme, io parlo anche brevemente della
legge all'oggetto 22, noi ritenevamo che fosse indispensabile
perché le pagine potessero essere fatte e quindi anche fatte in
modo regolare.
Ci sembra che ci sia una notevole perplessità a portare avanti
il discorso della seconda legge e si è detto l'altra volta anche
per non solo l'indagine della legge stessa ma per gli innumerevoli
compiti che verrebbero affidati all'Ufficio Stampa, all'Ufficio
Pubbliche Relazioni, alla trasformazione dell'organico che si
vorrebbe affrontare.
Noi riteniamo ancora di non aver presentato una legge
rivoluzionaria in questo senso: si modificasse tutto e neanche ci
siano inventate i compiti che dovrebbe avere l'Ufficio stampa nella
nuova legge. Noi li ritroviamo, e non è colpa nostra, se questi
compiti non vengono assolti e se il Presidente della Giunta e la
Giunta non impongono all'Ufficio Stampa di assolverli, e non
coprono l'organico, che è ancora scoperto il vecchio organico del
1966, per cui l'Ufficio Stampa non svolge, anche perché non può,
questi compiti. Ebbene, fra le mansioni, fra le funzioni dei vari
uffici, noi possiamo leggere tutta una serie di compiti che
l'Ufficio Stampa ha attualmente, che ha dal 1966, che non svolge,
che nessuno si sogna di fare svolgere, che sono anche poi recepiti
dalla nostra legge.
Non  voglio fare l'Avvocato difensore, un'arringa a difesa
di una legge che mi sembra non incontri il consenso della
maggioranza del Consiglio; vorrei solamente richiamare l'attenzione
dei colleghi Consiglieri che hanno dato giudizi affrettati e
negativi alla nostra proposta di legge, che si sbagliano quando
credono che, dando questi giudizi negativi di potere far capo, di
poter rivolgersi a delle nostra intenzioni di sovvertire l'ordine e
la funzione e il complesso delle attività e dei servizi burocratici
della Regione, perché non sanno o volutamente fanno finta di non
sapere che molti di questi compiti già esistono dal 1966, proprio
la Giunta dovrebbe fare in modo che il servizio funzionando
assolvesse a tutti questi compiti. Non voglio tediarvi sono
contenuti all'articolo 12 delle funzioni che devono avere i vari
uffici e parla di servizio di relazione pubbliche, stampa,
documentazione informativa, cinematografica, fonica per tutta
l'Amministrazione regionale, rassegna della stampa locale italiana
e estera, registrazione di emissioni radio-televisive,
comunicazioni, interviste sull'attività della Giunta e del
Consiglio regionale, cosa che non avviene regolarmente, redazione
dei bollettini giornalieri dei notiziari periodici, pubblicazioni
varie della Regione e quindi di tutto il complesso della attività
regionale; e ivi comprese le minoranze e le opposizioni che,
invece, dalla pagina sono regolarmente escluse.
Ma non voglio farne una polemica, si tratta ancora qui di vedere
coordinamento di mostre di esposizione, congressi pubblicità,
cerimonie, cosa che noi riprendevamo nella nostra legge che sono
già scritte nel 1966 e che hanno provocato stupore in molti
Assessori che nei corridoi hanno avuto occasione di parlarmi della
mia legge come di questa legge come di un'iniziativa che fuori da
quello che è l'ordinamento della Regione, anche se fosse fuori
dall'ordinamento della Regione è chiaro che qualche cosa di nuovo
bisogna fare se si vuole andare avanti, ma non è neanche qualche
cosa di totalmente nuovo: nei documenti della Regione troviamo già
scritte tutte queste cose, anche se non si fanno o si fanno in modo
non corretto dal punto di vista democratico; le cose che lamentava
il collega Andrione nella passata seduta e che noi stessi abbiamo
avuto occasione di ribadire.
Mi sembra anche che, però, dalle parole del collega Pollicini
nell'ultima seduta sappiamo che la Giunta è intenzionata a una
modificazione di questa impostazione; è intenzionata che la pagina
non sia più il bollettino pubblicitario della Giunta e del
Presidente ma che sia una fonte di informazione della vita
consiliare, ecco ci stupisce se c'è questa intenzione e questa
volontà il fatto che si limita a proporre degli emendamenti e
quindi eventualmente a confrontare le nostre idee solamente sulla
prima proposta di legge, mentre viene decisamente ignorato e quindi
respinta la seconda proposta, su cui comunque chiederemmo che il
Consiglio si pronunci.
Io penso che diventerei monotono se continuassi ad argomentare e
a portare ulteriori elementi di dettaglio a questi concetti che ho
espresso, concetti di fondo, mi auguro che il dibattito consiliare
della nostra legge, che può essere integrata e variata dagli
emendamenti, che sono proposti, trovi il consenso del Consiglio,
affermando quindi un principio di informazione diversa, nuova,
democratica, stimolante, per una maggior partecipazione e che,
eventualmente, il discorso della ristrutturazione degli strumenti
chiamati a realizzare quest'informazione, anche se sarà chiuso oggi
con un voto, con il voto sull'oggetto n. 22, non sia chiuso poi in
avvenire al contributo aperto di tutti i gruppi in questo
Consiglio.
Pollicini (D.P.) -
Abbiamo avuto dalle due proposte del
gruppo comunista quella relativa alla nuova forma di pagamento
della pagina del notiziario regionale e a quella della
ristrutturazione dell'Ufficio Stampa; una... un esame critico è
stato da noi fatto, abbiamo notato ad esempio che la proposta per
il finanziamento delle pagine regionali, proposta allegata
all'oggetto n. 21 dell'ordine del giorno di oggi, proposta
presentata dal Consigliere Dolchi e Siggia, non tiene conto di un
fatto oggettivo e cioè quello, direi, che è fondamentale, non
vorrei mi fosse sfuggito, di garantire la sopravvivenza di tutte le
testate valide su un piano politico di informazione generale che
con la loro legge era ancora legata all'uscita delle pagine come ha
detto il Consigliere Dolchi sono stati di 11 nel '72, di 14-15 nel
'71, di 11 nel '70 per cui è evidente che non poteva garantire la
periodicità quindicinale. Ma, nella proposta di legge Dolchi-Siggia
non si è ovviato a questa inconveniente, non è previsto, mentre
negli emendamenti che noi proponiamo all'articolo 4 diciamo che
"l'assegnazione dei contributi che verranno comunque corrisposti,
anche in caso di mancata redazione del notiziario regionale, sarà
revocata ecc. ecc....", cioè c'è un preciso impegno della
disposizione di legge che, nel caso per carenze di qualsiasi genere
l'Ufficio Stampa non fosse in grado di fornire nel notiziario
comunque questo contratto fra Amministrazione regionale e editori
dei giornali viene rispettato perché noi ci riserviamo una pagina
ogni quindici giorni e quindi questa riserva che noi facciamo su
una pagina la retribuiamo, se per colpa nostra non forniamo il
notiziario regionale.
Quindi mi pare che una carenza e l'abbiamo corretta, l'altro
discorso della oggettività dell'informazione la possiamo notare,
all'articolo 5 della nostra proposta di emendamenti là dove si dice
che "è istituita con decreto del Presidente della Giunta regionale
una Commissione di consulenza e di verifica dei requisiti relativi
ai provvedimenti di ci alla presente legge. La Commissione è
formata dal Presidente della Giunta e da un suo delegato, da 3
Consiglieri regionali di cui 2 designati dalla minoranza, da un
rappresentante locale dell'ordine dei giornalisti, da un
rappresentante degli editori locali e dall'addetto relazioni
esterne dell'ufficio Stampa della Regione".
Mi pare che abbiano quindi recepito le cose essenziali e anche
quelle che forse per una semplice dimenticanza non sono state messe
nella legge presentata dai Consiglieri Dolchi e Siggia.
Quindi, sotto questo aspetto, il discorso mi pare
sufficientemente preciso per quanto concerne la parte del
finanziamento dei giornali. Per quanto concerne invece la seconda
legge, quella iscritta all'oggetto 22, e cioè sulla
ristrutturazione dell'Ufficio Stampa, ci è parso opportuno che, a
fine legislatura, non fosse, direi, molto conveniente preparare
questa legge che poteva essere preparata in un certo modo e poteva
poi essere attuata da, praticamente dalla Giunta o meglio dal
Consiglio che succederà alle elezioni del 10 di giugno; quindi,
ragioni di opportunità, ci hanno consigliato di lasciare cadere la
seconda legge che riteniamo giusta, necessaria, indispensabile,
però, ragione di opportunità, così siamo alla fine della
legislatura, non ci pare corretto fare una legge che la maggioranza
che verrà, quale essa sia, nel futuro dovrà vedere meglio con,
direi, valutando tutte le opportunità che sono state evidenziate
nella relazione che ha fatto Dolchi prima e d'altra parte tenendo
anche conto che avrà davanti a sé cinque anni per poter espletare
il suo mandato.
Andrione (U.V.) -
Non starò a ripetere quanto ho già
detto la volta scorsa in questa materia e per quanto riguarda
questo progetto di legge credo di condividere una grossa parte
delle argomentazioni che sono andate svolte dal Consigliere Dolchi
in quanto mi sembra e può darsi che si la scadenza della
legislatura che consigli un comportamento di questo genere, i
sembra che questa legge si un po' un... con qualche miglioria del
sistema vigente fino adesso. In realtà sarebbe stato meglio
innovare, a nostro avviso, in questa materia, in maniera più
profonda e arrivare effettivamente a un'informazione di natura
politica amministrativa di alto livello e di livello consiliare.
Forse questo non era possibile in corso di legislatura e si è
arrivati a questa proposta di legge con degli emendamenti che sono
stati illustrati testé dall'Assessore Pollicini.
In linea di massima possiamo concordare su questi emendamenti e
sulla proposta di legge che viene fatta. Io mi permetto , però, di
sollevare alcune perplessità e una perplessità riguarda proprio
quell'articolo che è stato illustrato adesso dall'Assessore
Pollicini e cioè può essere giusto se, in via eccezionale, la
Regione paghi una pagina che non è stata fornita ai giornali in
quanto si può configurare un contratto di somministrazione che
prevede certi tipi di organizzazione e quindi ed è giusto pagarli;
però, rendiamoci conto che questo deve essere assolutamente
eccezionale, perché un sistema, un costume nel quale si paga un
servizio che non è effettuato è un costume che a noi non piace e
credo che non possa piacere a nessuno. Può avvenire.
Stabiliamo che venga pagato lo stesso, però che sia un impegno
di tutto il Consiglio, in particolare di quella Commissione, che
ciò avvenga in materia assolutamente straordinaria e, per finire,
concordo con l'Assessore Pollicini... che tutta questa materia,
anche noi siamo perplessi sulla seconda legge, lo abbiamo detto la
volta scorsa, non sto a ripetere, che tutta questa materia sia
affrontata con uno spirito nuovo dal prossimo Consiglio; si tratta
di materia difficile, dove, evidentemente, dovranno essere fatte
delle scelte coraggiose perché, a nostro avviso, continuare in
questa materia rischia di diventare nocivo per la serietà e per il
buon nome della Regione.
Pollicini (D.P.) -
... estremamente valida l'osservazione
che ha fatto il Segretario Andrione, quando dice: attenzione che
pagare comunque la pagina potrebbe essere indice di malcostume o
comunque sperpero del denaro pubblico" ed è esatto, però, mi sembra
che questo costituisca lo stimolo per la Giunta per far sì,
evidentemente, di non cadere in questa grave mancanza che,
indubbiamente, sarebbe imperdonabile per un vero e proprio spreco
di pubblico denaro e di fornire tempestivamente e quindicinalmente
la pagina ai giornali, avvalendosi degli strumenti di cui può
avvalersi per mantenere fede agli impegni presi e per non sprecare
denaro pubblico. Non c'è dubbio che questo costituisce uno stimolo,
che la pagina deve uscire, io sono certo e le auguro perlomeno che
non vi si capiti una sola occasione di pagare la pagina senza
presentare il notiziario da pubblicare ai giornali e mi pare
logico, concordiamo perfettamente su questo.
Tonino (P.S.I.U.P.) -
Ma, io sono, sono andato poco fa
nell'Ufficio Stampa per ritirare la fotografia della stratta di
mano con il Presidente della repubblica e ho dovuto constatare che
in quell'ufficio non certamente per colpa di chi ci lavora dentro,
ma veramente c'è un caos completo in quell'ufficio, un cumulo di
riviste, di giornali, di libri e tutte queste cose, per cui questa
gente non si leva dai piedi nel modo in cui è messo l'ufficio
oggi.
Noi riceviamo delle informazioni da tutte le Regioni a Statuto
ordinario o quasi, diciamo almeno di più le più importanti, dove
possiamo conoscere le idee dei vari Consiglieri sia della minoranza
che della maggioranza, dove conosciamo le scelte che fanno alcune
Regioni, dove conosciamo alcuni Convegni che portano avanti sulle
informazioni sociali e su altri problemi; qui in Valle non è
possibile fare questo noi in Valle d'Aosta non abbiamo un cittadino
che possa essere in grado di conoscere quello che capita qui
dentro, la Regione e se lo conosce lo conosce solo tramite la
pagina della Regione che è espressione personalmente della Giunta e
che non è espressione del Consiglio, quindi, a me pare, che le
proposte del gruppo comunista di un'informazione molto più fatta
perbene, una informazione molto più democratica in Valle d'Aosta
sia una cosa estremamente necessaria.
Quindi io insisto perché la legge presentata dal gruppo
comunista sia una legge che deve essere votata se vogliamo portare
la Valle d'Aosta anche al livello che gli compete.
---
Si dà atto che dalle ore 18,44 riassume la presidenza il
Presidente MONTESANO.
---
Montesano (P.S.D.I.) -
Che chiede la parola? Nessun altro
chiede la parola?
Allora si passa articolo per articolo. Ci sono dichiarazioni di
voto?
Articolo 1 - Stiamo votando la legge: provvedimenti intesi a
favorire la più ampia informazione dell'attività della Regione...
(
Voce
- L'articolo 1 di cosa? Quale?) ...della prima
legge.
Siggia (P.C.I.) -
Ci sono due testi, Presidente. C'è un
testo nostro e un testo della Giunta. Articolo 1 di quale
testo?
Montesano (P.S.D.I.) -
Non ce l'ho. Ah, è stato
distribuito adesso.
Dunque, emendamenti alla proposta di legge dei Consiglieri
Dolchi e Siggia sui provvedimenti intesi a favorire la più ampia
informazione sull'attività della Regione.
Hanno tutti questi emendamenti?
Io vorrei che l'avessero un po'tutti. Chi prende l'incarico, a
nome della Giunta, di illustrare questi emendamenti?
Consigliere Pollicini, ecco, se all'articolo 1 vuol proporre
l'emendamento.
Pollicini (D.P.) -
L'art. 1 verrebbe sostituito con
questo, che è nel testo distribuito ai capi Gruppo.
"Allo scopo di assicurare l'informazione sull'attività della
Regione, la Giunta regionale, previo parere della Commissione di
cui all'art. 5 - quella che ho letto prima - è autorizzata a
concedere contributi ai periodici locali, stampati con procedimento
tipografico, per l'inserzione di un notiziario regionale".
Questo sarebbe l'emendamento all'art. 1 della legge
Dolchi-Siggia. Sostituisce l'art. 1, ecco.
Montesano (P.S.D.I.) -
I proponenti della legge hanno da
aggiungere qualcosa?
Ci sono altre osservazioni? Allora, che approva alzi la mano.
Contrari. Astenuti. Il Consiglio approva.
Articolo 2 - Assessore Pollicini.
Pollicini (D.P.) -
Verrebbe sostituita da questo articolo
"I contributi previsti dall'art. 1 sono concessi alle pubblicazioni
regolarmente diffuse nella Regione aventi periodicità settimanale o
quindicinale, un formato di 35x50 circa, una tiratura minima di
2.000 copie per numero e carattere politico, sindacale e culturale
per il quale risultino incluse nel campo di applicazione dell'art.
1 della legge 1° agosto 1949 n. 482. Le pubblicazioni devono essere
regolarmente iscritte nel registro stampa del Tribunale di Aosta
oppure se registrate altrove debbono possedere caratteristiche e
contenuti di interesse esclusivamente regionale valdostano. Tutti i
requisiti di cui ai commi precedenti devono essere posseduti dai
periodici ininterrottamente per almeno un anno prima della
domanda.". Questo sostitutivo dell'articolo 2.
Andrione (U.V.) -
Pongo una volta sola la domanda, ma
vale per l'articolo 2 e vale per la tabella A, che è allegata, e io
chiedo che cosa si intende per tiratura e quali sono i mezzi
previsti per il controllo della tiratura, normalmente per i
quotidiani di carattere nazionale e internazionale esistono degli
istituti di controllo che hanno dei mezzi molto severi ma qui si
dice "tiratura minima di 2.000 copie" se si intende tiratura
tipografica io posso facilmente tirare 2.000 copie, mentre se si
intende come tiratura l'indice di diffusione diventa un problema
tutto differente.
Ora, dato che alla tabella dell'allegato A ci sono dei bare...
differenti e cioè si dice tiratura da 2.000 a 3.500 copie 110.000
lire; da 3.501 a 5.000 130.000 lire, io faccio un esempio molta
terra terra e, per esempio, sono proprietario della testata di un
giornale che tira nel senso tipografico della parola 3.400 copie ho
evidentemente interesse ad arrivare a 3.502 per non dare
l'impressione di essere così meschino da fermarmi all'uno per fare
il salto di qualità e mi sembra che allora sarebbe necessario che
l'Assessore spiegasse che cosa intende per tiratura e quali mezzi
ha la Commissione o la Giunta per controllare la tiratura, perché
insomma una affermazione...
Pollicini (D.P.) -
I mezzi per controllare e che cosa si
intende per tiratura.
Per tiratura si intende il numero di copie stampate
tipografiche. La Commissione ha i mezzi per controllare
evidentemente chiedendo, verificando in tipografia perché non è
sufficiente non so il bollettario di spedizione postale perché ci
possono essere le vendite, le consegne a domicilio, le altre forme
di consegna quindi per numero di copie si intende quelle stampate
in tipografia. La Commissione ha la facoltà di verificare che siano
rispettati i numeri denunciati attraverso ispezioni che possono
essere fatte in tipografia o altre forme di controllo per garantire
che non vi siano speculazioni o non ci sia evidentemente una
denuncia sbagliata per dire un eufemismo.
Andrione (U.V.) -
... mi permetto ancora una
precisazione, questo vuol dire che il periodo elettorale, quando
tutti i periodici aumentano enormemente le loro pubblicazioni per
distribuzioni gratuite ecc., tutti hanno diritto al supero delle
5.000 copie? Questo...
Dolchi (P.C.I.) -
Ma, ecco, questo argomento si richiama
all'articolo 4 della nostra proposta di legge, scusate se adesso
stiamo un poco costretti a saltare da una parte all'altra, dove
proprio preoccupati per le garanzie che deve avere
l'Amministrazione regionale prevedevano una serie di controlli,
molto aleatori se volete, ma che comunque mi sembra maggiormente,
erano maggiormente precisati che non nelle proposte di emendamento
e cioè una dichiarazione... della tipografia controfirmato dal
Direttore del periodico, attestante il numero delle copie stampate,
ma anche una dichiarazione dell'Ufficio postale, da cui risulti il
numero delle copie spedite. È chiaro che uno può vendere un erto
numero di copie all'edicola, anzi un numero esorbitante di copie
alle edicole e spedirle poche, ma è chiaro che ci dovrebbe essere
comunque una proporzione se uno spedisce 3.000 copie è abbastanza
logico arguire che ne stampa 4.000 ma se uno ne spedisce solo 150
sarebbe difficile convincere l'Amministrazione regionale che ne
vende altre 2.850 e ne tira quindi 3.000.
Ecco, ci sembrava che questo controllo potesse essere... e
all'uopo si proponeva anche all'articolo 5, si proponeva anche
all'articolo 6 che adesso diventerebbe articolo 5 delle proposte di
emendamento un controllo sulla regolarità da parte di una
Commissione.
Ecco, mi sembra che così considerando queste proposte di
emendamento e la stessa iniziativa una ricerca, un tentativo di
regolamentare sempre meglio questa materia, la presenza di una
Commissione composta di interessati e di politici e di
amministratori anche che quindi dovrebbero cautelare l'erogazione
dei fondi da parte dell'Amministrazione regionale potrebbe essere
il primo passo verso un maggior controllo e anche una ricerca di
responsabilizzazione da parte delle stesse tipografie e degli
stessi direttori perché si dice, perlomeno nella nostra si diceva e
adesso non sono ancora arrivato a vedere se si dicono negli
emendamenti ma mi sembra che dovrebbe essere ovvio che la
pubblicazione che non soddisfa annualmente ai requisiti minimi di
pubblicazione di regolarità e di tiratura non è più autorizzata,
cioè la Giunta l'anno successivo non corrisponde più la pagina in
pubblicazione.
Mi sembra quindi che così, se consideriamo questa fusione dei
due testi e questa ricerca di un accordo, un primo passo verso poi
una regolamentazione della materia, anche in seguito
all'esperienza, si possa accettare la dizione dell'articolo 5 degli
emendamenti che sostituisce il nostro articolo 6 e che sostituisce
anche l'articolo 4 dove erano fissate le norme precise che si
richiedeva di garanzia alla tipografia, alla posta per il controllo
della tiratura.
Pollicini (D.P.) -
Ma, guardi, diciamo così, l'articolo 4
della proposta Dolchi-Siggia, che non è stato recepito nella sua
forma letterale, sostanzialmente, direi, che è stato recepito nella
sostanza in quanto questa Commissione, ha questi compiti però noi
non siamo contrari che sia recepito anche letteralmente per noi sta
bene che sia aggiunto e con le richieste dei punti A, B, C, siano
messi in corpo all'articolo 5 o in un altro punto in modo da avere
le massime garanzie che non vi sia la possibilità di defraudare
l'Amministrazione regionale, anzi io direi che la Giunta è
perfettamente d'accordo l'ha fatto per un modo di sintetizzare
soltanto il problema però sta bene se il Consiglio è d'accordo, la
Giunta è d'accordo.
Montesano (P.S.D.I.) -
Allora l'articolo rimane...
(
Pollicini:
l'aggiunta...) ...Modificato oppure no?
Pollicini (D.P.) -
All'articolo 5 cioè...
(
Montesano:
parliamo dell'articolo 2) ...Sta bene così.
Montesano (P.S.D.I.) -
Sta bene così. Chi altri chiede la
parola? Chi approva alzi la mano. Contrari. Astenuti.
Articolo 3
Pollicini (D.P.) -
Ecco qui c'è un'altra
sostituzione.
Art. 3 viene sostituito con questo: "Il notiziario regionale che
verrà predisposto ogni 15 giorni ad eccezione del mese di agosto
occuperà lo spazio di una pagina. I periodici sono tenti a
rispettare la periodicità dichiarata e a pubblicare un notiziario
entro il termine di 15 giorni dal ricevimento senza omissioni,
errori o integrazioni.".
Montesano (P.S.D.I.) -
Assessore Pollicini io desidero
porle una domanda: cosa intende per il notiziario regionale? Cioè a
dire, mi lasci finire, se il notiziario regionale si intende come
attività della Giunta oppure questo notiziario regionale investe
tutta l'attività della Regione, siccome la Regione ha degli organi
responsabili che non si limitano a quelli
esecutivi, io desidero essere rassicurato che notiziario
regionale non ricalchi quello che è la pagina attuale della
regione, la quale pagina in sostanza è la pagina della giunta, cioè
dell'organo esecutivo, non è questa Giunta che ha tirato fuori
questa pagina è una cosa che si eredita da parecchi anni per
arrivare alla mia proposta che notiziario regionale investa tutti i
campi dell'attività della Regione e cioè il Consiglio regionale, le
attività delle Commissioni, l'attività delle Commissioni speciali,
le attività della Giunta ecc. Questo dovrebbe essere perché,
attualmente, noi abbiamo assistito a una, diciamo, manifestazione
di notizie da parte dell'organo esecutivo e questo per rifarci
anche a un discorso che abbiamo fatto nei riguardi della RAI-TV, in
cui l'accesso alla informazione deve essere aperto a tutti anche
per rifarci al Congresso che l'Assessore Benzo ha promosso a St.
Vincent sulla informazione sociale cioè la Società valdostana deve
essere informata sulla attività degli organi della Regione sia
esecutivo e sia legislativo come anche delle Commissioni consiliari
o le Commissioni di Giunta.
Ecco attendo la Lei una spiegazione.
Pollicini (D.P.) -
Concordiamo perfettamente
sull'impostazione che Lei in questo momento ha illustrato che era
stata anche fra l'atro recepita nel corso dell'ultima riunione sia
dalle dichiarazioni dei proponenti sia dalle dichiarazioni che
avevo fatto io a nome della Giunta.
Montesano (P.S.D.I.) -
Altri interventi? Consigliere
Dolchi.
Dolchi (P.C.I.) -
L'articolo 3 sostituisce praticamente
perché diventa articolo 4, quello che nel nostro articolo 3 era la
tabella che fissava gli oneri, diciamo così, il contributo se
vogliamo da parte dell'Amministrazione regionale... La nostra
tabella prevedeva una serie di differenziazioni in base al numero
delle pagine, la tabella che potremmo anche discutere quando
esamineremo gli allegati ma vorrei premettere questo si limita a
due o quattro pagine, come presentatori non abbiamo nessuna
difficoltà noi stessi prevedevamo che le pagine non potevano essere
degli inserti e cose di questo tipo.
Va bene, mi riservo però nell'esame degli allegati A e B di
rivedere maggiormente il confronto sulle nostre proposte che, oltre
a essere una regolamentazione della pagina e dei contributi, era
anche una rivalutazione di questo contributo che risale ormai a
dieci anni fa, mentre le spese di tipografia sono notevolmente
aumentate.
Montesano (P.S.D.I.) -
Altri interventi? Chi approva
l'art. 3 proposto dalla Giunta alzi la mano. Contrari? Astenuti? Il
Consiglio approva.
Articolo 4 - Prego.
Pollicini (D.P.) -
Dovrebbe essere sostituito da questo
articolo "L'importo dei contributi dalla Amministrazione Regionale
su presentazione di note mensile varie in rapporto alle
caratteristiche della pubblicazione secondo le tabelle che fanno
parte integrante della presente legge allegate sotto la lettera A
per i settimanali e sotto la lettera B per i quindicinali.
L'assegnazione dei contributi che verranno comunque corrisposti
anche in caso di mancata redazione del notiziario regionale, sarà
revocata qualora vengano meno le caratteristiche della
pubblicazione con i requisiti richiesti.
Ai periodici che a fine anno non abbiano pubblicato almeno 40
numeri per i settimanali o 20 numeri per i quindicinali, non sarà
più trasmesso il notiziario regionale per la pubblicazione e non
sarà più corrisposto il contributo regionale. Le modalità di
esecuzione relative alle norme della presente legge
all'assegnazione e alla liquidazione dei contributi e al controllo
dei requisiti sono approvati con deliberazione della Giunta
regionale.".
Montesano (P.S.D.I.) -
Interventi? Consigliere
Chamonin.
Chamonin (M.A.V.) -
...alcune precisazioni sulle tabelle
che troviamo in allegato A, volevo chiedere questo e siccome il
notiziario è quindicinale per le pubblicazioni settimanali verrà
fuori quindi due volte lo stesso notiziario? Lo pubblica una volta
sola ma il contributo, sì ma lo prende per ogni settimana questo
contributo no? Ah!... (
Pollicini:
ogni volta che pubblica)
...per ogni volta che pubblica. Va bene.
Montesano (P.S.D.I.) -
Altre osservazioni sull'articolo
4? Chi approva alzi la mano. Contrari. Astenuti. Il Consiglio
approva.
Articolo 5.
Pollicini (D.P.) -
Articolo 5, c'è una leggera variazione
rispetto all'articolo che è apparso nella proposta di emendamenti
che hanno in mano i capigruppo e riguarda il primo capoverso. Leggo
l'ultima versione dell'articolo 5 "È istituita con decreto del
Presidente della Giunta regionale una Commissione con compiti di
consulenza e di verifica delle condizioni e dei requisiti richiesti
per la applicazione dei provvedimenti di cui alla presente legge".
Rimane fermo la parte, il secondo capoverso che è "La Commissione è
formata dal Presidente della Giunta o da un suo delegato, da 3
Consiglieri regionali di cui 2 designati dalla minoranza, da un
rappresentante locale dell'ordine dei giornalisti, da un
rappresentate degli editori locali e dall'addetto alle relazioni
esterne dell'Ufficio Stampa".
Bordon (D.C.) -
Fino adesso tutto bene. Democraticamente
perché non tutte le minoranze devono avere un rappresentante,
supponiamo ci fossero 3 minoranze una non viene rappresentata e non
può fare sentire la sua voce, cioè si deve servire delle altre due
minoranze. Io darei un rappresentante a ogni minoranza, se è
possibile, perché mi sembra più giusto, supponiamo che domano in
questo Consiglio ci fossero 3 minoranze due entrano e l'atra sta
fuori. Come fa a far sentire la sua voce? Deve servirsi delle due
altre minoranze con le quali non ha niente a che... Però io non è
che mi cristallizzi in questo, ma mi sembrava giusto, ognuno possa
fare sentire la sua voce, siccome poi è tutta una informazione
diversa da quella di prima, dove ognuno ha tendenza, è portato a
far sentire quello che ha fatto in Consiglio, quindi nessuno meglio
del rappresentante della minoranza stessa può essere il portavoce,
ci sembrava fosse giusto di dargliene uno a ogni minoranza.
Montesano (P.S.D.I.) -
Chi risponde alla proposta?
Consigliere Dolchi.
Dolchi (P.C.I.) -
No, noi abbiamo sempre sostenuto che
nelle Commissioni dovessero essere rappresentate le minoranze; è
chiaro che, se parlassimo di gruppi di minoranza, in questo caso ci
troveremmo a fare una Commissione notevole perché in questo
Consiglio ci sono otto gruppi e quindi, se facciamo il concetto di
maggioranza e minoranza con rappresentazioni per gruppi, arriviamo
a una Commissione molto ampia.
Vorrei dire che la proposta della Giunta che possiamo poi tenere
come, come si dice? Come fatto importante prevede su tre
Consiglieri due della minoranza ecco mi sembra che è
un'impostazione abbastanza rivoluzionaria e forse perché è chiaro
che c'è il Presidente della Giunta che ovviamente non sarà della
minoranza ma sarà della maggioranza, però mi sembra che se non
vogliamo allargare molto il numero proposto mi sembra giusto, se
non vogliamo allargare il numero dei rappresentanti il fatto che su
tre due siano della minoranza è un fatto abbastanza nuovo,
innovatore, che possiamo senz'altro accertare.
Pollicini (D.P.) -
Io penso che una Commissione che, se
non sbaglio, è formata da sette persone, che è il numero classico
delle Commissioni consiliari, non convenga allargarla molto di più,
presumo che le garanzie per la minoranza siano sufficienti per cui
io insisterei su questo tipo di formazione di Commissione.
Montesano (P.S.D.I.) -
Poi a parte il fatto che, se ci si
trova nella situazione come ci troviamo adesso, in cui tutti sono
in minoranza... (
Pollicini:
appunto...) ...è vero...
(
Pollicini:
va beh, questa è una ragione in più...) ...
Bordon (D.C.) -
Veramente io non insisto perché non si
tratta qui di fare il tiramolla; io quindi ritiro la mia proposta,
vedremo in futuro che avrà ragione perché ha detto bene Dolchi, non
si tratta di gruppi di minoranza le minoranze possono essere 4 o 5
io non posso farmi rappresentare da un altro ad ogni modo si vedrà
in futuro se sarà il caso perché io ritengo che avremo necessità di
questo perché avremo la discriminazione di alcuni gruppi di
minoranza. Però... alla fine io credo lo stesso quindi per me va
bene ugualmente.
Montesano (P.S.D.I.) -
Altre osservazioni sull'art. 5?
Chi approva alzi la mano. Contrari. Astenuti. Il Consiglio
approva.
Articolo 6 - Assessore Pollicini.
Pollicini (D.P.) -
... da questo articolo, "La Giunta
regionale è autorizzata a concedere a Cooperative di Giornalisti
regolarmente costituiti in Valle d'Aosta, contributi per il
pagamento degli interessi passivi relativi a mutui contratti per la
realizzazione nella Regione di imprese editoriali e giornalistiche
entro i limiti di spesa secondo le norme relative allo istituendo
fondo regionale di rotazione da approvare con legge regionale".
Montesano (P.S.D.I.) -
Osservazioni? Chi approva alzi la
mano. Contrari. Astenuti. Il Consiglio approva.
Articolo 7
Pollicini (D.P.) -
Verrebbe sostituito con questo: "Nella
prima applicazione della presente legge i periodici che alla data
del 1° gennaio 1973 erano ammessi a pubblicare il notiziario
regionale secondo le precedenti modalità stabilite dalla Giunta
regionale possono ottenere i contributi previsti dalla presente
legge purché garantiscano una periodicità almeno quindicinale e una
tiratura minima di 2.000 copie.
Nella prima applicazione della presente legge i suddetti
periodici che abbiano un formato di circa 25-35 sono assimilati a
periodici formato 35x50 per quanto concerne la concessione del
contributo regionale.
Nella prima applicazione della presente legge per i periodici di
informazione regionale valdostana stampati all'estero che siano
rogano di associazioni mutualistiche culturali o assistenziali per
gli emigrati può derogare il requisito della periodicità purché
pubblichino almeno 12 numeri l'anno aventi una tiratura minima di
2.000 copie e garantiscano le inserzioni di tutti i notiziari
trasmessi per i quali saranno concessi i contributi previsti nella
tabella dell'allegato B ridotti del 20%; nel caso di numeri a sei
pagine non è ammessa l'inserzione del notiziario nel foglio
staccato".
Montesano (P.S.D.I.) -
Osservazioni all'art. 7?
Consigliere Chamonin.
Chamonin (M.A.V.) -
Io volevo chiedere questo: cosa si
intende con prima applicazione, cioè quelli che già esistono
continuano a esistere nel formato attuale o devono poi adeguarsi in
un dato periodo di tempo alle orme della legge?
Montesano (P.S.D.I.) -
Assessore Pollicini...
(
Voce:
solo il primo anno) ...Altri interventi?
Chi approva l'art. 7 alzi la mano - contrari? (
Voce...
)
Allora ritorniamo un passo indietro.
Dolchi (P.C.I.) -
Non capisco da dove deriva il fatto che
sono assimilati per un anno.
Si fa la fotografia al 1° gennaio 1973 di tutti i periodici che
hanno questo formato. Quelli vanno avanti per l'eternità con quei
formati e con i contributi, se no la nostra tabella, a cui mi
riferivo io non è più valida.
Ecco, non capisco la questione dell'anno... (
Voce
)
...nella "prima applicazione" vuol dire che, d'ora in avanti devono
avere tutti quelle misure, chiaro? Devono pubblicare per un anno e
avere tutte quelle caratteristiche per avere l'ammissione.
Questi, che attualmente hanno questi formati, continuano finché
ritengono di avere questi formati perché la legge non è per un
anno.
Andrione (U.V.) -
...una domanda più sottile e, direi,
scabrosa. Se non era da prevedere che entro un ragionevole periodo
i formati piccoli esistenti dovessero adeguarsi alla legge, cioè,
tu parli di fotografia, può andare molto bene. Però, dopo un certo
periodo di tempo, questa fotografia potrebbe dare luogo a delle
ingiustizie, nel senso che c'è il formato piccolo che, per via
d'una questione "ad origine" percepisce di più nei confronti del
formato piccolo che ha avuto la disgrazia di nascere dopo...
(
Voce:
No, non può più nascere) ...Sì, che può nascere.
Dolchi (P.C.I.) -
Non voglio dire io quello che deve dire
Pollicini, ma proprio per vedere... io in modo che Pollicini me lo
confermi, in parole povere è questo: d'ora in avanti, articolo 2,
tutti devono aver formato minimo 35-50, d'ora in avanti, e dopo che
hanno pubblicato per almeno un anno e hanno corrisposto tutti i
requisiti, potranno avere il contributo. Questo come norma? Da
adesso in avanti? Cioè uno che vuole iniziare adesso la
pubblicazione avrà il contributo dal marzo 1974, dopo che per un
anno ha pubblicato un periodico con le misure 35-50. Quindi piccoli
non ce ne saranno più in avvenire?
Per i piccoli che ci sono adesso - art. 7 - si stabilisce che
sono assimilabili a quelli con due pagine del 35-50, in fondo è
anche la verità, se noi abbiamo uno piccolo così che pubblica la
pagina qui, se lo stampa in piedi davanti e dietro, e è poi lo
stesso come spazio di tipografia. Ma siccome non è solamente una
questione di spazio di pubblicazione, ma è anche un tipo oramai
affermato di pubblicazione, mi sembra che lo spirito dell'art. 7 è
"quelli che fino adesso... (
Voce...
) ...Non è che voglia
fare la pubblicità alla Ville d'Aoste, ma dico, questo che è
sempre, che esce così e che pubblica la pagina così, mi sembra che
l'articolo 7 dica "continua ad essere così".
Quello che vorrà ottenere il contributo in avvenire dovrà invece
pubblicare il giornale, così la pagina e così il testo del
giornale, perché in fondo è questo che si tratta. La superficie è
uguale.
Siccome prevediamo, mi sembra che lo preveda anche la tabella A)
e la tabella B) che il contributo ce l'abbia un periodico a due
facciate, quindi il problema non si pone perché il nuovo periodico,
se vuole concorrere alla pubblicazione, come dice Chantel, tra un
anno, con tutte queste norme, se vuol farlo solo di due facciate,
lo fa in questo modo: uno in piedi da una parte e la pagina delle
"nouvelles d'administration" dall'altra.
Però mi sembra - e vorrei essere confortato e confermato in
questo senso - che l'articolo 7, che dovrebbe sostituire il nostro,
che viene proposto dalla Giunta, è "per quei periodici che hanno
oramai affermato nel tempo un loro formato piccolo", si mantiene il
formato piccolo e la pagina viene, come è stato fatto sinora,
pubblicata nell'interno del formato piccolo.
Che praticamente poi è il formato grosso piegato in due invece
che in uno.
Ma questo non per un anno. Ecco, non ho capito bene la questione
dell'anno.
Pollicini (D.P.) -
Il discorso può essere visto così:
questa legge mira anche a dare una nuova veste ai giornali, una
nuova funzione, tutto sommato, che sia quella di un'informazione,
la più ampia possibile ed è evidente che un giornale, di formato
25x35 in certe occasioni, che esce con dei grossi emblemi o con
delle grosse fotografie, di fatto, di funzione giornalistica non ne
ha per nulla; diventa soltanto una semplice e direi propria
bolletta per l'esazione della quota regionale e basta poiché su un
formato così piccola 25x35 è sufficiente un grosso emblema e una
fotografia per riempire tutto.
Quindi funzioni informative quel giornale non ne ha pur
pubblicando la pagina della Regione.
Quindi il concetto è questo: in effetti non vogliamo certamente
favorire questo tipo di stampa, che stampa non è; rischia di essere
una speculazione per avere i fondi regionali.
Però, poiché vi sono delle testate che escono in questo formato
da anni e anni, non intendiamo neanche fare una discriminazione o
far cambiare una veste tipografica che costerebbe evidentemente del
denaro e forse anche sarebbe contrario a un certo rispetto di
tradizioni di quel giornale, per cui per quei giornali che, alla
data dell'entrata in vigore, hanno la pagina regionale ed hanno
quel formato di 25x35 verrà riconosciuto nel tempo l'assimilazione
nel formato 35x50.
I nuovi giornali, evidentemente, dovranno assoggettarsi alle
norme della legge.
Chamonin (M.A.V.) -
Quello che dava un po' di dubbio era
l'interpretazione di questa frase "nella prima applicazione della
presente legge".
Ora, se si trattava dell'anno che deve passare dal 1° gennaio
1973 al 1° gennaio 1974 si poteva mettere "nel primo anno di
applicazione della presente legge i periodici, ecc. ecc."
Sennò non c'è nessun bisogno di mettere "nella prima
applicazione della presente legge": si incomincia la frase in
questo modo "i periodici, che alla data del 1° gennaio 1973 erano
ammessi a pubblicare il notiziario regionale..." e si va avanti in
questo modo. Senza mettere "nella prima applicazione della presente
legge" che non vuol dire assolutamente niente in questo caso.
Perché corre lo stesso il discorso e mi pare più chiaro se
l'articolo fosse scritto così: "i periodici che alla data del 1°
gennaio 1973 erano ammessi a pubblicare un notiziario ecc.
ecc.".
Secondo capoverso: "i suddetti periodici che abbiano un formato
di circa 25x35, e avanti".
Terzo capoverso "i periodici di formazione regionale, ecc. Senza
bisogno di ripetere sempre e di dire "nella prima applicazione
della presente legge" che, in effetti, nessun ha capito che cosa
voglia dire.
Pollicini (D.P.) -
Che il discorso possa essere
completato là dove si dice che per avere diritto, i nuovi giornali,
alla pagina, devono pubblicare per un anno di seguito il loro
giornale.
È evidente che, ecco il discorso dell'equivoco "anno", dove è
uscito quello. È evidente che, nella prima applicazione non può che
interessare e i giornali già, direi, che sono in pubblicazione, già
in possesso della pagina regionale, cioè in questo concetto - prima
applicazione perché gli altri la loro applicazione non la potranno
avere che a un anno dalla pubblicazione dei loro nomi? numeri?
Chamonin (M.A.V.) -
... "i periodici che alla data del 1°
gennaio 1973 erano ammessi a pubblicare il notiziario regionale,
secondo le precedenti modalità stabilite dalla Giunta regionale
possono ottenere i contributi previsti dalla presente legge purché
garantiscano una periodicità" e sono esclusi da questo articolo
quelli che devono ancora pubblicare per un anno per il
riconoscimento. Non ne parla qui di quelli.
Andrione (U.V.) -
Io accetto le lucide spiegazioni del
Consigliere Dolchi, però, sovvenendomi così di famose battaglie che
abbiamo avuto nel passato con Mons. Stevenin per l'obbrobrietà di
certe testate, mi sembra che con questa norma, in funzione di
un'eternità relativa, a queste leggi, i piccoli formati saranno
molto appetibili e non è detto che non cambino - la testata rimane
la stessa, il piccolo formato ha sempre diritto, in virtù di questo
ad origine, alla pagine regionale, ma non è detto che cambino gli
autori, oloro che riempiono la testata stessa.
Non so se mi sono spiegato. Perché allora conviene avere il
giornaletto piccolo.
Montesano (P.S.D.I.) -
Allora, il secondo e terzo
capoverso come va inteso?
Consigliere Chamonin vuole per favore ripetere?
Chamonin (M.A.V.) -
È una mia interpretazione, questa.
Non so se chi ha stilato l'articolo crede di metterlo così. Per me
non ha nessuna importanza anche lasciarlo nella prima applicazione.
Mi pareva più chiaro non mettere affatto "prima applicazione" nella
presente legge.
Sono i presentatori che devono essere convinti di questo, eh,
non io! ...
(Voci)
...
Montesano (P.S.D.I.) -
Allora, Assessore Pollicini, cosa
facciamo? ...(
Voci
)... D'accordo, allora tagliare via "nella
prima applicazione della legge, al 1° secondo capoverso e al terzo
capoverso.
Però mi sembra che il Consigliere aveva aggiunto...
(
Voce:
niente) ...Allora, niente. Basta così. Allora
l'articolo va ai voti con questo emendamento soppressivo. Chi è
favorevole alzi la mano - Contrari? - Astenuti? Il Consiglio
approva.
Articolo 8 - È l'imputazione di spesa, quindi.
(Pollicini legge l'articolo)
Montesano (P.S.D.I.) -
Chi approva, ecc. - Il Consiglio
approva.
L'articolo finale è quello solito, che non ha bisogno di essere
letto.
Dolchi (P.C.I.) -
Voglio dire che siamo contenti,
approviamo l'art. 9 perché è l'unico che è rimasto uguale.
Montesano (P.S.D.I.) -
Poi approviamo le tabelle.
Tabella A - Il Consiglio approva. No, scusate.
Dolchi (P.C.I.) -
Avendo anticipato che la nostra
iniziativa aveva due scopi: quello di regolamentare il contributo e
la pagina, ma anche quello di promuovere un aggiornamento di questo
contributo.
Ora, mentre questo si verifica sia nei settimanali che nei
quindicinali per le pagine con formato maggiore, cioè con le 4
pagine e, sono d'accordo, non ridico quello che ha già detto il
collega Pollicini in proposito, mi sembra che nella prima colonna,
sia per i settimanali che per i quindicinali andiamo indietro, e
abbastanza sensibilmente, nei confronti dell'attuale contributo e
quindi, senza far perdere tempo sulle argomentazioni che ci
potrebbero essere in proposito sui costi di tipografia, sul fatto
che, se attualmente c'è un vantaggio a pubblicare la pagina con le
nuove tariffe, non ci sarebbe più questo vantaggio, la proposta
sarebbe:
Tabella A) - portare da 50 a 60 mila lire la prima cifra e da 70
a 80.000 la seconda, mantenendo invariato la cifra di 90.000 perché
tutti sanno che una volta fatta la composizione l'aumento delle
copie non incide più proporzionalmente sul prezzo.
E, nella tabella B) aumentare da 40 a 50.000 e da 60 a 70.000
rimanendo invariata la cifra di 80 mila. Questa è una proposta che
mi sembra equa nei confronti del contributo passato che, in questo
caso, verrebbe, per questo tipo di pubblicazioni, ad essere molto
inferiore con questa legge di quanto non era prima nei confronti di
questi periodici.
Chamonin (M.A.V.) -
Riferendomi a quando diceva il
Consigliere Dolchi adesso, notavamo che qui c'era più del doppio di
contributo tra le due pagine e le 4 pagine o più. Invece, con la
proposta Dolchi verrebbe ad avere meno del doppio cioè prima era da
50 a 110 adesso da 60 a 110. Rimarrebbero immutate le proposte per
4 o più.
Pollicini (D.P.) -
Qui, a noi, è parso che questi
parametri avessero un significato in quanto mirano a favorire,
direi, a stimolare la più ampia funzione informativa del giornale.
Cosa evidente che nel giornale a due pagien è decisamente inferiore
a un giornale da 4 e più pagine.
Quindi aveva questa funzione, A questo mirava la differenza,
cioè stimolare l'aumento della parte informativa per evitare che ci
fossero, così, delle pagine, dei giornali di cui appunto una pagina
della Regione, l'altra pagina limitata a poche notizie o a molte
fotografie o a qualche caricatura.
Voleva stimolare l'ampliamento del formato del giornale,
l'aumento delle pagine del giornale per questa funzione.
Sentiamo anche gli altri Gruppi. Questo parametro è stato fatto
proprio in funzione di questo scopo.
Dolchi (P.C.I.) -
Tutto l'equilibrio tiene conto anche di
una presenza politica e di informazione che ha una certa
caratteristica.
Ora, il concetto era: veniamo incontro a questa maggiore
informazione. C'è una serie di testate che attualmente hanno 75
mila lire, per le quali noi, volendo agevolare l'informazione,
gliene diamo solo 40. Ne rimettono 35 nei confronti dell'attuale
situazione, oppure gliene diamo solo 50, mentre adesso ne prendono
75.
Ora, io sono d'accordo, in linea di principio, con quanto diceva
Pollicini. Non aumentiamo a queste testate in proporzione come per
le 4 pagine, per le cose dette da Pollicini, anche se per queste
pubblicazioni c'è stato un aumento delle spese. Ecco, però è chiaro
che dare tanto meno, ecco mi sembra venire in contrasto a quelli
che sono stati un po' i principi che hanno ispirato e noi nel
presentare la legge e voi nell'esaminarla e presentare le
contro-proposte per gli emendamenti.
E è una questione anche vista in base ai costi tipografici che
non porta un grosso beneficio in più. Porta comunque una riduzione.
Facciamo che questa riduzione non sia talmente accentuata da
soffocare quella informazione che con queste leggi invece vogliamo
promuovere.
Montesano (P.S.D.I.) -
Giunti a questo punto la Giunta
deve esprimersi: se accoglie o no, perché devo mettere ai voti
questo emendamento.
Pollicini (D.P.) -
La Giunta ha invitato i Gruppi a
pronunciarsi.
Montesano (P.S.D.I.) -
Lei mantiene l'emendamento, allora
lo mettiamo ai voti prima di mettere ai voti la tabella.
Pollicini (D.P.) -
Vorrei fare una proposta e cioè:
nell'allegato A) là dove c'è - pagine 2 - da 2000 a 3500 copie lire
50.000 portare a 60 mila e laddove c'è 3500-5000, 75.000 se non
sbaglio come adesso.
Nell'allegato B) da 40 mila a 50 mila e, sotto, da 60 mila a 65
mila.
Montesano (P.S.D.I.) -
Consigliere Dolchi accoglie
questo?
Dolchi (P.C.I.) -
Viene a mancare, diventa più
conveniente allora, data la differenza che c'è, fare le 5.000
copie, proprio per evitare quelle cose. Perché, da un punto di
vista tipografico per le 2 mila copie e giusto le 50.000, il costo;
poi, per arrivare fino al plafond delle 5.000, sì c'è 20.000 lire
di carta; poi, oltre le 5000, vedete, che io propongo non più uno
scatto di 20 mila, ma solo più di 10 mila, perché lì è proprio
solamente carta stampata.
Ecco, mi sembra che, dall'analisi più approfondita, se non
vogliamo in questo caso far ridurre solo di 5 mila lire, che con i
costi invece è una riduzione del 30%, se contiamo adesso mi sembra
che togliendo su quelli che fanno da 3500 a 5000 copie già 5.000
lire su quello che prendono adesso, mi sembra
... no, per i settimanali, ma per i quindicinali, mi sembra che
mantenerlo a 60 sia una cosa valida, proprio così per l'equilibrio
delle pagine.
Montesano (P.S.D.I.) -
Allora la tabella A) va messa ai
voti con le modifiche alla colonna due da 50.000 a 60.000 e da
70.000 a 75.000.
Chi approva?... Il Consiglio approva.
Tabella B) - modificato nella colonna 2, da 2000 a 3500 copie
50.000 e nel rigo susseguente 70.000.
Chi approva... Il Consiglio approva.
Si passa alla votazione a scrutinio segreto.
Risultato della votazione: presenti 20 - votanti 20 - favorevoli
18 - contrari 2. Il Consiglio approva.
Sono le 19,37 ed io proporrei al Consiglio di togliere la seduta
e di rinviarla a domattina alle 9,30.
La seduta è tolta.
---
La seduta termina alle ore 19,37.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK