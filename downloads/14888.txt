Consiglio Regionale della Valle d'Aosta - Oggetto del Consiglio n. 1353 del 24 maggio 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
INFORMAZIONE
Radiotelecomunicazioni
Precedente
Successivo
Resoconto integrale del dibattito dell'aula
Oggetto del Consiglio n. 1353 del 24 maggio 1995 - Resoconto
SEDUTA ANTIMERIDIANA DEL 24 MAGGIO 1995
OGGETTO N. 1353/X Situazione della sede RAI per la Valle
d'Aosta. (Approvazione di risoluzione)
Risoluzione Il Consiglio regionale della Valle d'Aosta,
preoccupato
per la situazione di incertezza nella quale versa la Sede Rai
per la Valle d'Aosta, che ha determinato anche azioni sindacali da
parte del personale della Sede,
tenuto conto
dell'importanza della presenza del servizio pubblico
radiotelevisivo in una Regione come la Valle d'Aosta, con
particolarità linguistiche e culturali,
considerato
che da troppo tempo sono vacanti i posti di direttore, di
Responsabile della Struttura di Programmazione, settore
quest'ultimo importante nel contesto della comunicazione
radiotelevisiva regionale, nonché di Responsabile del Supporto
tecnico,
ritiene
insufficienti le iniziativa prese dalla Rai per la piena
applicazione della Convenzione Rai-Stato (in ottemperanza alla
legge 103 del 1975) per l'effettuazione di programmo informativi in
lingua francese per la Valle d'Aosta, e ciò malgrado gli inviti in
tal senso espressi dalla Commissione Parlamentare per l'Indirizzo
Generale e la Vigilanza dei Servizi Pubblici Radiotelevisivi e
malgrado le assicurazioni espresse dal Presidente del Consiglio di
Amministrazione della Rai;
chiede
che la Rai prenda immediate misure per risolvere i problemi di
organico alla Sede di Aosta, si adoperi per dotarsi in Valle
d'Aosta di una Sede adeguata e di mezzi tecnici in grado di
rispondere alle esigenze moderne e tecnologicamente adeguati,
rivaluti il patrimonio aziendale, applichi la convenzione per le
trasmissioni in lingua francese (peraltro scaduta nel mese di
agosto 1994) e ne assicuri il rinnovo in tempi brevi;
auspica
che si trovi al più presto una soluzione alla controversia che
vede opposte la Regione Valle d'Aosta e la Rai per il rinnovo della
Convenzione riguardante la ritrasmissione delle televisioni
francofone France2 e Télévisione Suisse Romande e che si preveda
anche un allargamento alla 2a rete pubblica francese France3 e a
France 1 e della televisione svizzero-tedesca nella Comunità
Walser;
impegna
ad inviare il presente ordine del giorno al Presidente della
Rai, al Direttore Generale della Rai, al Direttore del TGR, al
Presidente della Commissione Parlamentare di Vigilanza e ai
Parlamentari valdostani.
F.to: Dujany - Parisi - Squarzino - Chenuil - Stévenin - Perron
- Piccolo - Collé - Chiarello.
Presidente Rispetto al testo allegato vi sono alcune modifiche
da apportare. Ci sono delle novità nel senso che il posto di
direttore è stato occupato, è stato designato un giornalista, però
è ancora vacante quello di responsabile della struttura di
programmazione nonché da anni manca il responsabile del supporto
tecnico.
Con queste modifiche, al comma 4, dove c'è scritto che:
"considerato che da troppo sono vacanti", sostituire con "è vacante
il posto di direttore" e poi al posto di "nonché", "mentre da anni
manca il responsabile". Un'altra modifica è dove c'è "ritiene
insufficiente le iniziative prese dalla Rai per la piena
applicazione della convenzione Rai-Stato in ottemperanza alla legge
103 del 1975 per le effettuazioni", invece che di "programmi
informativi" di "trasmissioni in lingua francese". Il testo
modificato viene distribuito. Poi abbiamo tolto France1 perché è
privata.
La parola al Consigliere Squarzino Secondina.
Squarzino (VA) Per ribadire l'importanza di questa risoluzione
che ha una storia di più di 30 giorni intervengo solo in prima
istanza, infatti, per rispettare i tempi ristretti di lavoro del
Consiglio, non è stata presentata.
In seconda istanza non c'è stato il numero sufficiente per
intervenire, pare che ora le modifiche proposte rispettino il fatto
nuovo che è emerso e cioè la nomina di un nuovo direttore.
Ribadisco l'importanza della risoluzione perché vi sono altri
problemi posti in evidenza e cioè si vuole sostenere la funzione
importante che ha la struttura della Rai in tutte le sue
articolazioni, l'aspetto tecnico, la struttura programmi,
l'informazione e ribadire l'importanza che ha la sede Rai in
Regione. Io sono convinta che quanto più si favorisce la
professionalità degli operatori dell'informazione, tanto più il
tessuto democratico possa averne un vantaggio.
Credo che le risorse impiegate per migliorare la qualità
dell'informazione sono impiegate per la crescita dell'opinione
pubblica.
Presidente La parola al Consigliere Borre.
Borre (UV) Dove è stata fatta la modifica io avrei messo
"purtroppo è stato nominato un direttore" perché ancora una volta
si rafforza il contesto esterno della Rai rispetto alla Valle
d'Aosta. Nous sommes ici, encore une fois, pour discuter du rôle du
service public de l'information en Vallée d'Aoste, mais nous le
faisons avec une certaine amertume, surtout à la lumière de la
nomination du directeur du siège. Le nom .... aucun doute sur son
expérience et sa professionalité, mais c'est un homme qui est
externe à la Rai et à la Vallée d'Aoste.
Je pense qu'en Vallée d'Aoste il y a, à l'extérieur et à
l'intérieur de la Rai, des personnes aussi compétentes et qui
connaissent profondément la réalité valdôtaine pour assumer une
charge si importante et délicate. Je disais que nous votons en
faveur de la résolution en discussion avec une certaine amertume
parce que pour l'énième fois la Rai n'a tenu en aucun compte notre
réalité, comme pourtant l'avait assuré le Président de la
Commission de surveillance, le député Taradash, lors de sa visite à
Aoste.
Je réaffirme ma conviction, comme on a embauché un romain pour
diriger le siège Rai du Val d'Aoste, de la même façon on aurait pu
embaucher un valdôtain. Cela dérive tout simplement du fait que je
suis bien conscient de l'importance du service public radiotélévisé
dans une Région comme la nôtre avec ses particularité linguistiques
et culturelles. Je suis convaincu qu'il faut avoir une sensibilité
et un amour particulier pour notre pays afin de valoriser ses
aspects plus marquants et significatifs. Mon amertume ne dérive pas
seulement de la nomination du nouveau directeur et de la nomination
manquée du responsable de la structure des programmes.
La déception dérive du fait que l'on emploie très peu du
professionnalisme local, pour des services en externe des
opérateurs du Piémont continuent à venir chez nous, mais en Vallée
d'Aoste ouvrent des cameramen qui ne sont pas inférieurs, nous
amerions savoir pourquoi cela arrive et si les entreprises
valdôtaines ont été invitées à participer à l'adjudication
éventuelle. Du temps annoncée de la rédaction francophone on ne
sait plus rien, peut-être que la Rai attend que des journalistes
romains puissent avoir leur licence en langue si est possible en
français pour l'envoyer successivement à Aoste?
Les miennes sont des considérations fragmentaires, dictées par
les exigences de l'appeler au sens de responsabilité ceux qui
travaillent au siège Rai pour la Vallée d'Aoste et qui ont des
rôles importants. Je ne discute pas la revendication légitime des
journalistes mais j'estime que, en tant que valdôtains, ils
pourraient faire un effort pour réaliser plus de reportages et
passer plus de nouvelles en français. Je me souviens qu'il y a
quelque temps le Président du Gouvernement s'était plaint du fait
que les communiqués diffusés en langue française par le bureau de
presse étaient traduits par la rédaction de la Rai.
J'ai voulu prêter attention à ce fait que j'estime absurde mais
je dois avouer qu'il s'agit vraiment de ce que se passe. Je
comprends bien que quelqu'un peut ne pas savoir parler d'une façon
correcte la langue française, mois aussi j'ai des difficultés, mais
je pense que les journalistes de la Rai pourraient bien faire un
petit effort dans cette direction.
Je ne veux pas faire de comparaisons mais je dois remarquer que
la Rai donne une information en français inférieure par rapport aux
télévisions privées valdôtaines. Ce qui ne fait pas son honneur.
Les revendications sont légitimes, les conflits aussi, mais il est
vrai aussi qu'il est opportun de ne pas oublier l'ancien dicton
"Aide toi et le ciel t'aidera", ou mieux "Aide qui veut t'aider".
C'est avec cet esprit que je vote la résolution.
Presidente La parola al Consigliere Bich.
Bich (APA) Io non voto la risoluzione perché è assolutamente
demagogica e non tiene conto della realtà che stiamo vivendo
sull'informazione, non tiene conto che la sede Rai di Aosta è
perfettamente politicamente lottizzata, che l'informazione ha una
qualità che è al di sotto di quella del piombo-bronzo, basta andare
a vedere come in altre Regioni viene presentato il telegiornale
regionale. Allora io pregherei uno dei presentatori ad andare a
vedere in Piemonte, Lombardia come viene allestito il Tg regionale
e ne fate una comparazione qualitativa e vedrete subito la
differenza enorme. Oltre a questo e a una certa dequalificazione
dei quadri perché mi sembra che i lettori del telegiornale del Tg3
della Valle siano frutto delle 150 ore, basta sentire come leggono,
la fonetica, il modo di presentarsi, la grammatica e quanto altro
mai, quasi tutti.
Per quanto riguarda la struttura, io mi riferisco al Tg3 che fa
le notizie; sui programmi avremo una discussione diversa. Per
quanto riguarda la struttura che elabora il telegiornale, ci
sarebbe da dire anche sul piano politico, ha ragione Borre a
sollevare l'obiezione: "Noi abbiamo sempre dei direttori, dei
capiredattori, dei riferimenti di coordinamento delle strutture
regionali della Rai che vengono da fuori, noi pensiamo che la
nostra Regione possa produrre qualcosa di meglio, o comparabile.
Purtroppo l'adeguamento politico è automatico e ne sappiamo
qualcosa dalle registrazioni telefoniche avvenute negli ultimi
tempi; noi vorremmo ancora sapere qual è l'osso che si portava in
bocca il direttore della struttura Tg3 e che riportava, dopo
opportune sollecitazioni, a parlamentari locali.
Vorremmo sapere che tipo di osso è questo, è una domanda
retorica giacché basta vedere un telegiornale e l'effluvio delle
notizie, si vede subito di che tipo era l'osso. Ho l'impressione
che i destinatari dell'osso non fossero uno solo, o non fosse
qualche parlamentare ma fossero anche altri soggetti politici
magari un po' più a sinistra che godono di particolare favore,
anche di tipo narcisistico. Per vedere la parzialità dei Tg3, basta
vedere la temporizzazione dei fotogrammi, quando vengono a girare
in questa aula: su Ferraris, 5 secondi; sulla Squarzino 6 secondi;
quando arriva da questa parte del tavolo 1 secondo. Arriviamo a
forme strane, per cui si aspetta che qualcuno vada di là per bere
un caffè e tac, riprendono la sedia vuota.
Questo la dice lunga sulla professionalità, ma andate a vedere
la qualità delle tv private dove ci sono cameramen a ore,
giornalisti presi nel modo più selvaggio: guardate la dovizia di
informazioni data dalla televisione privata e confrontatela con
quella del Tg3, con i suoi servizi vernacolari: c'è sempre qualcuno
che fa la festa della panna, della castagna e che occupa i 2/3 del
Tg e questo io lo trovo vergognoso. É meglio che facciano una bella
cura dimagrante in Rai, sarebbe fantastico che venga adottato anche
lì il sistema che si sta per adottare per i dirigenti regionali e
che il rapporto privatistico possa portare bene con un furioso turn
over del personale.
Io ho concluso il mio intervento che era una fiammata, ma era un
malloppo che avevo nel gargarozzo e volevo dirlo. Ringrazio la
Squarzino che mi dà sempre degli spunti felici, così mi ha dato
modo di sputare il rospo, una parte perché ce ne sarebbero tanti
altri.
Presidente Volevo richiamare il Consigliere Bich sul testo che
non riguarda assolutamente del problema della qualità
dell'informazione perché meriterebbe un approfondimento diverso in
rapporto al testo che viene proposto che affronta problemi chiari e
temi scottanti quali: l'organico ma non nel suo complesso, quello
riferito alla vacanza di posti e poi riguarda i problemi di
applicazione della legge Rai-Stato e i mezzi tecnici per poter
meglio operare nell'interesse della comunità. Questi sono i temi
delimitati, il tema affrontato dal Consigliere Bich è di altro tipo
che potrebbe essere affrontato: Bich ha colto l'occasione, bene, ma
non rientra nel tema portato all'attenzione dei consiglieri.
Passiamo alla votazione della risoluzione così modificata.
Risoluzione Il Consiglio regionale della Regione Autonoma della
Valle d'Aosta,
preoccupato
per la situazione di incertezza nella quale versa la Sede RAI
per la Valle d'Aosta, che ha determinato anche azioni sindacali da
parte del personale della Sede,
tenuto conto
dell'importanza della presenza del servizio pubblico
radiotelevisivo in una Regione come la Valle d'Aosta, con
particolarità linguistiche e culturali, constatato che per troppo
tempo è stato vacante il posto di Direttore, e lo è ancora quello
di Responsabile della Struttura di Programmazione, settore
quest'ultimo importante nel contesto della comunicazione
radiotelevisiva regionale, mentre da anni manca il Responsabile del
Supporto tecnico,
ritiene
insufficienti le iniziative prese dalla RAI per la piena
applicazione della Convenzione RAI-STATO (in ottemperanza alla
legge 103 del 1975) per l'effettuazione di trasmissioni in lingua
francese per la Valle d'Aosta, e ciò malgrado gli inviti in tal
senso espressi dalla Commissione Parlamentare per l'Indirizzo
Generale e la Vigilanza dei Servizi Pubblici Radiotelevisivi e
malgrado le assicurazioni espresse dal Presidente del Consiglio di
Amministrazione della RAI;
chiede
che la RAI prenda immediate misure per risolvere i problemi di
organico alla Sede di Aosta, si adoperi per dotarsi in Valle
d'Aosta di una Sede adeguata e di mezzi tecnici in grado di
rispondere alle esigenze moderne e tecnologicamente adeguati,
rivaluti il patrimonio aziendale, applichi la convenzione per le
trasmissioni in lingua francese (peraltro scaduta nel mese di
agosto 1994) e ne assicuri il rinnovo in tempi brevi;
auspica
che si trovi al più presto una soluzione alla controversia che
vede opposte la Regione Valle d'Aosta e la RAI per il rinnovo della
Convenzione riguardante la ritrasmissione delle televisioni
francofone France2 e Télévision Suisse Romande e che si preveda
anche un allargamento alla 2a rete pubblica francese France3 e
della televisione svizzero-tedesca nella Comunità Walser;
impegna
ad inviare la presente risoluzione al Presidente della RAI, al
Direttore Generale della RAI, al Direttore del TGR, al Presidente
della Commissione Parlamentare di Vigilanza e ai Parlamentari
valdostani.
Presidente Passiamo alla votazione della risoluzione in
oggetto.
Presenti, votanti e favorevoli : 25
Il Consiglio approva all'unanimità.
La seduta è tolta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK