Consiglio Regionale della Valle d'Aosta - Oggetto del Consiglio n. 767 del 22 giugno 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
COMMERCIO
Fiere, mostre e mercati
Precedente
Successivo
Resoconto integrale del dibattito dell'aula
Oggetto del Consiglio n. 767 del 22 giugno 1994 - Resoconto
OGGETTO N. 767/X - Concessione di un contributo, ai sensi
della legge regionale 31/1992, di lire 9.000.000 al Gruppo Cinofilo
Valle d'Aosta nelle spese previste per l'organizzazione della 7°
Esposizione Nazionale Canina Valle d'Aosta, in programma il 3
luglio 1994. Approvazione ed impegno di spesa.
Deliberazione - Il Consiglio
Premesso che:
Il Gruppo Cinofilo Valle d'Aosta ha fatto pervenire
all'Assessorato regionale del turismo, sport e beni culturali una
richiesta tendente ad ottenere, ai sensi della legge regionale 24
giugno 1992, n. 31, un contributo nelle spese previste per
l'organizzazione della 7a Esposizione Canina, in programma presso
l'Arena "Croix Noire" di Aosta il 3 luglio 1994.
Alla manifestazione, giunta alla sua 7a edizione, si prevede la
partecipazione di oltre 500 espositori provenienti da numerose
regioni italiane.
Il suddetto Gruppo ha corredato la richiesta di contributo in
questione con il preventivo di spesa, che ammonta complessivamente
a Lire 27.000.000.
Si dà atto inoltre che l'Assessore regionale al turismo, sport e
beni culturali, acquisito il parere dell'Ufficio regionale per il
turismo, ritiene ammissibili le spese sopra descritte e riconosce
alla manifestazione l'interesse turistico promozionale richiesto,
ai fini della concessione dei contributi, dalla legge regionale 24
giugno 1992, n. 31;
La Giunta regionale ritiene di aderire alla richiesta del Gruppo
Cinofilo Valle d'Aosta mediante la concessione di un contributo di
lire 9.000.000, pari al 33 percento circa delle spese
preventivate;
Vista la legge regionale 24 giugno 1992, n. 31;
Visto il parere favorevole rilasciato dal Dirigente dell'Ufficio
regionale per il turismo, ai sensi del combinato disposto
dell'articolo 72 della legge regionale n. 3/1956 e successive
modificazioni, e dell'articolo 21 della legge regionale 18/1980 e
successive modificazioni, in ordine alla legittimità della presente
deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di lire
9.000.000 (novemilioni) a favore del Gruppo Cinofilo Valle d'Aosta,
con sede in Aosta, Via Losanna n. 17, Partita IVA n. 00526290077, e
comunque non oltre il 33 percento delle spese previste per
l'organizzazione della 7a Esposizione nazionale canina Valle
d'Aosta, in programma presso l'Arena "Croix Noire" di Aosta il 3
luglio 1994;
2) di approvare e di impegnare la spesa di lire 9.000.000
(novemilioni) da imputare al capitolo 64320 del bilancio preventivo
della Regione per l'anno 1994 ("Contributi e sussidi ad istituzioni
e organismi vari per attività nel settore del turismo e del tempo
libero"), che presenta la necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta dell'Assessorato regionale del turismo, a manifestazione
conclusa, previa presentazione del consuntivo di spesa, corredato
da idonei giustificativi;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320.
Presidente -
Passiamo alla votazione della
deliberazione in oggetto.
Presenti, votanti e favorevoli: 27
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK