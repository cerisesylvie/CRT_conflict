Consiglio Regionale della Valle d'Aosta - Oggetto del Consiglio n. 2753 del 20 novembre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2753 del 20 novembre 1991 - Resoconto
OBJET N° 2753/IX Réalisation d'un dépurateur concernant les
communes de Donnas, Pont-Saint-Martin et du Haut Canavais
(Inter-pellation)
.
Presidente
Do lettura dell'interpellanza
presentata dal Consigliere Agnesod:
Interpellation Compte tenu de la publicité donnée, il y a
deux mois, à une rencontre entre Assesseurs et Présidents de la
Région Vallée d'Aoste et de la Région Piémont au sujet du
dépurateur concernant les communes de Donnas, Pont-Saint-Martin et
quelques communes du haut Canavais;
Considérant l'urgence de réaliser l'ouvrage en question en
tenant compte des lois en la matière et aussi des éventuelles
responsabilités en cas de pollution des nappes ou des cultures
agricoles;
le soussigné Conseiller régional du groupe de l'Union
Valdôtaine
interpelle
le Gouvernement valdôtain pour connaître et savoir:
1) si le projet pour la réalisation de cet ouvrage est déjà
terminé;
2) le contenu de ce projet;
3) les délais de réalisation et de mise en service du
dépurateur, destiné à desservir un nombre élevé d'habitants;
4) les intentions du Gouvernement valdôtain à cet égard.
Presidente
Ha chiesto di illustrare
l'interpellanza il Consigliere Agnesod, ne ha facoltà.
Agnesod (UV)
La questione del depuratore per i
centri di Donnas e Pont-Saint-Martin è sul tappeto da alcuni anni.
Si tratta della realizzazione di un'opera la cui importanza è più
che evidente.
Attualmente non siamo in regola come Regione, non lo sono i
comuni interessati e la comunità. Occorre agire con estrema
urgenza, c'è il rischio reale di inquinamento dei corsi d'acqua o
di falde acquifere.
So che esiste un consorzio costituito fra i comuni interessati
ed alcuni comuni del Canavese per realizzare l'opera. Ho saputo
dagli organi di stampa che alcuni mesi fa c'è stato un incontro fra
assessori regionali della Valle d'Aosta e del Piemonte: vorrei
conoscere cosa è stato definito in questo incontro. Esiste un
progetto? In caso affermativo, chiedo di poterne avere visione e di
trasmettere lo stesso al consorzio dei comuni interessati. Se non
c'è o lo stesso è in fase di studio. Voglio ancora sottolineare
l'urgenza della realizzazione.
La realizzazione di questa opera e la messa in funzione
dell'impianto rappresentano una necessità improrogabile per questa
zona, che è anche una zona ad alta densità abitativa, quindi a
maggiore rischio.
Presidente
Ha chiesto di parlare l'Assessore ai
lavori pubblici, Martin, ne ha facoltà.
Martin (ADP)
Vorrei solo precisare che anche senza
l'invito a voler procedere in tempi stretti su questo problema del
Consigliere Agnesod, la Giunta regionale si è già mossa, tant'è
vero che il Consigliere Agnesod stesso ha ricordato che c'è stato,
circa un mese fa, un incontro fra la Valle d'Aosta e il Piemonte,
nel quale io rappresentavo la Regione Valle d'Aosta e l'Assessore
regionale all'ambiente Garino rappresentava il Piemonte per questo
problema.
Esiste anche un consorzio - mi pare di ricordare che la sede sia
a Pont-Saint-Martin e che l'assessore Gallo ne sia il presidente,
il quale è a conoscenza del progetto, che naturalmente è più uno
studio di fattibilità che un progetto. Questo studio di fattibilità
è stato redatto dagli ingegneri Miliasso, Enrione e Ziviani, su
incarico della Regione Valle d'Aosta, conferito nel corso dell'anno
1990, ed è stato consegnato verso i primi mesi di quest'anno alla
Regione.
Lo studio di fattibilità è finalizzato a definire attraverso
l'analisi della situazione esistente, delle reti fognarie
consortili e della situazione demografica, i costi di realizzazione
di un unico impianto di depurazione e dei relativi collettori
fognari al servizio di alcuni comuni della Bassa Valle, vale a dire
Pont-Saint-Martin e Donnas, e dell'alto Canavese, vale a dire
Carema, Quincinetto, Tavagnasco, Settimo Vittone, Nomaglio,
Borgofranco di Ivrea, Montalto Dora.
Si sono considerate, in questo studio di fattibilità, due
ipotesi: la prima di localizzare l'impianto di depurazione in
comune di Settimo Vittone e di servire quindi i comuni di Donnas,
di Pont-Saint-Martin, di Carema, di Quincinetto, di Settimo Vittone
e di Tavagnasco. La rete dei collettori in questo caso sarebbe
stata di circa 11 chilometri di lunghezza, con tubi variabili da un
diametro di 30 centimetri fino a 70 centimetri. La potenzialità
dell'impianto era prevista in 25mila abitanti equivalenti. Il costo
di questo impianto oscilla fra i 15 e i 20 miliardi.
La seconda ipotesi che è stata studiata è quella che prevede di
ampliare l'impianto di depurazione al consorzio Montalto Dora,
Borgofranco di Ivrea ed Ivrea. In questo caso i comuni serviti,
oltre a quelli precedenti, sarebbero anche Borgofranco di Ivrea,
Montalto Dora e Ivrea Nord. A questo punto la lunghezza dei
collettori sarebbe di circa 17-18 chilometri, si passerebbe ad un
impianto che potrebbe servire 42mila abitanti equivalenti e i costi
potrebbero salire dai 25 ai 30 miliardi. Gli oneri di gestione
erano stimati fra i 500 e i 600 milioni all'anno.
Lo studio di fattibilità, dicevo, era stato consegnato dai
tecnici incaricati nel mese di gennaio di quest'anno ed è stato
presentato ai sindaci dei comuni interessati in una riunione che si
è svolta a Pont-Saint-Martin il 19 aprile 1991.
Prima di prendere contatto con gli amministratori competenti
della Regione Piemonte, si è atteso che i consigli comunali di
Donnas, di Pont-Saint-Martin, di Carema, di Quincinetto, di Settimo
Vittone e di Tavagnasco dichiarassero la loro adesione alla
realizzazione del collettore fognario. Le delibere di questi comuni
sono state trasmesse alla Regione il primo agosto 1991.
Successivamente a questo fatto c'è stato, nel mese scorso, un
incontro in Bassa Valle (come ricordavo prima) fra la Regione Valle
d'Aosta e la Regione Piemonte, e devo dire per la verità che da
parte della Regione Piemonte sono state sollevate alcune difficoltà
in ordine al finanziamento dell'opera, come si può facilmente
immaginare.
In quella occasione è stata ribadita la necessità per la nostra
regione di arrivare quanto prima alla realizzazione del depuratore,
e quindi si è fatta presente la nostra piena disponibilità a
realizzare un impianto interregionale, ma si è anche fatto presente
che la nostra Regione non potrà certamente caricarsi di costi che
sono di esclusiva competenza della Regione Piemonte.
Poiché vi erano ancora da verificare alcuni dettagli tecnici, si
è pensato di incaricare i rispettivi tecnici regionali, valdostani
e piemontesi, di verificare quale delle due ipotesi potesse essere
la migliore, anche in rapporto ai futuri costi di gestione.
A questo proposito ci sono stati alcuni incontri; un prossimo
incontro (penso che sarà l'ultimo) è già fissato per il 27
novembre, dopodiché dovrebbe essere possibile fare una ulteriore
riunione a livello politico per capire se la Regione Piemonte
intende partecipare a questa opera.
Ho avuto modo di dire al collega assessore del Piemonte che
c'era la nostra piena disponibilità su questo progetto, ma che non
avremmo potuto aspettare oltre, perché ci rendiamo conto - come
suggeriva anche il Consigliere Agnesod - che i comuni di Donnas e
di Pont-Saint-Martin hanno urgenza di realizzare questa opera.
Quindi, se era possibile continuare su quella strada c'era la
nostra disponibilità, in caso contrario avremmo dovuto rivedere il
progetto e proseguire per conto nostro per dotare i comuni di
Donnas e Pont-Saint-Martin di una efficiente depurazione delle
acque.
Quali sono dunque i nostri orientamenti? Sono quelli di
verificare ulteriormente in questa riunione (che è programmata per
fine mese), a livello tecnico, la possibilità di fare qualcosa di
interregionale, di fare subito dopo un incontro a livello politico
per capire se ci sono le reali possibilità di finanziamento da
parte della Regione Piemonte, e quindi di prendere decisioni o in
un senso o nell'altro, vale a dire o proseguendo con un impianto
interregionale oppure (se questo non fosse possibile) cominciare a
progettare un impianto che serva esclusivamente i nostri due comuni
del fondovalle.
Presidente
Ha chiesto di parlare il Consigliere
Agnesod, ne ha facoltà.
Agnesod (UV)
La motivazione per cui è stata
presentata l'interpellanza era proprio perché in questa
informazione che si è avuta dagli organi di stampa, sull'incontro
tenuto dagli assessori delle due Regioni, si era parlato della
possibilità di andare fino ad Ivrea. A me sembra, come ha poi
confermato l'Assessore, che possono nascere delle difficoltà,
soprattutto per quanto riguarda la tempestività e la possibilità di
realizzare l'opera in tempi brevi.
Ci sono due ipotesi, io vorrei chiedere se non si è verificata
la terza ipotesi, cioè quella di limitarsi ai comuni di Donnas,
Pont-Saint-Martin e Carema, senza andare oltre per evitare gli
inconvenienti che si sono verificati. Non so se è stata fatta da
parte dei tecnici la valutazione sulla fattibilità di una eventuale
localizzazione nel territorio di Carema, per poter accogliere i
nostri due comuni e il comune di Carema; in questo modo si
finirebbe in una zona dove è possibile far confluire tutte e tre le
località.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK