Consiglio Regionale della Valle d'Aosta - Oggetto del Consiglio n. 2782 del 22 aprile 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2782 del 22 aprile 1987 - Resoconto
OGGETTO N. 2782/VIII - RISCHI DI INQUINAMENTO A CAUSA
DELL'USO DI CONCIMI CHIMICI ED ANTIPARASSITARI NEL SETTORE
AGRICOLO. (Interpellanze).
PRESIDENTE
: Se non vi sono obiezioni da parte dei
proponenti, la Presidenza propone, data l'analogia dell'argomento
trattato, la discussione congiunta delle interpellanze presentate
dai Consiglieri Millet e Tonino e dal Consigliere Torrione,
rispettivamente iscritte ai punti 23 e 29 dell'ordine del
giorno.
Do lettura dell'interpellanza presentata dai Consiglieri Millet
e Tonino:
Interpellanza
Constatata la difficile situazione venutasi a creare in
diverse zone della pianura padana per la chiusura di reti idriche
di acqua potabile, in seguito ad accertamenti sul loro inquinamento
da fitofarmaci;
Letto l'art. 38 della L.R. n. 30 del 6 luglio 1984, inerente
ai contributi in conto capitale per l'acquisto di concime
chimico;
Vista la deliberazione di Giunta n. 189 del 20 gennaio 1984,
concernente l'attuazione del regolamento della Comunità Europea 30
giugno 1981 n. 1944;
Ricordata la circolare n. 27 del 24 marzo 1987 dell'Assessore
all'Agricoltura, Foreste ed Ambiente Naturale;
i sottoscritti Consiglieri regionali
Interpellano
l'Assessore regionale competente per conoscere:
1)
se per l'acquisto di concimi chimici vengono
elargiti contributi regionali, a vario titolo, oltre a quelli
previsti dall'art. 38 della L.R. n. 30 del 6 luglio 1984 e dal
regolamento C.E.E. n. 1944 del 30 giugno 1981;
2)
a quanto ammontano i contributi concessi in base
alla L.R. e al regolamento C.E.E. sopracitati ed eventualmente
anche quelli ad altro titolo;
3)
quali sono le conoscenze e qual è la valutazione
rispetto all'uso dei fitofarmaci in Valle d'Aosta e ad eventuali
danni da essi provocati;
4)
quali sono gli intendimenti della Giunta regionale
rispetto alla necessità di condizionare non solo il contributo
regionale, ma anche l'uso dei fitofarmaci in Valle d'Aosta.
PRESIDENTE
: Do lettura dell'interpellanza presentata dal
Consigliere Torrione:
Interpellanza
L'uso sempre più frequente di fertilizzanti ed
antiparassitari nel settore agricolo ha provocato in alcune zone
del paese inconvenienti di incalcolabile portata per la salute dei
cittadini tanto da determinare la chiusura di acquedotti comunali
per sopravvenute cause di inquinamento dovute alla presenza di
agenti chimici ad alto tasso di tossicità.
Anche nella nostra Regione la possibilità di ricorrere a
provvidenze di tipo comunitario o direttamente a contributi
regionali ha incentivato notevolmente specie il consumo di concimi
chimici per il miglioramento qualitativo e quantitativo della
produzione foraggera, con gravissime conseguenze per l'intera fauna
delle località interessate e con probabili danni di tipo ambientale
soprattutto in riferimento alla possibilità di inquinamento di
acque superficiali e falde freatiche (il caso dell'acque dotto di
Roisan è al riguardo emblematico!).
Tutto ciò premesso, il sottoscritto Consigliere
regionale
Interpella
l'Assessore competente per conoscere:
a)
quali provvedimenti la Giunta regionale intende
adottare per disincentivare l'uso sempre più massiccio di concimi
chimici ed antiparassitari nell'ambito del settore
agricolo;
b)
se è intendimento dell'Assessorato all'Agricoltura,
Foreste ed Ambiente Naturale procedere ad una revisione della L.R.
6 luglio 1984, n. 30, tendente ad attenuare l'uso di prodotti
chimici ed antiparassitari in agricoltura.
PRESIDENTE
: Ha chiesto di illustrare l'interpellanza
iscritta al punto 23 il Consigliere Millet, ne ha facoltà.
MILLET (P.C.I.):
Il nostro Gruppo ha presentato questa
interpellanza tenendo conto di alcune questioni, soprattutto in
conseguenza alla situazione creatasi nella Pianura Padana per l'uso
dei fitofarmaci.
Dal momento che in Valle d'Aosta ci sono delle leggi che danno
dei contributi per i concimi chimici, abbiamo voluto porre questa
questione, anche se siamo coscienti che in Valle d'Aosta non siamo
a quel livello; però, riteniamo sia giusto che si affronti questo
argomento e si valuti insieme quale tipo di iniziative la Regione
intenda intraprendere per evitare, nei limiti del possibile, l'uso
di concimi chimici che possono portare a situazioni di
emergenza.
Lo scopo dell'interpellanza è quello di verificare i giusti
termini in cui vengono dati questi contributi, quali tipi di
concimi sono soggetti a contributi e quali no, cosa si intende fare
per il futuro perchè il concime chimico sia usato lo stretto
necessario e in certe condizioni, in modo da evitare di trovarsi a
valle di una possibile situazione di emergenza. Dal momento che la
Regione, come dicevo prima, concede dei contributi, è anche
responsabile dell'uso dei concimi e, poichè l'acqua potabile è un
bene prezioso, è necessario mettere in atto tutte quelle iniziative
per evitare di arrivare ad una situazione di emergenza. Vorremmo
avere dall'Assessore chiarimenti alle domande poste
dall'interpellanza.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE (P.S.I.):
Recenti notizie di stampa, che
riguardano altre zone d'Italia, fortunatamente, hanno portato
prepotentemente alla ribalta il problema dell'uso di fertilizzanti
e di antiparassitari nel settore agricolo. La considerazione che
facciamo è che, per effetto di contributi provenienti dai fondi
CEE, ci è sembrato che l'uso di concimi chimici in Valle d'Aosta
abbia subito un certo aumento e che il problema necessiti di un
approfondimento, per evitare che l'eventuale uso dissennato di tali
fertilizzanti possa avere conseguenze nocive sulla fauna e sulla
salute dei cittadini.
Fra le cause che lo scorso anno si erano adombrate quali
possibili responsabili dell'inquinamento dell'acquedotto di Roisan,
non era stata neanche scartata l'ipotesi che l'inquinamento delle
falde superficiali fosse determinato da possibile uso di concimi
chimici.
Il discorso, lo ripeto, va anche riferito ad un altro argomento,
che sta suscitando molto interesse negli ambienti, che è quello dei
cacciatori. Nelle prime riunioni, che abbiamo fatto per esaminare
la nuova legge sulla caccia, è emerso, da parte dei cacciatori,
come l'uso di fertilizzanti, soprattutto fatto in modo
approssimativo e con l'uso dell'elicottero, abbia determinato in
molti casi danni notevolissimi al patrimonio faunistico di alcune
zone della nostra Regione. Pertanto, l'uso dissennato di concimi
chimici, per quanto abbia una sua rilevanza per ciò che concerne
l'agricoltura di certe zone, può provocare, trattandosi di prodotti
chimici, in certi casi ad elevato tasso di tossicità, tutti questi
danni cui ho fatto cenno poc'anzi.
Ecco il motivo della nostra interpellanza, riferita appunto ad
una ricerca che abbiamo fatto e che lascia presumere che l'uso del
concime chimico, soprattutto in agricoltura, si sia dilatato per
effetto di una serie di contributi che vengono dati agli
agricoltori. È un argomento che non può non stare a cuore a chi ha
un occhio particolare per le tematiche ambientali, ma credo debba
stare a cuore anche agli stessi agricoltori in quanto, se da un
lato potrebbero avere un beneficio, perché come ho potuto vedere
nelle deliberazioni l'acquisto di concime è determinato il più
delle volte per il miglioramento qualitativo e quantitativo della
produzione foraggera dei pascoli montani, è altrettanto vero che
questo miglioramento del foraggio può determinare cause di
inquinamento proprio del settore montano, abitato dagli stessi
agricoltori.
Vorremmo sapere dalla Giunta se sono allo studio una serie di
provvedimenti atti a disincentivare l'uso dei concimi che possono
arrecare danni all'ambiente e dall'Assessore vorremmo sapere se,
sotto questo aspetto, non pensa di dover porre mano ad una
revisione della legge regionale n. 30, per eliminare o attenuare
l'uso di prodotti chimici e antiparassitari in agricoltura,
favorendo quelle possibilità il cui uso era stato prospettato in
occasione di una visita alla scuola di agricoltura: anzichè concimi
chimici, prodotti di tipo biologico, che siano meno tossici.
PRESIDENTE
: Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN (U.V.):
J'essaierai de répondre en unissant les
deux interpellations.
D'abord, il n'y a pas d'autres interventions que celles prévues
par la loi n° 30 et par le règlement communautaire n° 1944, donc
toutes les contributions, qui ont été données soit pour l'achat
d'engrais chimiques soit d'antiparasites, ont fondement dans ces
deux lois. Je me réfère aux données de 1985, qui sont sûres, mais
le 1986 n'a pas eu de changements et, donc, il n'y a pas eu une
augmentation par rapport à l'année précédente. En 1985 nous avons
donné de contributions pour 70 millions, dont 23 millions des fonds
régionaux et 47 millions de la C.E.E.: la Région, intervenant à 50%
sur l'achat des engrais chimiques et des antiparasites, la C.E.E. à
travers le règlement 1944 à 75%.
Je crois que la situation n'est pas préoccupante, même s'il faut
quand même tenir les yeux ouverts, parce que les interventions
financées par l'Administration régionale ne concernent que les
mayens et les alpages et la contribution n'est pas annuelle, mais
elle n'est donnée que chaque deux ans; d'ailleurs, le régime
d'intervention, et donc de dispersion des engrais chimiques, par
exemple, est justement de 2, 3 ou 4 ans et n'est pas une
intervention annuelle. Dans tous les mayens et tous les alpages,
nous avons financé 3600 quintaux d'engrais chimiques, ce qui, sur
une surface d'alpages et de mayens d'environ 5000 hectares est
extrêmement réduit et représente un pourcentage très limité dans
l'emploi des engrais chimiques. Tant il est vrai que de toutes les
analyses qui ont été faites par l'unité opérative de chimie de
l'U.S.L. on n'jamais relevé, ni pour les engrais chimiques, ni pour
les antiparasites employés dans l'arboriculture, des résidus dans
les eaux.
Pour ce qui concerne les engrais chimiques, une relation de
l'U.S.L. du 16 avril affirme "di non aver mai rilevato presenza
degli stessi o dei loro composti di degradazione nelle falde
acquifere sotterranee o nelle acque superficiali".
Aussi pour ce qui concerne les antiparasites, toujours l'unité
opérative dit: "si fa uno scarso uso di erbicidi e in effetti
finora non se ne è riscontrata la presenza nelle falde acquifere ad
uso potabile. La situazione delle acque potabili in relazione ai
pesticidi appare al momento buona e sotto controllo costante".
Là aussi les nombreuses observations et analyses, qui ont été
faites, donnent pour l'instant cette sûreté; sûreté que nous
voulons maintenir. C'est justement pour cela qu'on procède à
l'éducation des agriculteurs pour qu'il n'y ait pas l'abandon du
fumier naturel, puisque l'engrais chimique ne peut et ne doit pas
substituer le fumier naturel n'étant qu'une intégration, parfois
nécessaire, vu la composition de certains sols de nos mayens et de
nos mayens et de nos alpages; l'éducation des agriculteurs doit
être faite rationnellement.
Pour éviter des dommages, qui peuvent être causés à la faune, il
avait été faite cette expérience, il y a deux ans, d'aspersion
d'engrais chimiques au moyen d'hélicoptère: une expérience que nous
ne continuerons pas cette année, même si le problème n'est pas
l'emploi de l'hélicoptère ou moins. Le problème est le type
d'emploi d'engrais: plutôt que d'avoir un engrais en grains on peut
employer de l'engrais en écailles ou en poudre, ce qui évite
l'ingestion de la part de certains oiseaux de ces grains.
Nous sommes en train d'aller vers une lutte intégrée avec
l'emploi aussi d'auxiliaires, qui permettent d'éviter le fort
emploi de composants chimiques en arboriculture. En effet, déjà
plusieurs circulaires du passé et récentes ont mis l'accent sur cet
aspect. Pour les engrais chimiques, la circulaire n° 27 a spécifié
les type d'engrais qui ne peuvent pas être employés, en plus elle
donne des indications sur ce qui est l'achat, offre a possibilité -
et cela est utilisé - de la part des techniciens de zone pour un
plan d'engraissement de façon que tous soit rationalisé et il n'y
ait donc pas un abus dans l'emploi des engrais chimiques.
La même chose a été faite par des circulaires, dont les
premières datent de l'année 1983, sur l'emploi de certains
antiparasites en arboriculture. On a éliminé tous les produits de
1ère catégorie et on conseille des produits de 3ème catégorie, qui
ont une nuisance beaucoup plus relative. Une circulaire récente
dit, qu'à partir de 1988, seront limitées les contributions au seul
principe actif mentionné dans le calendrier annuel qui est
présenté, qui élimine toute une série de produits, qui dit le
moment exacte où il faut intervenir pour traiter les arbres et avec
quel type de produit. En outre, en considération du fait que depuis
plusieurs années il a été démontré et vérifié que les acariens
parasites pouvaient éliminer les triflodomes, qui sont des acariens
prédateurs utiles, on communique qu'à partir de 1988 les produits
acaricides ne seront plus admis à contribution régionale.
On met des conditions pour conduire une lutte qui est une lutte
intégrée et qui emploie des techniciens biologiques. Il y a cette
volonté et cette action de la part de l'Assessorat d'aller vers
l'élimination des produits chimiques, pour introduire une lutte
biologique; évidemment le tout ne peut pas être fait très
rapidement, parce qu'un arrêt immédiat de tout traitement, à
travers de produits chimiques, porterait à des désastres au point
de vue économique et donc il faut réhabituer aussi soit le sol,
soit les arbres, à cette progression.
PRESIDENTE
: Ha chiesto di parlare il Consigliere Millet,
ne ha facoltà.
MILLET (P.C.I.):
Ringrazio l'Assessore per la risposta
esauriente sulla questione che abbiamo voluto sollevare perchè
anche in Consiglio si affrontasse questo problema. A noi
interessava conoscere le intenzioni della Giunta e cosa si sta
facendo a livello di Assessorato in questo settore. Siamo d'accordo
che si debba arrivare ad utilizzare i concimi chimici e gli
antiparassitari il minimo indispensabile, soprattutto cercando di
educare gli agricoltori ad usare concimi naturali, che, invece,
sembra siano gettati nei torrenti creando problemi di altra
natura.
Siamo soddisfatti per quello che è stato detto dall'Assessore e
lo invitiamo a proseguire su questa strada, perchè in Valle d'Aosta
siano usati nel giusto modo i concimi chimici e si eviti il crearsi
di situazioni di emergenza che sono capitate da altre parti.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE (P.S.I.):
Ringrazio l'Assessore per la sua
risposta puntuale e precisa. Devo prendere atto con soddisfazione
che dalle parole dell'Assessore è emersa la chiara volontà di
andare nel senso giusto, cioè ad una attenuazione progressiva
dell'uso di concimi chimici in favore dell'uso di concimi naturali
e biologici. Mi sembra questa la strada giusta anche per evitare
che ci possano essere, nell'immediato, dei danni all'agricoltura,
con cambiamento repentino di trattamenti, e, inoltre, mi sembra che
sia un approccio, nei confronti dell'ambiente, più consono a quelle
che sono le esigenze della nostra realtà regionale, pertanto,
ribadisco la mia soddisfazione e ringrazio l'Assessore per le sue
parole.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK