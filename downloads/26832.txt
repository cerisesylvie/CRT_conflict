Consiglio Regionale della Valle d'Aosta - Oggetto del Consiglio n. 105 del 15 maggio 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 105 del 15 maggio 1972 - Resoconto
OGGETTO N. 105/72 - Commemorazione dell'On.le Dr. Germano
Ollietti e dell'Avv. Oreste Marcoz.
Montesano (P.S.D.I.)
- Al primo punto all'ordine del
giorno, c'è la commemorazione dell'On.le Germano Ollietti e
dell'Avv. Oreste Marcoz.
Io invito il Consiglio a dedicare un minuto di raccoglimento
alla memoria dell'Avv. Oreste Marcoz e dell'Onorevole Germano
Ollietti:
"Colleghi Consiglieri,
In seguito alla tragedia che venti giorni fa troncò la vita ai
nostri amici Oreste Marcoz e Germano Ollietti, la seduta odierna
viene aperta nella profonda commozione di tutti noi.
Lo sgomento, infatti, che nella notte e all'alba del 25 aprile
pervase l'animo dei pochi che ne vennero informati e che nella
mattinata si diffuse in tuta la Valle in ogni strato della
popolazione congiuntamente all'affannosa e illusoria ricerca di una
smentita, è ancora presente.
Esso emerge ancora di più in questa sala, dove Oreste Marcoz,
per lungo tempo, aveva vissuto la sua funzione politica e dove,
oggi, la sua presenza e la sua voce si ripropongono al ricordo
personale di tutti i Consiglieri, così come si ripropone la figura
di Germano Ollietti, col quale Consiglio e Giunta, nei quattro anni
del suo mandato parlamentare avevano proficuamente collaborato.
La repentina scomparsa di questi due eminenti valdostani che al
loro paese avevano dedicato nel più assoluto ed esemplare
disinteresse personale le migliori energie di intelletto e di animo
in una appassionata e difficile opera di responsabili della cosa
pubblica, ha gettato in tragica ricorrenza e susseguenza di destino
l'intera Valle nello stesso lutto provato e sofferto in epoca
recente per la scomparsa di Corrado Gex, Cesare Bionaz e Amato
Berthet.
Così come per questi cari amici, anche per Oreste Marcoz e
Germano Ollietti il nostro ricordo è fatto di cose vissute assieme,
di speranze appassionatamente coltivate, di lavoro comune, di
programmi, di problemi, di piccoli e grossi obiettivi studiati,
perseguiti e sovente raggiunti nell'interesse della Valle e della
sua popolazione.
La partecipazione che questa popolazione, schiva di esteriorità,
ma sensibile ai più delicati accenti umani, ha espresso in
occasione delle esequie, è segno della generale stima che Marcoz e
Ollietti si erano saputi meritare in ogni strato, dal più umile, al
più qualificato, con la loro modestia e la loro innata carica di
simpatia.
Ricordarli nella seduta consiliare va al di là del dovere
dell'organo che noi rappresentiamo per rinnovare i nostri
sentimenti personali di stima e di cordoglio, e esprimere
nuovamente alle famiglie l'amarezza e lo sconforto di tutto il
popolo valdostano.
L'Avv. Oreste Marcoz, nato a Etroubles il 17 novembre 1905, e
dopo aver compiuto gli studi secondari in Aosta, conseguì la laurea
in giurisprudenza nel 1927. Espletò con gran prestigio la
professione di Avvocato nei fori di Aosta e di Torino.
Ufficiale degli Alpini, richiamato durante l'ultimo conflitto,
partecipò, dopo l'8 settembre 1943, alle operazioni belliche in
Corsica contro le truppe tedesche.
Abbracciata la politica, militò nel Movimento dell'Union
Valdôtaine, di cui era Vicepresidente, in rappresentanza di tale
movimento fu eletto Consigliere regionale nel 1959 e in quella
legislatura ricoprì la carica di Presidente della Giunta regionale
sino al 1963. Rieletto nel 1964 ebbe il compito di presiedere
questa Assemblea fino al 1966, vi rimase poi come Consigliere sino
al novembre 1968, quando si dimise per presentarsi come candidato
alle elezioni politiche. Nelle elezioni amministrative del 1970 si
presentò come capolista per l'Union Valdôtaine per il Comune di
Aosta dove ricoprì la carica di Sindaco fino al dicembre 1971,
quando rassegnò le dimissioni.
In occasione delle elezioni politiche di quest'anno aveva posto
la sua candidatura al Senato in rappresentanza della concentrazione
democratica formata dalla Democrazia Cristiana, dall'Union
Valdôtaine, dal Rassemblement Valdôtain e dal Partito Socialista
Democratico Italiano.
Un tragico destino che lo accomunava all'On.le Ollietti, doveva
porre fine alla sua lunga carriera di uomo politico e sagace
amministratore; mentre la popolazione valdostana rivolgeva a lui
ancora la sua attenzione per il nuovo compito al quale egli si
accingeva, con la stessa passione di sempre e con il consueto
disinteresse personale.
Germano Ollietti, nacque ad Aosta il 24 marzo 1916, conseguita
nel 1940 la laurea in giurisprudenza presso l'Università di Torino,
non ebbe nemmeno il tempo per orientarsi sulla vita professionale,
perché fu chiamato subito alle armi, e partecipò quale ufficiale
degli Alpini, alle operazioni belliche sui fronti occidentale e
greco-albanese.
Fatto prigioniero il 9 marzo 1941, trascorse un lungo e penoso
periodo di oltre cinque anni nei campi di concentramento di Grecia,
Egitto e India.
Ritornato in Italia nel 1946, riprese la vita civile e si dedicò
alla professione paterna di notaio.
Ricoprì nel 1948 la carica di Vice Commissario della Sezione di
Aosta dell'Associazione Nazionale vittime civili di guerra e da
molti anni fino alla sua morte quella di Presidente della Sezione
Valle d'Aosta della Federazione Nazionale Combattenti e Reduci.
Ollietti non aveva mai fatto politica attiva fino al 1968
quando, più per pressione di partiti e amici, che per propria
decisione, si presentò quale candidato della coalizione di
centro-sinistra per le elezioni alla Camera dei Deputati.
Eletto, per tutto il periodo della legislatura si dedicò con
intelligenza e passione al suo mandato, sempre ansioso di portare a
termine i vari, importanti ed urgenti problemi valdostani in
collaborazione continua con il Consiglio regionale e con le diverse
Giunte avvicendatesi alla Regione.
Egli si considerava soprattutto il Deputato della Valle d'Aosta
e al servizio della Valle d'Aosta e lo dimostrò appieno in questo
ultimo periodo, quando, insieme al Senatore Berthet per il Senato,
egli per la camera dei Deputati fu il portavoce valido, costante,
appassionato e alle volte caparbio per l'approvazione della legge
sul riparto fiscale e di quella sui generi contingentati.
Di tutto questo i Consiglieri regionali e i valdostani gliene
devono essere riconoscenti.
Si accingeva con l'Avv. Marcoz a continuare la sua proficua
opera per un'altra legislatura se l'elettorato gli fosse stato
favorevole; ma la morte nella notte del 25 di aprile lo chiamava in
una allucinante e sconcertante susseguenza a riunirsi ai suoi cari
fratelli Basilio e Cesare. Anch'essi periti tragicamente.
Colleghi Consiglieri, oggi rinnoviamo l'accordato omaggio alla
memoria di Oreste Marcoz e di Cesare Ollietti, esprimiamo la nostra
profonda riconoscenza e quella a nome del popolo valdostano per la
loro opera di uomini dedicati al bene supremo sacrificio;
indichiamo le loro eccelse figure ad esempio per noi e per quelli
che verranno dopo di noi, e rivolgiamo nuovamente alle famiglie,
all'Union Valdôtaine e agli altri partiti e movimenti, di cui essi
erano candidati, le espressioni del nostro cordoglio fraterno".
La parola all'Avv. Caveri.
Caveri (U.V.)
- Peu de temps après la mort d'Albert
Deffeyes, j'ai eu l'occasion d'écouter la mort de Siegfried de
Wagner; je fus surtout frappé par cette partie de la musique, où, à
travers le roulement des tambours et l'éclat des cuivres il semble
d'entendre et de voir l'avalanche, l'éboulement, l'écroulement
total d'une montagne qui symbolise la catastrophe imprévue, la mort
soudaine.
Le peuple de la Vallée qui a accompagné les deux disparus à leur
dernière demeure le 27 avril dernier, a rappelé leur mémoire.
Le Conseil régional aujourd'hui évoque leurs qualités et leurs
vertus.
Je me rappelle un des premiers plaidoyers prononcés par Oreste
Marcoz, alors jeune avocat. C'était un accident mortel de voiture,
l'Avocat Negretti, le plus grand civiliste de Turin, fut ravi par
l'habilité et par la subtilité de l'argumentation, et il termina
ses éloges par cette phrase:
"Forse l'avvocato Marcoz non è
consapevole del suo valore",
il en était conscient, au
contraire, malgré sa modestie et son humilité.
L'Avocat Marcoz disait souvent qu'il n'aimait pas la politique,
mais son dernier discours d'Aoste a démontré que son faire perçant
avait su pénétrer dans la profondeur des problèmes complexes et
difficiles de la société contemporaine, qu'il regardait, dirais-je,
presque de l'extérieur, avec beaucoup de détachement et avec un
certain sourire.
C'était un homme sensible, discret, qui aimait se recueillir
dans la solitude.
Le Député Ollietti avait avec lui un trait en commun, c'était le
sens de la mesure, c'était leur commune origine montagnarde qui les
réunissait dans la vivacité de leur nature. Le long séjour aux
Indes de Germain Ollietti, en tant que prisonnier de guerre, avait
marqué et formé sa personnalité.
Il n'aimait pas la solitude; il aimait et il cherchait la
compagnie de plusieurs amis, il sentait la joie de vivre, il a
démontré surtout sa grande générosité. Il l'a démontrée, lorsque,
quelques minutes avant la mort, il a dit: "ne pensez pas à moi,
pensez aux autres".
En politique il n'a pas été l'homme d'une faction, son optimisme
éclectique il faisait voir le bon côté de chaque parti et de chaque
mouvement. Il a accompli son mandat parlementaire comme un devoir,
et son activité a aidé la solution de plusieurs problèmes de fond
de notre Vallée.
La mort de ces deux hommes, ressemblant entre eux et divers,
nous à tous, cruellement, frappés.
En tant qu'hommes nous vivons dans le monde relatif du temps et
de l'espace; la mort nous surprend, elle nous étonne, nous vivons
dans l'illusion providentielle d'être immortels.
La mort appartient à une autre dimension, car elle ouvre les
portes à l'absolu et à l'éternité.
En tant qu'êtres des trois dimensions, nous ne la comprenons
pas, elle nous semble absurde et injuste, si nous la comprenions
nous serions peut-être meilleurs et nous saurions alors écouter et
comprendre le poète qui a dit: "
Uomini
, nella truce ora
dei lupi pensate all'ombra del destino ignoto che ne circonda e ai
silenzi cupi che regnano oltre il breve suon del moto vostro e il
fragore della vostra guerra, ronzio di un'ape entro il bugno
vuoto"
.
Montesano (P.S.D.I.)
- La parola al Consigliere
Ramera.
Ramera (D.C.)
- Certo di interpretare la sincera e
commossa partecipazione di tutta la Democrazia Cristiana, mi
associo a nome del nostro gruppo alle nobili parole di cordoglio e
di ricordo pronunciate dal Presidente del Consiglio e dall'Avv.
Caveri in memoria dell'On. Germano Ollietti e dell'Avv. Oreste
Marcoz, periti tragicamente la notte del 25 aprile nell'incidente
stradale di Challant. Dopo quanto è stato scritto e detto su questa
tragedia valdostana ritengo di non dover aggiungere nulla con la
mia modesta parola perché non farei che ripetere o interpretare
meno bene quello che è stato l'unanime cordoglio della Valle
d'Aosta per la scomparsa di questi suoi illustri figli che tanta
parte hanno avuto nella storia politica di questi anni. Mi sia
tuttavia consentito di rinnovare  ai familiari dei nostri
amici scomparsi Ollietti e Marcoz, la nostra commossa solidarietà e
il nostro sincero dolore per l'immane lutto che li ha colpiti e sia
altresì concesso ai gruppi della Democrazia Cristiana, dell'Union
Valdôtaine e del Partito Socialista Democratico Italiano e degli
amici del Rassemblement Valdôtain non rappresentati in questa Valle
di deporre dei fiori sui seggi riservati ai Parlamentari valdostani
quale doverosa testimonianza di affetto all'ideale presenza di
Germain Ollietti e di Oreste Marcoz in quest'aula, quali legittimi
rappresentanti al Parlamento nazionale eletti dal popolo
valdostano.
Montesano (P.S.D.I.)
- La parola all'Assessore
Chantel.
Chantel (P.S.I.)
- Il Partito Socialista Italiano della
Valle d'Aosta si associa con profondo cordoglio al dolore delle
famiglie Marcoz e Ollietti e ricorda dei due eminenti uomini
politici scomparsi la loro assoluta dedizione alla Valle
d'Aosta.
Dolchi (P.C.I.)
- A nome del gruppo comunista mi associo
alle parole di rievocazione e di cordoglio pronunciate dal
Presidente del Consiglio e dai colleghi che mi hanno preceduto. I
comunisti ricordano con commozione e rimpianto le figure dell'On.
Germano Ollietti e dell'Avv. Oreste Marcoz a cui erano legati da
molti e lunghi anni di attività comune di lotte democratiche e
anche di leali contrasti. Il tragico incidente della notte dal 24
al 25 aprile, la notizia della loro perdita, la scomparsa di due
amici, di due amici avversari ci hanno profondamente colpito e
rinnoviamo qui con sincera partecipazione all'Union Valdôtaine e
alle famiglie l'espressione del più sentito cordoglio.
Tonino (P.S.I.U.P.)
- Mi associo alle parole di profondo
cordoglio che sono state dette da chi mi ha preceduto all'indirizzo
degli scomparsi Avv. Oreste Marcoz e On.le Ollietti. Non vi è
dubbio che una sì grave perdita privi la Valle d'Asta di due
personaggi che al servizio del popolo valdostano diedero il meglio
di loro stessi. A nome mio personale e a nome del mio partito
rinnovo in quest'aula i sentimenti del mio più profondo cordoglio
ai familiari dell'Avv. Oreste Marcoz e all'On.le Ollietti, come
pure all'Union Valdôtaine e ai partiti della coalizione delle
presenti elezioni.
Lustrissy (D.P.) -
... e dei Democratici Popolari, ci
associamo alle parole di cordoglio qui espresse nei confronti dei
due uomini politici scomparsi recentemente in un tragico incidente.
Li abbiamo ammirati nella loro attività politica, li abbiamo
apprezzati per la loro dedizione alla nostra Regione e per la
passione con cui hanno saputo assolvere al loro mandato. A noi
tutti l'esempio della loro dedizione e del loro ricordo.
Pedrini (P.L.I.) -
Il Partito Liberale si associa a
quanto è stato detto dal Presidente del Consiglio e dai colleghi
che mi hanno preceduto. Io desidererei ricordare soltanto qua come
tre giorni prima della infausta dipartita, ebbi con l'amico Béthaz
la possibilità di un lungo colloquio a pranzo con l'On.le Ollietti,
ancora una volta in questo momento, in quest'aula, io debbo dargli
atto della estrema semplicità di linguaggio, della dedizione con
cui lui si batteva nella campagna elettorale non già per delle
fazioni politiche ma per i supremi interessi di tutta la Regione al
di fuori e al di sopra dei partiti politici. Un pensiero riverente
va anche all'Avv. Marcoz con cui ho avuto agio ancora ultimamente
di parlare e a cui evidentemente bisogna dare atto di tutta una
vita dedicata all'Amministrazione Pubblica sia come Presidente
della Giunta, sia come Consigliere regionale, sia come Sindaco di
Aosta.
Alle famiglie il Partito Liberale si inchina riverente.
Montesano (P.S.D.I.)
-
Nessun altro chiede la
parola? Allora la seduta viene sospesa in segno di lutto e il
Consiglio è rinviato al pomeriggio alle ore sedici.
---
La seduta termina alle ore 10,18.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK