Consiglio Regionale della Valle d'Aosta - Oggetto del Consiglio n. 220 del 27 ottobre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 220 del 27 ottobre 1993 - Resoconto
OGGETTO N. 220/X - Ratifica di deliberazioni adottate dalla
Giunta regionale in via d'urgenza.
Oggetto n. 5166 in data 4 giugno 1993:
Approvazione di
pe­rizia suppletiva, di nuovi prezzi, della proroga alla data di
ul­timazione dei lavori e dell'atto di sottomissione del restauro
del Castello di Ussel in Comune di Châtillon (V lotto).
Presidente -
Se nessuno chiede la parola possiamo
passare alla votazione.
Esito della votazione
Presenti, votanti, favorevoli: 29
Il Consiglio approva all'unanimità
Oggetto n. 5762 in data 28 giugno 1993:
Approvazione
della bozza di convenzione con l'ANAS per opere di presidio al
collet­tore fognario e di consolidamento del pendio a valle della
S.S 26 in Comune di La Salle. Approvazione del progetto.
Approvazione ed impegno di spesa.
Presidente -
Se nessuno intende prendere la parola
possiamo votare.
Esito della votazione
Presenti: 30
Votanti e favorevoli: 24
Astenuti: 6 (Chiarello, Collé, Florio, Marguerettaz, Secondina
Squarzino, Marco Viérin).
Il Consiglio approva.
Oggetto n. 7987 in data 24 settembre 1993:
Approvazione
del progetto e dell'appalto a licitazione privata dei lavori di
co­struzione della piattaforma combinata di trattamento reflui
in­dustriali di Saint-Marcel e di depurazione reflui civili.
Presidente -
La parola al Consigliere Tibaldi.
Tibaldi (LN) -
Non che abbiamo dei pregiudizi
nella costruzione dei depura­tori, ma la situazione a Saint-Marcel
ci risulta che sia abba­stanza drammatica perché l'attuale impianto
di depurazione sembra insufficiente ed è costituito da due fosse
imof e da un percolatore e non soddisfa il fabbisogno della
comunità. Questo è gestito da una società privata, ma il grosso
problema, e la conferma mi viene dagli stessi gestori, è che ci
sono dei pro­blemi costruttivi fin dall'origine e qui possiamo fare
una ana­logia con il depuratore di Ussin. Questi famosi problemi
co­struttivi dove la progettazione viene fatta in un modo, costa
alla collettività e poi il servizio non viene reso tanto che sulle
pareti di questo percolatore si formano periodicamente dei fan­ghi
di batteri che vengono poi rilasciati nel corso della Dora Baltea e
che si dimostrano altamente pericolosi; mi sembra che la stessa
magistratura e l'USL abbiano fatto degli interventi sul caso.
Qualche chiarimento da parte dell'Assessore mi sembra
neces­sario: innanzitutto si parla di riprogettazione e il nuovo
proget­to, si legge in delibera, "supera i contenuti di quello
precedente sia in termini dimensionali sia in termini
processistici"; sarebbe bene sapere che cosa si intende per
"processistici"; non bisogna poi dimenticare che nella stessa zona
c'è il centro siero di Saint-Marcel dove ci sono determinate acque
di condensa che sono irrisorie da un punto di vista batteriologico,
ma i cui reflui con­centrati vengono trattati in un apposito centro
che si trova ad Arnad, trasferiti a mezzo di autospurghi. Vogliamo
dunque sa­pere se nella nuova piattaforma combinata verranno
trattati anche questi reflui concentrati del caseificio. Altro
punto: nel piano di risanamento delle acque del 1986 Quart e
Brissogne avrebbero dovuto essere allacciate al complesso di
depurazione di Aosta, ma adesso figurano nel consorzio di
Saint-Marcel e ci chiediamo allora come mai c'è stata questa
deroga. Oltrettutto Nus, da un punto di vista orografico è a valle
dell'impianto e questo che cosa significa? Che i reflui di Nus
verranno pompati fino all'impianto di Saint-Marcel oppure il
comprensorio di Nus è solamente servito in parte. Infine una cosa
che ci sembra ne­cessaria sulla base di questi difetti di
progettazione, di questo costo che comunque sopporta la
collettività, l'inserimento di una clausola di responsabilità da
parte del progettista perché visto che abbiamo verificato la triste
esperienza di Ussin, sa­rebbe forse il caso che questa
Amministrazione, questo Consi­glio inserisse una responsabilità da
parte di chi progetta, di chi deve dare un servizio che non sempre
riesce a dare.
Presidente -
La parola per la replica
all'Assessore dei lavori pubblici Ferre­ro.
Ferrero (Ass.tec) -
Cerco di rispondere facendo un
minimo di storia che sta dietro alla delibera che viene oggi
portata alla ratifica; cercherò di andare in fretta perché
altrimenti prendo troppo tempo. Come il Consiglio sa, nel marzo del
1988 era stato incaricato l'Ingegnere Ziliani di un progetto di
impianto di depurazione consortile Brissogne-Nus-Quart-Saint-Marcel
e i collettori di collegamento. Questo impianto di depurazione era
previsto per il trattamento dei liquami dei comuni e delle
fra­zioni a valle di Aosta. La soluzione proposta tiene conto degli
impianti di depurazione esistenti ad Aosta-Brissogne-Nus; questo da
un punto di vista tecnico-economico in quanto è risul­tato più
conveniente convogliare a valle i liquami delle frazioni dei comuni
di Brissogne e di Quart anziché realizzare stazioni di sollevamento
importanti per permetterne il rilancio all'im­pianto di Aosta.
Questo d'altra parte rende meno gravoso il funzionamento
dell'impianto stesso di depurazione necessario per il comune di
Saint-Marcel proprio perché è caratterizzato dalla presenza di
scarichi del caseificio del centro regionale di essiccamento del
siero residuo delle lavorazioni lattiero-casea­rie. L'ubicazione
prescelta per l'impianto di depurazione era stata individuata in un
primo tempo in un'area adiacente al ex Montedison nel comune di
Saint-Marcel, un'area di proprietà Enel e vi erano stati all'epoca
contatti con l'Enel per una per­muta con altri terreni di proprietà
regionale; la permuta ha avuto tuttavia dei problemi in quanto è
stata vincolata da parte dell'Enel all'approvazione da parte della
Regione di una va­riante di destinazione d'uso del terreno
regionale da agricolo ad industriale. Questa variante è stata
inserita dal comune di Saint-Marcel in una variante generale al
Piano regolatore che è ancora all'esame degli uffici regionali
competenti per la quale non è possibile indicare la data di
approvazione.
Nel gennaio 1991 sono iniziati i lavori di sistemazione
idraulica nella stessa zona e questo ha comportato una riduzione
dei ter­reni oggetto della permuta, inoltre nel frattempo sono
cambiate anche le modalità di realizzazione del nuovo ponte della
strada regionale per Saint-Marcel che ora interessa l'area oggetto
de­llo scambio. Tutto questo ha portato, all'inizio dell'anno 1992,
a vedere se era possibile nell'area del vecchio impianto comunale
realizzare l'impianto. Questo sito, all'inizio degli anni '80, era
stato individuato come area dove realizzare un impianto biolo­gico
a servizio del solo comune di Saint-Marcel; questa soluzio­ne era
stata però accantonata in quanto vi erano dei problemi. Nel
frattempo queste opere viarie erano state realizzate e ri­mane solo
da eseguire la strada lungo la ferrovia per cui non dovrebbero
sussistere degli impedimenti. Attualmente è stato incaricato
l'ingegnere Ziliani di redigere il progetto esecutivo dell'impianto
nel nuovo sito; sono stati sentiti i proprietari dei terreni
adiacenti al vecchio impianto che si sono dichiarati in via di
principio favorevoli e in maniera ufficiale nel giugno del 1992 è
stata avanzata la richiesta di spostamento dell'impianto nel comune
di Saint-Marcel, che ha comunicato parere favore­vole nel mese di
luglio dell'anno scorso. Nel frattempo si è co­municato all'Enel
che la Regione non intendeva più concludere la trattativa per la
permuta dei terreni; ora però nel nuovo sito è necessario variare
la destinazione urbanistica dei terreni che sono attualmente
agricoli quando, come ho detto, il piano rego­latore comunale è in
fase di approvazione da parte della Regione.
Sono quindi problemi di tempi in quanto l'iter non è ancora
concluso e vi è anche un problema di valutazione di impatto
ambientale che rischierebbe di allungare di altri mesi il tempo
necessario per il rilascio della concessione edilizia.
Tutto questo ha dunque consigliato di ricercare una nuova strada
per non perdere il finanziamento dello Stato; c'è stato un riesame
dei tipi di reflui trattati e su questa base è stato possibile
configurare l'impianto come piattaforma di trattamen­to di reflui
industriali oltre che civili, potendo utilizzare così le procedure
previste dalla legge 441 del 1987 sullo smaltimento dei rifiuti.
Applicando questa legge è stato possibile indire una conferenza dei
servizi e l'approvazione del progetto in questa sede costituisce
una variante al piano regolatore e sostituisce la concessione
edilizia. Viene anche superata la valutazione di in­compatibilità
ambientale che viene sostituita da un parere di compatibilità
ambientale che è stato rilasciato dal competente servizio
dell'Assessorato all'ambiente. Per quanto riguarda i
fi­nanziamenti, la realizzazione dell'impianto è stata finanziata
con 3140 milioni dallo Stato e i fondi che sono stati erogati nel
luglio del 1991 erano già stati approvati nell'ottobre del 1990. A
causa del tempo che è trascorso dal progetto approvato
dall'autorità del bacino del Po nel 1988 e a causa delle modifi­che
da portare nel nuovo sito il costo totale ha avuto questa
lievitazione passando dai 3140 milioni ai 5 miliardi. Qualora vi
fossero ancora dei punti da approfondire su questo argomento mi
riservo di farlo direttamente con il Consigliere o di fornirle
ulteriori risposte nel pomeriggio.
Presidente -
La parola al Consigliere Tibaldi.
Tibaldi (LN) -
La cosa che mi interessa di più è
quella della clausola di re­sponsabilità; va bene la progettazione,
va bene il servizio che questo impianto erogherà al Consorzio dei
quattro comuni an­che se comunque non mi ha detto come mai anche il
comune di Nus venga incluso in questo piano. Io dico solo di
responsabiliz­zare chi costruisce in modo da non incorrere negli
errori prece­denti e che hanno penalizzato sia l'Ente pubblico come
finan­ziatore sia gli stessi cittadini che sono fruitori del
servizio.
Presidente -
Possiamo passare alla votazione.
Esito della votazione
Presenti: 28
Votanti e favorevoli: 25
Astenuti: 3 (Bavastro, Linty, Tibaldi)
Il Consiglio approva.
Oggetto n. 7994 in data 24 settembre 1993:
Appalto a
lici­tazione privata dei lavori di realizzazione di una cabina
elettri­ca di trasformazione presso lo stabile sede
dell'Amministra­zione regionale in Piazza Deffeyes ad Aosta.
Approvazione ed impegno di spesa.
Presidente -
Se nessuno intende prendere la parola
possiamo passare alla votazione.
Esito della votazione
Presenti, votanti, favorevoli: 28
Il Consiglio approva all'unanimità
Oggetto n. 8178 in data 2 ottobre 1993:
Esecuzione in
eco­nomia diretta dei maggiori lavori di manutenzione
straordina­ria presso lo stabile della scuola media di Châtillon
per l'inse­rimento delle classi dell'I.P.R. Approvazione ed impegno
di spe­sa.
Presidente -
Se nessuno intende intervenire
possiamo passare alla votazio­ne.
Esito della votazione
Presenti, votanti, favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK