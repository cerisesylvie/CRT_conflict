Consiglio Regionale della Valle d'Aosta - Oggetto del Consiglio n. 2048 del 21 aprile 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2048 del 21 aprile 2016 - Resoconto
OGGETTO N. 2048/XIV - Reiezione della proposta di legge:
"Copertura in lose di pietra. Modificazione alla legge regionale 1°
giugno 2007, n. 13".
Viérin M. (Presidente) -
Punto 45 all'ordine del giorno,
la parola al collega Fabbri.
Fabbri (UVP) -
Una breve illustrazione della modifica
alla legge n. 13/2007 che oggi presentiamo all'attenzione del
Consiglio. La modifica, introducendo un semplice ma fondamentale
comma nell'articolo 2, ha lo scopo di dare attuazione completa alla
legge stessa, onde evitare che le finalità che si prefigge vengano
vanificate dall'eccessivo tempo di applicazione della legge
stessa.
Infatti, a distanza di nove anni dalla promulgazione della legge
n. 13/2007, la legge non è ancora del tutto operativa, in quanto
molti comuni non hanno ancora provveduto a individuare nei loro
PRGC gli ambiti territoriali nei quali, secondo la legge, il manto
di copertura deve essere realizzato in lose di pietra.
Questo notevole ritardo ingenera il proliferare di varie
tipologie di copertura e corre il rischio di alterare il paesaggio
architettonico caratteristico della nostra valle, soprattutto nei
villaggi rurali. L'obiettivo di preservare e valorizzare il
paesaggio montano, in cui si inserisce perfettamente il materiale
lapideo usato nelle costruzioni rurali, e non solo, è la
ratio
fondante della legge che prendiamo oggi in
considerazione. Chiediamo dunque ai consiglieri la condivisione di
questa nostra proposta, per salvaguardare questa specificità
valdostana. Né deve essere ostativo all'approvazione di tale
modifica della legge il timore di imporre vincoli eccessivi ai
proprietari degli immobili, in quanto le difficoltà nella sua
applicazione e le conseguenti eccezioni sono previste nelle deroghe
contenute nell'articolo 5 della stessa legge.
La richiesta della modifica della legge potrebbe anche, a nostro
avviso, stimolare la ripresa della coltivazione delle cave di lose
locali, con il conseguente indotto sull'occupazione. E si potrebbe
pensare di premiare l'utilizzazione di tali coperture con
benefit
di tipo indiretto. Riteniamo comunque, come gruppo
dell'Union Valdôtaine Progressiste, che questa modifica sia un
primo atto che deve preludere a un più ampio cammino che dovremmo
intraprendere per riqualificare il patrimonio edilizio e sostenere
il settore delle costruzioni. A nostro avviso, un effetto
collaterale di non secondaria importanza, che deriverebbe
dall'applicazione della legge modificata, sarebbe quello di non
creare ulteriori rifiuti speciali, poiché oggi vi è la tendenza a
riutilizzare le lose vecchie e in buono stato di conservazione.
Presidente -
Siamo in discussione generale, la parola
alla collega Certan.
Certan (ALPE) -
Il nostro gruppo, in Commissione e
comunque anche durante lo scorso anno, aveva sostenuto queste
iniziative. Il collega Fabbri ha spiegato chiaramente qual era
l'intento di questa proposta di legge: ultimamente la mancanza di
attenzione verso questa problematica e verso il sostegno di questo
tipo di copertura - perché comunque si è lasciato molta più libertà
- e l'applicazione parziale della legge n. 13/2007 hanno
sicuramente creato uno scenario che si discosta un po' da quello
che era il paesaggio culturale e storico valdostano dei tetti in
lose.
Quindi crediamo che sia sicuramente un passo piccolo, ma
fondamentale. E soprattutto crediamo che sia necessario che tutti i
comuni intervengano, perché in Commissione, con gli Assessori
Baccega e Bianchi, abbiamo avuto questo tipo di confronto, e credo
che conveniamo tutti che sia discrezione dei comuni applicare o
meno questo tipo di intervento. Non è obbligatorio e quindi ogni
comune si comporta un po'a modo suo e il territorio valdostano, che
prima aveva una omogeneità, inizia a perderla, soprattutto nei
villaggi e nei centri storici, o comunque attorno ai centri
storici., intendo i villaggi che si sono allargati - perché nei
centri storici è obbligatorio - ma nel caso dei centri storici che
si allargano e diventano un tutt'uno con la periferia, che a volte
dista solo venti o trenta metri, crediamo che sia fondamentale fare
questo primo passo.
Ma non è sufficiente, noi auspichiamo che si vada oltre.
L'abbiamo chiesto tante volte lo scorso anno, quella delibera
cappio del 2013, che ha soppresso tutti i mutui, ha sicuramente
contribuito a creare questa disomogeneità.
Credo che ci sia un altro aspetto che sicuramente approfondirà
il mio collega Roscio, che è quello del recupero, del riuso del
materiale: credo che sia un altro aspetto che vada tenuto in
considerazione.
Presidente -
La parola al collega Marquis.
Marquis (SA) -
Il progetto di legge n. 74 è modificativo
della legge n. 13/2007, che sostanzialmente ha come obiettivo
tutelare le qualità ambientali, paesaggistiche del territorio e
valorizzare gli elementi tipici che ci sono pervenuti e che si sono
sedimentati storicamente e con questo disciplina la copertura dei
tetti in manto di lose e di pietra.
La proposta è stata posta all'attenzione della III Commissione e
direi che è stato fatto un percorso interessante, nel quale sono
stati auditi gli assessori competenti, Baccega e Bianchi, sono
stati sentiti i rappresentanti dei losisti, ma c'è stato anche un
confronto serio e approfondito sull'argomento. Mi spiace che non si
sia arrivati a una posizione unanime sull'argomento, perché credo
che la finalità di approccio sia la medesima da parte di tutti i
commissari, quello che sta a cuore, è il mantenimento e la
valorizzazione delle caratteristiche tipiche dell'architettura
valdostana.
Sicuramente la legge n. 13/2007 è stata innovativa
sull'argomento perché, tra tutte le cose che ha affrontato, ha
anche dato ai comuni un'espressa delega di individuare non solo i
fabbricati che di per sé erano già previsti come sottostanti al
vincolo - cioè i monumenti e le zone A - ma di individuare altre
zone sul territorio, o sottozone, che potessero avere le
caratteristiche per il permanere di questo interesse.
Noi riteniamo che questo sia stato un approccio molto corretto
da parte dell'Amministrazione regionale, perché non si tratta di
definire un obbligo
tout court
generalizzato al mantenimento
laddove già c'è una situazione preesistente di copertura in tetto
in pietra, ma di fare una valutazione complessiva a livello di
dettaglio, che può essere solo perseguito nella pianificazione
urbanistica comunale, dove si dispone sostanzialmente di tutti gli
elementi utili per fare una valutazione compiuta, corretta che
possa anche valutare tutti gli elementi a livello
multidimensionale. Bisogna anche tenere conto che c'è tutta
un'altra serie di aspetti che vanno considerati nelle valutazioni,
che portano poi a disciplinare un argomento così complesso. Bisogna
tenere conto anche di tutta la normativa intervenuta nel frattempo,
quindi tutta l'armonizzazione alla legislazione nazionale, che
comunque di per sé aggrava questo tipo di valutazione. Come dite
voi, ora la questione potrebbe essere superata attraverso un
vincolo di natura generale, demandando poi nella sua applicazione
al principio della deroga.
É vero che nella legge n. 13/2007 esiste il principio della
deroga a cui si può fare riferimento o di cui si può avvalere il
proprietario dell'immobile nel caso dovesse effettuare un
intervento di ristrutturazione, ma è anche vero che si deve
assoggettare a delle procedure burocratiche molto onerose per
riuscire ad ottenere questa deroga perché bisogna fare delle
verifiche di tipo antisismico, devono essere fatte delle
valutazioni complesse, affinché si possa dimostrare di avere
diritto a questo istituto.
Quindi questo in un momento particolarmente difficile per
l'economia valdostana, per il comparto delle costruzioni
rischierebbe di creare delle ulteriori difficoltà al comparto.
Riteniamo quindi che il livello di prossimità della pianificazione
comunale sia quello che si adatti meglio a regolamentare questa
disciplina. E questo è un po' emerso dalla valutazione del Celva e
quindi del Cpel, che ha valutato il progetto di legge.
Quindi riteniamo che, al di là dell'espressione conclusiva del
voto in cui la maggioranza si è espressa in modo contrario, la
finalità rimanga la medesima. Cambia il metodo per arrivare a
raggiungere un obiettivo. Il progetto di legge prevedrebbe
sostanzialmente un'obbligazione di tipo generale e un ricorso al
principio della deroga, mentre noi privilegeremmo la continuità di
approccio introdotta con la legge n. 13, che dà ai comuni la
possibilità e l'autonomia di fare una valutazione complessiva per
salvaguardare questa tipologia di tetti da valorizzare e nello
stesso tempo di tenere conto di quella che è stata nel frattempo
l'evoluzione degli interventi sugli insediamenti nel singolo
territorio di competenza.
Presidente -
La parola al collega Roscio
.
Roscio (ALPE) -
Ho ascoltato le parole dei colleghi
Fabbri e Certan e la relazione del presidente della Commissione
Marquis, noi riteniamo che l'obiettivo finale sia "quale paesaggio
vogliamo per la Valle d'Aosta", perché un conto è l'intento di dare
continuità alla legge del 2007, un conto è la realtà dove si sta
andando. L'intento della legge vorrebbe che il paesaggio fosse di
un certo tipo, ma la realtà, dal 2007 a oggi, dice che invece la
strada che si sta percorrendo è un'altra. Questo è sotto gli occhi
di tutti. Si vedono in continuazione scelte che hanno nulla a che
vedere con quella tutela del paesaggio di cui la copertura dei
tetti in lose è una parte importante. Quindi un conto è dove si
vorrebbe andare e un conto è dove si vada in realtà. Siccome forse
la vera ricchezza della montagna sta non solo nelle bellezze
naturali, ma anche nelle bellezze del paesaggio, di cui fa parte
l'intervento umano, forse questi aspetti bisogna prenderli
maggiormente in considerazione.
E anche l'aspetto di cui si è parlato delle deroghe, da un lato
vi sono le deroghe strutturali, per cui - come ha ricordato il
collega Marquis -  vi sono degli oneri a carico dei
proprietari che difficilmente si possono perseguire, perché quando
un proprietario si trova di fronte alla scelta di costruire in un
certo modo oppure di dover andare in deroga, per cui ha degli oneri
aggiuntivi, forse lascia perdere. Ma l'altro aspetto che prevede la
legge, è l'analisi di contesto che forse troppo spesso viene
dimenticata. Forse quello bisognerebbe approfondirlo, perché a oggi
è stato dimenticato.
Non ritorno a parlare di quello che è emerso in Commissione,
come le grandi criticità del passato, dove, anche lì, i contributi
avevano un intento, ma spesso questo intento dato dai contributi è
stato vanificato perché non si è stati in grado di sviluppare una
filiera locale, ma spesso e volentieri dove sono state scelte
strade esterne alla Valle d'Aosta, ancora oggi, è vero che abbiamo
dei tetti in lose, ma con lose che nulla c'entrano con la Valle
d'Aosta e che spesso sono anche di qualità scadente.
Altro aspetto - come ha ricordato la collega Certan - è quello
legato al riuso. Le scelte legate ai contributi del passato hanno
fatto in modo che - ahinoi - lose nuove che venivano tolte dai
tetti, hanno riempito le discariche di inerti della Valle d'Aosta.
Questo è un dato di fatto. Camion interi tiravano via tetti con
lose ancora buone che venivano buttate per essere sostituite in
virtù di un'economia che era sostenuta con dei contributi che hanno
fatto degenerare il mercato e portato anche delle storture
evidenti. Forse questa cosa potrebbe essere risolta neanche con una
legge, ma semplicemente mettendo di fronte al proprietario
l'obbligo di pagare lo smaltimento di materiale ancora
riutilizzabile. Quando il proprietario decide di fare un tipo di
tetto o un altro, se deve andare a pagare per lo smaltimento di
materiale ancora utilizzabile, forse la valutazione la andrà a fare
il mercato.
Ma al di là di tutto questo, forse vale la pena soffermarsi a
riflettere su quale futuro del paesaggio valdostano noi vogliamo
avere. Forse l'appoggio a questa legge merita un'attenzione
maggiore, perché a oggi, salvo un comune, nessun altro comune della
Valle d'Aosta è andato nella direzione di imporre maggiori
tutele.
In Commissione, è emerso che le competenze sono in capo ai
comuni, ma è evidente il proliferare sul territorio della Regione -
non solo sulle nuove abitazioni, ma soprattutto sui recuperi - di
materiali che spesso stridono, molto diversi rispetto a quelli
tradizionali.
Quindi a oggi forse la riflessione va fatta su questo: quale
tipo di sviluppo e di paesaggio noi vogliamo per il futuro.
Presidente -
La parola al collega Gerandin.
Gerandin (UVP) -
Questa iniziativa di legge è nata dalla
consapevolezza del valore del patrimonio edilizio valdostano, in
particolare della copertura in lose dei tetti, invidiataci anche a
livello nazionale in contesti per i quali la salvaguardia della
tradizione è un valore aggiunto.
Indubbiamente noi riteniamo che lo spirito con cui è nata la
legge n. 13 sia corretto, però io penso che la politica e chi ha a
cuore il futuro della salvaguardia del patrimonio edilizio
valdostano debbano porsi qualche interrogativo.
Questa legge -
entrata in vigore nove anni, dal 1 giugno
2007 - indubbiamente era innovativa, è una legge che stabilisce una
serie di obblighi riferiti esclusivamente ai centri storici e agli
edifici classificati. Questa legge ha un principio per noi
assolutamente importante: responsabilizzare i comuni affinché,
oltre ai vincoli di legge, di fatto si adoperino affinché vengano
delimitati eventualmente edifici, zone e sottozone in cui questa
particolarità sia salvaguardata.
Come diceva il collega Roscio, dopo nove anni c'è un solo comune
che ha esteso a tutto il territorio questo obbligo.
Gli altri, non so per quale motivo, non sono intervenuti, e non
può essere neanche una scusante dire: "non sono intervenuti, perché
magari è una variante sostanziale del piano", perché era
esclusivamente una variante che andava a introdurre in determinate
zone o sottozone l'obbligo del del tetto in lose.
Penso sia sotto gli occhi di tutti quelli che visitano la Valle
d'Aosta: dall'entrata in vigore della norma è successo che il
rispetto della copertura in lose - soprattutto sugli edifici
esistenti, che non siano in zona A o che non siano classificati - è
a totale discrezione del proprietario, nel senso che, non essendo
stata introdotta alcuna regola aggiuntiva, egli per un edificio
sito fuori dalla zona A, magari costruito totalmente in pietra o
quant'altro, può utilizzare per la copertura del tetto, oltre alle
lose, pure le nuove coperture che adesso vanno per la maggiore e
quant'altro.
A noi pareva che questa iniziativa andasse nella direzione di
risolvere un problema ai comuni, nel senso che per quel che
riguarda gli edifici esistenti già con la copertura in lose ci
saremmo presi la responsabilità, ritenendolo corretto, di indicare
di utilizzare lo stesso materiale qualora si proceda a sostituire
il manto.
In Commissione ci è stato detto che ci sono dei casi, in cui
magari abbiamo un edificio con coperture in lose circondato da una
serie di tetti in tegole e questo era facilmente superabile con il
discorso della deroga.
E qui voglio solo dare un po' d'informazione al collega Marquis.
Se chiedo una deroga per mettere sul tetto lose o tegole, non ho
alcun bisogno di chiedere una perizia antisismica, per il semplice
motivo che devo domandarla per un edificio obbligatoriamente
assoggettato a perizia antisismica, in quel caso, che io faccia il
tetto in lose o che lo faccia in tegole cambia niente. La perizia è
legato alla destinazione dell'edificio, a dove è posizionato
l'edificio, ma non è che perché chiedo una deroga il Comune mi
chiede eventualmente una perizia in più. Potranno cambiare un po' i
carichi, un tetto in lose ha un carico leggermente diverso, ma non
è assolutamente questo il problema.
Noi prestiamo tanta attenzione all'autonomia decisionale degli
enti locali, vogliamo che sia salvaguardata, però ci troviamo di
fronte ad una "non decisione" di nove anni e soprattutto, forse ci
siamo sbagliati, avremmo dovuto chiedere di essere auditi
eventualmente all'assemblea del Consiglio permanente per spiegare
quali erano i motivi per cui noi abbiamo presentato questa proposta
di legge.
Attenzione, vorrei arrivare ad aspetti un po'più tecnici. Noi
con questa normativa ci troveremmo con dei comuni, in cui abbiamo
l'ambito comunale assoggettato alla n. 1497/39, che rischierebbero
di veder vanificato il bagaglio storico e architettonico che ci
siamo portati dietro negli anni.
A noi non pareva così scandaloso dire che dove c'era un edificio
in lose, venisse mantenuto in lose. Proprio per evitare delle
decisioni che - io lo capisco, venendo dal mondo degli enti locali
- sono difficili da prendere in merito a individuare una zona in
cui, obbligatoriamente, i tetti vadano fatti in lose. Era il
mantenimento di un patrimonio esistente. Penso che ogni tanto la
politica debba porsi alcuni problemi, perché siamo tutti a difesa
delle bellezze della regione, poi a volte ci perdiamo dietro a
questi sofismi.
Per tornare a quanto ha detto il collega Marquis, siamo un
po'stufi di sentirci dire: "siamo d'accordo sul principio ma
votiamo contro". Se siete d'accordo sul principio, prendetevi la
responsabilità e condividetelo o modificatelo, perché - ci tengo a
dirlo - questo è un testo aperto. Vi abbiamo chiesto se volevate
cambiare qualcosa. Non è stato fatto, non è stata richiesta alcuna
modifica, adesso ci sentiamo dire che il principio è condivisibile,
ma il voto è contrario. Se il principio va bene, modifichiamo
quello che c'è da modificare, oppure, senza troppe scusanti,
continuate a dire che va bene così e ritenete che la salvaguardia
di un patrimonio come questo non sia così importante.
Presidente -
Non ci sono altre richieste, chiudiamo la
discussione generale. Per la replica, la parola all'assessore
Baccega.
Baccega (SA) -
Il dibattito di questa mattina sui tetti
in lose accomuna un po' tutti dal punto di vista della visione:
quella di riuscire a mantenere la qualità ambientale, paesaggistica
e le tipicità dei tetti degli edifici in Valle d'Aosta. Un
dibattito che parte da lontano - dalla delibera che ha sospeso i
contributi a fondo perso - e che è stato alimentato, attraverso un
percorso su tutto il territorio regionale, dall'associazione
losisti valdostani, i quali avevano promosso quell'azione per
sensibilizzare prima i comuni, poi la Regione e ancora di più i
privati a mantenere e a qualificare i loro tetti con le lose.
In realtà, in quel periodo abbiamo più volte approfondito con
l'associazione stessa le motivazioni che li portavano ad effettuare
questa azione di comunicazione in Valle d'Aosta. Ci siamo
confrontati in ufficio da noi, ci siamo confrontati anche con il
presidente della Giunta, li abbiamo auditi più volte e ovviamente
la problematica era legata ad un'azione di sensibilità che non
aveva più una risposta dal punto di vista economico, laddove anche
loro avevano sostenuto che forse il contributo a fondo perso era
stato deleterio proprio per la tipologia di qualità di lose che si
erano poi inserite in Valle d'Aosta.
Noi abbiamo anticipato loro che avremmo tenuto conto delle loro
aspettative e che avremmo lavorato per sostenere comunque la
particolarità dei tetti della Valle d'Aosta. Quindi, ribadendo
questa particolarità, abbiamo inserito nella legge n. 3, che sarà
presentata a breve in Consiglio, un articolo che finanzia con un
mutuo, attraverso il fondo di rotazione, i tetti in lose.
In Commissione, dal punto di vista urbanistico, il collega
Bianchi ha ampiamente chiarito la questione. Lo avete anche
ribadito voi stessi. La legge prevede in tutte le zone A, quindi
nei centri storici dei nostri comuni, l'obbligatorietà di copertura
dei tetti con le lose. Obbligatorietà prevista anche nelle zone
dove, da parte della soprintendenza, è stato posto il vincolo
paesaggistico che - come in Val d'Ayas, nella Valgrisenche, nella
Val di Cogne - ha raggiunto risultati importanti e significativi.
Quindi è chiaro, l'avete ribadito, che le amministrazioni comunali
possono allargare il vincolo di copertura su tutto il loro
territorio comunale.
Il provvedimento è stato inviato al Consiglio permanente degli
enti locali, ed è stata proprio questa la motivazione che ha
portato a esprimere parere negativo alla proposta di legge. Un
parere contrario che è stato espresso anche dai componenti di
maggioranza e che in aula confermiamo, perché il sostegno che la
maggioranza ha proposto attraverso l'inserimento del mutuo per la
copertura di un tetto in lose per la prima casa è un efficace
strumento. Eventualmente, nelle disposizioni attuative che andremo
ad approvare attraverso la delibera di Giunta, potremmo tenere
conto anche della questione del riuso delle lose. Quindi finanziare
anche tetti che tecnicamente hanno la possibilità di riuso.
Quindi come maggioranza, anche sulla base del dibattito che si è
sviluppato, dico che, per il comparto edilizio, provvedimenti di
questo tipo non arrecherebbero alcun beneficio, anzi, potrebbero
essere deleteri e non favorire il rilancio perché i costi di
carattere tecnico, soprattutto nell'azione di verifica sismica,
potrebbero essere superiori, pertanto da questo punto di vista non
siamo d'accordo.
Quindi introdurre l'obbligo del manto di copertura del
tetto in lose imporrebbe un vincolo anche per gli edifici collocati
fuori dalle perimetrazioni previste dai piani regolatori e andrebbe
a scontrarsi con l'autonomia decisionale dei comuni, a detta degli
stessi sindaci. Per questo, noi riteniamo che questa imposizione
non sia condivisibile e confermiamo il nostro voto contrario.
Presidente
-
Per dichiarazione di voto, la parola
al collega Chatrian.
Chatrian (ALPE) -
Due considerazioni. collega Baccega.
Noi rispettiamo il parere dei sindaci, in quest'aula più volte
abbiamo rivendicato l'autonomia delle amministrazioni locali, non
per questo però non dobbiamo comunque fare una considerazione di
natura più generale. Il suo intervento sinceramente è un intervento
in difesa, che allo stesso tempo condivide la filosofia della
proposta di legge presentata dai colleghi. Quindi,
des deux
l'une
: faccio la mia analisi rispetto alle sue dichiarazioni:
positivo che si mettano in campo degli aiuti dal punto di vista dei
mutui, positivo nei prossimi mesi, ma il concetto, il cuore, il
dibattito legato a questa proposta di legge è un altro. É un
discorso qualitativo, è un discorso ambientale, ma è un discorso
architettonico. Talmente architettonico che, rispettando
l'autonomia degli enti locali, riteniamo che in questo caso sia più
importante la visione generale. Lei l'ha chiamata imposizione,
collega Baccega, ma potremmo ogni tanto salire qualche gradino in
più e andare oltre, perché è un atout, è una capacità, una qualità
che ci invidiano in tutto l'arco alpino. Non so se vi sia già
successo di compiere delle analisi, delle considerazioni con gli
amministratori di altre regioni italiane e non solo, pure svizzere,
francesi, la vicina Savoia, anche la parte del Tirolo austriaco. Ci
invidiano questa nostra capacità di avere mantenuto una peculiarità
che caratterizza le nostre comunità e quella che è la parte
antropizzata, cioè la parte costruita, ristrutturata o restaurata
dall'uomo.
Ci spiace un po', perché da una parte sembra d'accordo con
l'iniziativa, dall'altra afferma di rispettare il parere dei
sindaci, non volendo andare a ledere la loro autonomia; neanche
noi, ma ci sono dei momenti in cui ci deve essere quella
force
de frappe
di visione generale per mantenere quella peculiarità
molto architettonica/ambientale che fa la differenza. Io dico che
fa la differenza non solo dal punto di vista architettonico, ma la
fa anche dal punto di vista turistico.
Sosterremo quindi la proposta presentata dai colleghi.
Presidente
-
La parola al collega Gerandin.
Gerandin (UVP) -
Noi non abbiamo certamente l'ardire di
provare a farvi cambiare idea. Abbiamo capito anche in Commissione
che non c'era la volontà di modificare il testo che, lo ripeto, non
era un testo blindato ma aperto alla discussione. Dopo quello che
ha detto lei, Assessore, c'è qualche rimpianto in più, perché se da
una parte lei mi dice che addirittura avete intenzione di
finanziare un mutuo relativamente ai tetti in lose, e addirittura
il riuso, motivo in più per mantenere il patrimonio che abbiamo.
Questo è un po' il rammarico che abbiamo.
Per quello che riguarda il discorso dell'autonomia decisionale
degli enti locali, noi ci siamo e ci saremo sempre e non ci pareva
di andare a incidere in alcuna maniera sull'autonomia decisionale
degli enti. L'autonomia decisionale degli enti l'avremmo
eventualmente messa in discussione, se avessimo tolto la
possibilità di deroga, ma la deroga rimane in tutti i casi, per cui
l'intento era solo d'introdurre un concetto di carattere generale,
dopo di che avremmo risolto. Sicuramente le avranno riferito,
assessore, che all'interno dell'assemblea del Consiglio permanente
c'è stata un'ampia discussione e tanti sindaci - e non erano
schierati dalla nostra parte - avevano visto questa proposta come
un'opportunità e non come una imposizione, ci tengo a dirlo. Poi
nel voto, giustamente, è prevalso questo parere, che personalmente
mi dispiace un po'.
Un'ultima considerazione, per evitare che diciamo delle bufale
sulla verifica sismica. Se io ho un tetto in lose e chiedo di farlo
in tegole, diminuisco il carico, per cui nessun comune chiederà mai
una verifica sismica, se diminuisco il carico. Voi sapete benissimo
che il carico fra un tetto in lose e un tetto in tegole è diverso.
Per cui, non è vero il discorso della verifica sismica, è
un'invenzione di sana pianta.
Presidente
-
La parola al collega Fabbri.
Fabbri (UVP)
- Io vorrei concludere ringraziando una
associazione di cittadini che si è presa a cuore questa nostra
prerogativa architettonica, i tetti in lose, e non tanto per
interesse personale, ma per un vero amore, per il loro lavoro e per
la Valle d'Aosta, perché - l'ha detto prima l'assessore Baccega -
si sono spesi per più di un anno per sollecitare prima i comuni,
poi la Giunta e infine il Consiglio regionale per poter mantenere
una prerogativa estremamente caratterizzante del nostro ambiente,
del nostro
milieu culturel
, e non solo, pure architettonico.
Per cui, io vorrei ringraziare questi cittadini per aver portato
con amore, con affetto e con determinazione questa proposta di
legge che ora qui il nostro Consiglio boccia.
Presidente
-
La parola al presidente della
Regione.
Rollandin (UV)
- Je crois que le débat sur ce thème est
important, car, sans doute, il est toujours intéressant de voir
qu'elle est l'attitude vis-à-vis de ce qui est l'idée
d'environnement et comment on va l'interpréter selon les
différentes phases. En tout cas, je crois que tout le monde partage
le fait de maintenir une caractéristique de la plupart des
communes. Je dis de la plupart, car, comme vous le savez, il y a
des communes où les toits sont rouges et il n'y a pas de lauze; il
s'agit des communes qui n'ont pas cette caractéristique ; alors,
cela ne signifie pas que ces communes sont contre la culture de la
lauze, tout simplement elles ont eu cette caractéristique dès le
début et l'ont maintenue. Alors, si on allait forcer la main, en
demandant de changer à faveur des lauzes, peut-être qu'on irait
changer quand même une caractéristique de ces communes ; donc, on a
respecté ce qui est, ce que vous avez tous bien dit.
Et alors, de notre part il ne s'agit pas d'être contraire à la
loi, dans le sens qu'on ne veut plus les lauzes.
Le seul aspect qu'on a essayé de souligner est qu'avec le
système qu'on ira proposer, au moment où il y aura un nouveau
bâtiment, on imaginera de donner un supplément d'emprunt, comme a
dit l'assesseur, pour tenir dans la due considération le fait qu'il
y aura une valeur ajoutée et au même temps on aura des dépenses
supplémentaires pour faire de façon qu'il y ait la lauze.
En effet, le problème de la lauze n'est pas seulement au niveau
du coût, mais aussi au niveau technique car le toit doit être
capable de supporter le poids d'une lauze différente.
Et sur la lauze, il faudrait aussi ouvrir un débat ; pendant des
années, nous avons essayé d'exploiter les carrières régionales,
mais pour des raisons environnementales on n'a pas pu utiliser les
lauzes de la Vallée d'Aoste ; c'est pour cela que les lauzes
arrivent de la Chine, du Nord de l'Europe, de tous les Pays, sauf
de la Vallée d'Aoste. On connait les lauzes de Bergamo, après
quatre années il fallait les remplacer, mais on les posait quand
même, puisqu'elles coûtaient moins cher, car jusqu'à un certain
moment il n'y avait pas de contrôle sur la typologie de la lauze :
si je payais très peu la lauze, je prenais la même contribution qui
revenait à celui qui allait choisir la lauze la meilleure.
Il y a eu dans le temps tout un passage très difficile sur la
question du coût des lauzes, du marché des lauzes, étant donné, je
le répète, qu'en Vallée d'Aoste il n'y a pas de carrière de lauzes,
et cela n'est pas pour le fait qu'il n'y a pas de belles lauzes - à
Morgex, comme dans les autres vallées - mais pour le fait qu'on n'a
pas la licence pour les exploiter.
Alors, il faudrait traiter ce thème et expliquer la raison pour
laquelle, lorsqu'il y a quelque chose de locale, on ne l'utilise
pas. Là c'est un des points capitaux de ce thème, car si on avait
toutes les lauzes comme les nôtres, même les toits seraient très
différents. Si vous allez voir les toits de lauzes, vous verrez
qu'ils ne sont pas tous égaux, il y a des lauzes qui sont un
miroir, qui vont refléter l'image, d'autres qui sont des lauzes
traditionnelles, plus proches de la lauze que nous avions. C'est
celui-ci le thème. Il faudrait revenir à discuter sur ce thème et
voir s'il est possible d'avoir des lauzes locales ; alors, dans ce
cas-là, on pourrait dire que, même pour les châteaux, pour les
monuments, il faudrait avoir des lauzes locales, mais cela n'est
pas possible, car il n'y a pas la possibilité d'exploiter les
lauzes. Et la raison est "
ambientale"
, on ne peut pas faire
de carrières des lauzes.
Ce sujet a été discuté à différentes reprises et le thème de la
lauze est plus engageant que de dire seulement qu'on est contre
cette loi.
Ce n'est pas pour être contre les toits en lauze, on est contre
cette loi pour les raisons que j'ai expliquées : je ne veux pas
revenir sur le fait que les communes aient la possibilité de
choisir... Cependant, et on y reviendra au moment où on présentera
la loi, qui prévoit cette contribution ou cette possibilité d'avoir
un emprunt.
Je crois qu'on pourrait terminer ce débat important, mais non
pas pour dire qu'il faut obliger tout le monde à mettre les lauzes
ou de déroger, par exemple, c'est un absurde.
Dans les hameaux de haute montagne, parfois, mettre la lauze
alourdit le toit et donne des dégâts même à la bâtisse. Dans ce
cas-là il faudrait faire des bâtiments très solides pour maintenir
le toit, car différemment la neige, avec les lauzes, ne descendrait
pas. Le problème est délicat et vous le savez.
Ma considération finale est que sur ce thème on peut revenir de
façon convenable afin d'essayer de comprendre si, avant tout, on
peut avoir en Vallée d'Aoste des lauzes de qualité et, ensuite, si
on peut faire un discours important avec les communes pour choisir
où et comment tenir les lauzes.
Presidente
- Non ci sono altre dichiarazioni di voto,
possiamo porre in votazione la legge nel suo complesso. Avendo un
solo articolo, votazione unica. Dichiaro aperta la votazione.
Presenti: 34
Votanti: 34
Favorevoli: 14
Contrari: 20
Il Consiglio non approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK