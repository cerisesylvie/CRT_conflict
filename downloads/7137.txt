Consiglio Regionale della Valle d'Aosta - Oggetto del Consiglio n. 1640 del 27 novembre 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1640 del 27 novembre 1985 - Resoconto
OGGETTO N. 1640/VIII - NECESSITA' DI LAVORI DI MIGLIORIA PER
I LOCALI REGIONALI IN USO ALLA DOGANA DI AOSTA.
(Interpellanza).
PRESIDENTE:
Do lettura del testo dell'interpellanza
presentata dal Consigliere Pascale:
INTERPELLANZA
Da più di un anno e precisamente dal 7 settembre 1984, la
Direzione della Dogana di Aosta ha segnalato la pericolosità degli
impianti elettrici dei locali siti in Piazza Manzetti, che non
sarebbero conformi alle vigenti norme di sicurezza.
Tale richiesta è stata ripetuta in data 6 maggio 1985 e 26
ottobre 1985, segnalando anche lo stato di degrado degli infissi
esterni che comporta disagi per il personale soprattutto nella
stagione invernale.
Poichè tali locali sono di proprietà regionale e a tutt'oggi
nessun intervento concreto è stato attuato,
il sottoscritto Consigliere regionale del gruppo
socialista
INTERPELLA
il Presidente della Giunta o l'Assessore competente al fine
di conoscere se e quando intende effettuare i lavori di miglioria
richiesti per i locali regionali di piazza Manzetti, attualmente in
uso alla Dogana.
PRESIDENTE:
Ha chiesto di parlare il Consigliere Pascale,
ne ha facoltà.
PASCALE (P.S.I.):
E' una interpellanza dovuta, dal
momento che l'Amministrazione regionale è inadempiente in questo
settore, perchè già da più di un anno è stata sollecitata ad
effettuare dei lavori in locali di sua proprietà, siti in Piazza
Manzetti, in uso alla circoscrizione doganale di Aosta. Tali lavori
riguarderebbero innanzitutto gli impianti elettrici che non
sarebbero neanche conformi alle vigenti norme di sicurezza e poi
anche per tutto un degrado che esiste all'interno di questa
struttura e che comporta notevoli disagi per il personale
soprattutto nel periodo invernale, che è quello che andiamo ad
affrontare.
Ci sono stati numerosi solleciti, ma alcuni mesi fa c'è stata
solo la promessa di intervenire, alla quale non ha fatto seguito
più nulla. Chiedo all'Assessore quali sono le intenzioni della
Giunta, se sono di intervenire e con quali tempi di attuazione.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON - (D.C.):
In effetti c'è stato un intenso scambio
di corrispondenza fra il capo della circoscrizione doganale e la
Presidenza della Giunta. In una prima lettera il capo della
circoscrizione aveva richiesto una verifica ed una messa a punto
degli impianti elettrici, in una successiva lettera a distanza di
alcuni mesi aveva posto il problema sullo stato dei serramenti.
Questo per la precisione e per dimostrare come le richieste non
siano state fatte tutte in un pacchetto unico, ma siano state
dilazionate nel tempo.
E' intenzione dell'Amministrazione regionale procedere ad una
ristrutturazione completa degli uffici; a questo proposito in data
11.10.1985 la Giunta regionale, con deliberazione ha affidato ad un
geometra di Aosta l'incarico per la progettazione esecutiva di
tutta la ristrutturazione.
Non si è potuto ancora dar corso alla progettazione in quanto la
deliberazione non è ancora esecutiva, poiché la Commissione di
Coordinamento ha chiesto dei chiarimenti in merito all'incarico
professionale. E' nota la vertenza fra gli ordini professionali di
ingegneri, geometri ed arohitetti: ritenevamo che un lavoro di
questo tipo potesse benissimo svolgerlo un geometra, ma pare invece
che la Commissione di Coordinamento abbia alcuni rilievi da fare.
Si è già provveduto a rispondere ed ora aspettiamo che venga dato
il via alla deliberazione.
In ogni caso l'incarico al professionista riguarda la
sostituzione dei serramenti esterni, una nuova distribuzione
funzionale degli uffici, quindi con demolizione e rifacimento di
tramezze, di tutti i servizi igienici, dei pavimenti, l'adeguamento
dell'impianto di riscaldamento, dell'impianto elettrico e la
sostituzione degli infissi interni. In pratica, l'ipotesi è di
rifare completamente gli uffici.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Seulement pour dire que ce qui vient
de relater l'Assesseur Fosson est lié au fait que les lettres sont
toujours adressées directement à la Présidence de la Junte, d'où
sont transmises aux bureaux compétents.
En effet nous sommes en retard, car il y avait toujours des
pourparlers entre les techniciens concernés et les responsables, et
chaque fois on ajoutait quelque chose à ce qu'auparavant on avait
dit; par conséquent on a perdu du temps. Finalement je pense
qu'avec ce qu'a dit l'Assesseur on pourra prévoir de coordonner
l'ensemble pour mener les travaux à terme.
PRESIDENTE:
Ha chiesto di parlare il Consigliere Pascale
per la replica, ne ha facoltà.
PASCALE - (P.S.I.):
Solo per dire che se i tempi di
attuazione sono lunghi, inevitabilmente le richieste poi si
accavallano, perchè nel settembre 1984 c'era il problema degli
impianti elettrici e, trascorso un anno, è sorto un altro
problema.
Forse sarebbe stato più opportuno, senza dare incarichi per
progetti esecutivi, effettuare in economia diretta alcuni lavori
che avevano carattere di urgenza, perchè di questo passo sembra che
dovremo aspettare parecchi mesi. Mi auguro che l'Assessore voglia
seguire la questione e sollecitare poi il professionista in modo da
intervenire al più presto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK