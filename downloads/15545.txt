Consiglio Regionale della Valle d'Aosta - Oggetto del Consiglio n. 1848 del 28 febbraio 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 1848 del 28 febbraio 1996 - Resoconto
SEDUTA POMERIDIANA DEL 28 FEBBRAIO 1996
OGGETTO N. 1848/X Disegno di legge: "Legge regionale in materia
di lavori pubblici".
Presidente Prima di dare la parola al Consigliere relatore, devo
comunicare al Consiglio che in merito a questo disegno di legge è
pervenuto in data 26 febbraio alla Presidenza del Consiglio una
lettera del Presidente del Collegio dei geometri della Valle
d'Aosta, peraltro indirizzata anche al Presidente della Giunta,
agli assessori e a tutti i consiglieri.
Tale lettera contiene delle precisazioni circa la posizione del
Collegio riguardo alla legge regionale in materia di lavori
pubblici. Analoga precisazione è stata fatta dall'ordine degli
ingegneri con lettera pervenuta in data odierna.
I colleghi consiglieri credo abbiamo già ricevuto copia della
lettera; se lo ritengono opportuno si può dare anche lettura.
La lettera del Collegio dei geometri è arrivata a tutti; quella
dell'ordine degli ingegneri è stata già indirizzata ai consiglieri
ma, essendo arrivata in data odierna, ne do lettura:
"Legge regionale in materia di lavori pubblici.
Precisazione.
Avendo avuto da più fonti notizie dalle quali si evinceva che il
Presidente dell'ordine degli ingegneri avrebbe sottoscritto il
testo di legge regionale in materia di lavori pubblici,
approvandone il contenuto, occorre precisare quanto segue:
L'ordine degli ingeneri della Valle d'Aosta, come il Collegio
dei geometri, non ha sottoscritto la proposta di legge in oggetto,
ma al termine dell'attività del gruppo di lavoro istituito con
deliberazione della Giunta regionale n. 2267 dell'8 marzo 1993, il
Presidente si è limitato ad apporre la firma seguita dalla
precisazione per le sole modifiche. Ciò a voler sottolineare che
venivano riconosciute ed approvate le sole modifiche concertate con
il rappresentante dell'ordine, collegi e categorie professionali.
Viceversa l'ordine con tutti i suoi iscritti ha sempre ribadito che
l'impianto della legge risulta pesante, rigido e complesso e mal si
adatta alle esigenze della nostra Regione. Con l'occasione si
ringrazia per il coinvolgimento avvenuto nella discussione del
testo e si porgono cordiali saluti.
Il Presidente: dott. ing. Corrado Cometto".
Ha chiesto la parola per mozione d'ordine il Consigliere
Chiarello.
Chiarello (RC) Premesso che questa legge è in discussione in III
Commissione da mesi e mesi, e devo dire che probabilmente arriva
già in ritardo, sono anche favorevole a questa legge, però dopo il
malloppo di emendamenti che ci è stato consegnato da parte degli
Affari legislativi - anche se come Presidente della III Commissione
era stato chiesto un parere due mesi fa all'Ufficio affari
legislativi - e mancando il parere finanziario dell'Assessore,
chiedo proprio per aver modo di capire quali sono i cambiamenti
reali a questa legge, dato che gli emendamenti ci sono stati
consegnati oggi - qualcuno li ha avuti ieri - di rinviare la legge
al prossimo Consiglio.
Capisco gli impegni dell'Assessore, di questa maggioranza
rispetto a questa legge, però chiederei che si capissero anche gli
impegni di questa minoranza, che su questa legge deve essere
collaborativa, però deve avere il tempo almeno di leggerla.
Qui c'è un cambiamento ogni articolo, vorrei capire se questo
non vuol dire stravolgere la legge.
Chiedo lo spostamento di questa legge al prossimo Consiglio.
Presidente Sulla mozione d'ordine di Chiarello si può esprimere
uno a favore e uno contro.
Ha chiesto la parola l'Assessore ai lavori pubblici,
Lavoyer.
Lavoyer (ADP-PRI-Ind) Per chiedere la sospensione di cinque
minuti.
Presidente Accolgo la richiesta dell'Assessore Lavoyer. La
seduta è sospesa per dieci minuti.
Si dà atto che la seduta è sospesa dalle ore 16,36 alle ore
17,12.
Presidente Riprendono i lavori.
Ha chiesto la parola il Consigliere Borre.
Borre (UV) Penso che tutti i consiglieri siano a conoscenza
dell'iter di questa legge: 11 commissioni congiunte della III e
della II, 2 commissioni singole sia per la III che per la II, tre
mesi e mezzo con il gruppo di lavoro composto dagli esperti nei
vari settori, una legge che è estremamente complessa, che però
riuscirà a dare trasparenza ed efficienza al settore dei lavori
pubblici.
E' stato possibile avere il parere di alcuni uffici solo negli
ultimi giorni e si è così arrivati a rappresentare una serie di
emendamenti che sono all'incirca 40, emendamenti che possono essere
considerati quasi tutti di livello formale, ma che potrebbero
prolungare la discussione della legge e non farla valutare proprio
con il senso con cui la legge dovrebbe essere valutata. Pertanto
accettiamo il rinvio di questa legge, ma il Consiglio deve delegare
la commissione competente ad elaborare il testo, in modo che arrivi
il testo pulito per il prossimo Consiglio, fissato per il 13
marzo.
Presidente Vista la richiesta del Consigliere relatore, il
disegno di legge viene rinviato così come richiesto alla
commissione, in modo che possa ritornare il prossimo Consiglio con
il testo pulito e definito.
Il Consiglio concorda unanime sul rinvio dell'oggetto alla
Commissione consiliare competente e alla prossima adunanza
consiliare.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK