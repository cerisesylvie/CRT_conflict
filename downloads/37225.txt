Consiglio Regionale della Valle d'Aosta - Oggetto del Consiglio n. 1057 del 11 marzo 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
STATUTO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1057 del 11 marzo 2015 - Resoconto
OGGETTO N. 1057/XIV - Interrogazione: "Azioni intraprese per
una concreta attuazione delle posizioni espresse dall'Assemblea
consiliare in merito alla riforma del Titolo V della
Costituzione".
Presidente -
Siamo al punto 7. La parola al Presidente
della Regione.
Rollandin (UV)
- Merci Président.
La résolution approuvée par le Conseil régional au cours de sa
séance du 24 octobre dernier, a été transmise au Président du
Conseil des Ministres le 11 novembre 2014, afin de faire part des
préoccupations du Conseil régional à la perspective d'une réforme
constitutionnelle marquant un changement de direction si net, par
rapport à l'évolution de l'État dans un sens fédéral qu'elle peut
aller jusqu'à remettre en discussion la structure régionaliste de
la République italienne. Cette résolution a aussi été envoyée, ce
jour même, au Président de la Conférence des Régions et des
Provinces autonomes, ainsi qu'aux Présidents des Régions à Statut
spécial.
En outre, le 19 novembre dernier nous avons également transmis
au Député Marguerettaz une liste d'amendements au projet de loi
constitutionnel qui a déjà été approuvé par le Sénat, qui a été
examiné par la Chambre et qui sera examiné de nouveau dans la
dernière lecture au Sénat. Comme le soulignait la résolution en
question, nous avons notamment porté à l'attention du Député un
amendement visant à insérer le principe de l'accord pour les
modifications du Statut du nouvel article 116 de la Constitution et
non pas, comme cela est prévu actuellement, par des dispositions
transitoires.
Presidente
- Grazie Presidente. La parola al collega
Bertin.
Bertin (ALPE)
- Grazie Presidente.
Sin dall'inizio, sin dagli annunci all'uscita dal "Nazareno" di
Berlusconi e Renzi, vale a dire fine 2012-inizio 2013, abbiamo
sottolineato la preoccupazione per le criticità di questa riforma,
in particolare per quello che riguarda il Titolo V. Non stiamo qui
a ripetere la discussione già fatta in occasione del Consiglio
straordinario, già in quell'occasione abbiamo detto il nostro
parere, la nostra posizione sull'argomento.
Rimane una preoccupazione di fondo per l'evoluzione dell'assetto
dello Stato che rischia di vedere riaffermata un'impostazione
anacronistica, di Stato centralizzato, non in grado di rispondere
alle necessità della modernità. È una riforma che non aumenta
oltretutto gli spazi di partecipazione e di democrazia. Come
dicevo, più volte abbiamo portato in questo Consiglio tale
argomento, che ha avuto come suo momento più importante il
Consiglio straordinario dell'autunno scorso e che faceva seguito ad
una mozione che avevo presentato ai primi di settembre.
Oggi, o per meglio dire ieri, la "riforma Boschi" ha ottenuto
anche il voto in prima lettura alla Camera approvato con 357 sì,
125 no e 7 astenuti, tra cui il Deputato della Valle d'Aosta. Ci
sembrava anche giusto per affrontare e fare il punto della
questione riguardo alla risoluzione approvata nell'autunno scorso.
Il risultato? Non c'è stato risultato all'iniziativa. Difficile
ottenere il contrario, certo, ma si doveva fare di più, ci ha
illustrato praticamente un rapporto epistolare, è stata comunicata
la risoluzione a tutti quelli a cui bisognava comunicarla, ma
evidentemente non è sufficiente. Già il tenore della risoluzione
approvata all'unanimità da questo Consiglio era piuttosto debole,
ma l'azione istituzionale seguita lo è stata ancora di più. Non
bastano le
kermesse
tipo la Costituente autonomista (i cui
obiettivi, peraltro, erano chiaramente altri) o fantomatici
"Comitati 26 Febbraio", il cui nome più appropriato sarebbe stato
forse in questo caso "29 febbraio"...ci vuole un'azione ben
diversa, un'azione istituzionale più incisiva, che deve creare e
coinvolgere l'intero sistema autonomistico,
in primis
le
Speciali, ma non solo.
Le Regioni speciali non dovrebbero soltanto difendere i propri
status
, ma promuovere una cultura autonomista che coinvolga
anche le Regioni ordinarie e difenda le ragioni e l'esperienza del
regionalismo. La fine del Patto del Nazareno, da questo punto di
vista, potrebbe aprire qualche prospettiva. Sappiamo che il Governo
in questa occasione si è blindato al passaggio alla Camera, come
anticipato anche dai Parlamentari in audizione. Anche l'emendamento
riguardo l'intesa cui faceva cenno, non ha avuto successo, non è
neanche stato presentato. In ragione delle critiche e delle
considerazioni fatte da questo Consiglio, oltre che dai
Parlamentari, ci aspettavamo un voto contrario in Parlamento,
invece c'è stata l'astensione. È già un passo avanti, ma quando non
si è d'accordo, di solito si vota contro. Non esiste il vincolo di
mandato, fortunatamente, e l'Onorevole Marguerettaz è libero di
esprimersi come vuole, com'è libero di sedersi dove vuole, cioè di
appartenere al gruppo parlamentare che preferisce. Ma da cittadino
valdostano, anche se non l'ho votato, non posso non provare un
certo imbarazzo e fastidio nel pensare che il Deputato della Valle
d'Aosta fa parte del gruppo del partito di Matteo Salvini, il
fascio-leghista Salvini, un partito ormai apertamente di estrema
destra, che si accompagna con il
Front National
della Le
Pen, con
CasaPound
, con sovranità, eccetera,
eccetera...tutto il repertorio della destra neo-fascista e
post-fascista, un partito xenofobo e tra i più antieuropeisti in
circolazione.
Per quanto si possa dire, l'autonomismo valdostano ha poco a che
fare con i saluti romani, i cultori della sovranità, gli
antieuropeisti, atteggiamenti e teorie che da federalista ho sempre
rifiutato e respinto. Se fossi l'Onorevole Marguerettaz uscirei al
più presto da questo gruppo parlamentare, prima che sia troppo
tardi; ci guadagnerebbe in credibilità anche la Valle d'Aosta.
Grazie.
Presidente
- Grazie. Punto 8 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK