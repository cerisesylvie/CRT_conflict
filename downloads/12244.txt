Consiglio Regionale della Valle d'Aosta - Oggetto del Consiglio n. 3160 del 27 febbraio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3160 del 27 febbraio 1992 - Resoconto
OGGETTO N. 3160/IX Discussione dei disegni di legge:
"Promozione della direttrice ferroviaria del Gran San Bernardo" e
"Iniziative per lo sviluppo del servizio ferroviario e della
intermodalità e per la riqualificazione della linea ferroviaria
Aosta-Pré-Saint-Didier".
Presidente
La parola al Consigliere Chiofalo.
Chiofalo (DC)
Il disegno di legge n. 336 presentato
dalla Giunta regionale in data 26 settembre 1991 intitolato
"Promozione della direttrice ferroviaria del Gran San
Bernardo"...
(... interruzione ...)
Presidente
Pregherei il Consigliere Faval di aspettare
che il relatore abbia terminato.
Di solito non dovrebbero essere interrotti gli interventi dei
consiglieri. Se il Consiglio è d'accordo e soprattutto se il
Consigliere Chiofalo è d'accordo. Grazie Consigliere Chiofalo.
La parola al Consigliere Faval.
Faval (UV)
Stiamo trattando l'oggetto n. 39 che è
"Promozione della direttrice ferroviaria del Gran San Bernardo",
giusto?
Il Presidente della quarta Commissione ci ha fatto pervenire
ieri la convocazione, in data 26 febbraio 1992, per il giorno 2
marzo 1992, ore 15 e gli oggetti in discussione, tra l'altro,
proponente la Giunta regionale, al n. 3: "Disegno di legge n. 336,
presentato dalla Giunta regionale in data 26 settembre 91, recante
"Promozione della direttrice ferroviaria del Gran San Bernardo",
relatore Consigliere Chiofalo. A questo punto vorrei capire se
dobbiamo prima avere la relazione in Commissione, oppure se è stato
cambiato il regolamento e la relazione si fa direttamente in
Consiglio regionale e le Commissioni non servono a nulla, come
d'altra parte già ampiamente dimostrato.
Presidente
Questo provvedimento era già stato iscritto
da tempo per decorrenza di termini, poi è stato reiscritto perché è
stato sostituito il relatore.
La parola all'Assessore all'ambiente, vediamo se ha delle
proposte in proposito.
Limonet (DC)
Vorrei solo spiegare, il parere della
quarta Commissione non era stato allegato, ma era stato dato a suo
tempo, tant'è vero che dovevo fare io la relazione e poi non ho
potuto farlo in quanto sono venuto a ricoprire l'incarico di
Assessore.
Dovevo fare una relazione scritta, proprio perché c'era stato un
parere con degli astenuti, quindi io chiedo, visto che ci eravamo
presi l'impegno anche nel Consiglio scorso, di dibattere il
provvedi-mento. Visto che il parere c'è stato, ma non è stato
trasmesso per-ché doveva essere trasmesso assieme alla relazione,
io chiederei che si possa discutere ugualmente, perché di fatto il
parere c'è.
Presidente
Le Commissioni seguono il loro iter di
convocazione con tutto quello che va messo all'ordine del giorno,
se il Consiglio di oggi comunque decide - visto che è iscritto
all'ordine del giorno - di discutere il provvedimento, io penso che
la cosa possa essere fatta. Se il Consiglio decide.
La parola al Presidente della Commissione, Chenuil.
Chenuil (PCI-PDS)
L'accordo era di sostituire il
relatore nell'ultimo Consiglio, se ricordate, quindi noi abbiamo
fatto riunione lunedì e abbiamo nominato relatore Chiofalo.
Dopodiché, nella stesura del prossimo ordine del giorno della
Commissione, sono stati riammessi i testi, ma può anche darsi per
un errore da parte mia o dell'ufficio stesso.
Non penso che non si possa discutere oggi, perché il fatto è
questo Faval, la Commissione aveva già dato il parere una volta su
questo disegno di legge e non ne può dare un altro, mi pare.
Presidente
La parola al Consigliere Faval.
Faval (UV)
A questo punto mi fate capire perché la
Commissione quarta si è riunita lunedì scorso, all'ordine del
giorno aveva "Nomina del relatore" e poi per lunedì della settimana
prossima abbiamo di nuovo questo oggetto all'ordine del giorno, con
su scritto "Relatore Consigliere Chiofalo".
Mi pare che questo dovrebbe significare, per lo meno per
l'esperienza che ci siamo fatti fin qui da quando esiste la figura
del relatore, che prima il relatore deve riferire in Commissione e
la Commissione, sulla base della relazione tenuta dal relatore - in
questo caso il Consigliere Antonino Chiofalo - esprime il parere.
Una volta ottenuto il parere, si va avanti.
Non vorrei però che tutta questa fretta di discutere questo
argomento dipendesse dal fatto che abbiamo appreso da un comunicato
stampa che martedì 25 febbraio Dolchi e Fosson hanno incontrato
Renato Limonet, Assessore regionale all'ambiente territorio e
trasporti.
Nel corso della riunione sono emerse alcune iniziative in corso
di realizzazione che necessitano di un decisivo intervento a
livello nazionale. Si è parlato innanzitutto di problemi ferroviari
ed in particolare del traforo internazionale del Gran San Bernardo
e di una linea metropolitana leggera.
Non vorrei che questa fretta fosse dovuta al fatto che questi
signori fanno incontri fra di loro.
Poi segnalo un'altra cosa, che questo comunicato stampa è in
palese contraddizione con quanto affermato dal Presidente della
Giunta regionale in occasione della Conferenza dei trasporti,
relativa alla questione del traforo del Gran San Bernardo, tenuta a
Saint-Vincent, quando il Presidente della Giunta regionale ha
affermato che, per quanto riguarda la realizzazione di questa
direttrice ferroviaria, non avrebbe richiesto l'intervento dello
Stato. L'ha detto lui.
Qui invece Limonet, Dolchi e Fosson affermano che la
realizzazione di questa direttrice ferroviaria necessità di un
de-ciso intervento a livello nazionale. Mettetevi almeno d'accordo
fra di voi.
Presidente
La parola all'Assessore Limonet.
Limonet (DC)
Sull'urgenza della legge, ormai mi
sembra che siano 6 mesi che la legge è lì, quindi sarebbe anche il
caso di portarla avanti.
Sul resto, io credo che non si possa impedire e non è neanche
giusto farlo, che la gente si incontri e faccia anche delle
proposizioni. Non vedo niente di male.
Ribadisco solo che, per portare avanti il discorso di dibattere
oggi la legge, il parere della quarta Commissione è stato dato e io
non vedo perché si voglia arrivare a tutti i costi a far dare un
altro parere. Solo perché, erroneamente eventualmente - come ha
detto il Presidente è stato messo all'ordine del giorno di
nuovo.
Presidente
La parola al Consigliere Viérin.
Viérin (UV)
Je veux poser une question concernant les
fonctions du rapporteur. Est-ce que maintenant on a prévu la
présence d'un rapporteur qui ne rapporte pas à la Commission? Je
sais que c'est le changement d'assesseur qui a crée ce problème.
Néanmoins, je veux discuter sur l'application du règlement, parce
que certains principes et certaines règles ont une validité d'ordre
général. Est-ce que quand une commission nomme un rapporteur, c'est
pour qu'il relate à la commission? Ou bien, nous avons deux genres
de rapporteurs: un rapporteur qui doit relater à la commission et
un rapporteur, qui en empreuntant le TGV, relatera directement au
Conseil. Il faudrait quand même avoir des règles précises.
C'est dans ce sens que je sollicite une prise de position. En
cas contraire, on ne comprend plus quelle est la fonction du
rapporteur. Si une commission nomme un rapporteur, c'est parce
qu'ensuite ce même rapporteur relate d'abord à la commission et
ensuite au Conseil.
Presidente
La prassi normale è che quando sono passati
60 giorni gli oggetti vengono iscritti per decorrenza di termini,
anche se manca il parere e manca la relazione.
Questo oggetto ha già il parere della Commissione ed è stato
iscritto già diverse volte per decorrenza di termini.
A questo punto è il Consiglio che decide se rinviarlo o
discuterlo subito. Quindi, se ci sono delle proposte in proposito,
io direi di farle di modo che si possa votare. Chiederei anche ai
consiglieri, eventualmente, di fare delle proposte in
proposito.
La parola al Consigliere Faval.
Faval (UV) Io non credo ci siano proposte da fare, se davvero il
Presidente del Consiglio ne vuole, la proposta è questa: che si
rispetti il regolamento che si è dato questo Consiglio
regionale.
A questo proposito io voglio che il Presidente del Consiglio mi
spieghi cosa andiamo a fare lunedì prossimo in Commissione quando
all'ordine del giorno, come mi sono permesso di far presente prima,
abbiamo la relazione del Consigliere Chiofalo, che è stato nominato
relatore su questo argomento e su quello successivo all'ordine del
giorno, nella riunione di lunedì scorso.
Tra l'altro, segnalo anche questo fatto, abbiamo un Consigliere
di freschissima nomina, non dimezziamolo, lasciamogli fare prima la
relazione in Commissione, poi in Consiglio regionale come hanno
fatto tutti. Un po' di tirocinio anche per lui, poverino!
Presidente
Vorrei ricordare che se il Consiglio
dovesse discutere oggi questo argomento, s'intende che è esaurita
la discussione e va ritirato.
Mi sembra che la prassi sia quella, si decide o meno di
discutere di questo provvedimento. Il problema è, intanto,
semplicemente questo: prima si decide, poi si discute, o si rinvia,
però deve esserci una decisione in proposito.
Se ci sono proposte di rinvio inviterei a formalizzarle.
La parola al Consigliere Faval.
Faval (UV)
Che venga rispettato l'ordine del giorno di
convocazione della Commissione quarta che prevede la discussione il
giorno 2 marzo su questo argomento, perché la Commissione sia messa
in grado di esprimere il parere, dopo aver sentito la relazione del
Consigliere Chiofalo.
Presidente
La parola all'Assessore Limonet.
Limonet (DC)
Io faccio la proposta di discutere
oggi il provvedimento, tra l'altro proprio per il tempo in cui
questo provvedimento è già stato in Commissione e poi ripetutamente
mandato e rinviato in Consiglio e poi proprio perché le Commissioni
a suo tempo avevano già dato il loro parere su una relazione fatta
verbalmente.
Solo perché è cambiato il relatore, che si è fatta propria
quella relazione, io non credo sia il caso, quindi propongo di
discutere oggi il provvedimento.
Presidente
C'è una proposta di discutere oggi ed una
di rinvio in Commissione, chiedo al Consiglio di
pronunciarsi.
Se si discute oggi si vota sì, se si rinvia alla Commissione, si
vota no. Allora votiamo prima la proposta di rinvio in Commissione
fatta dal Consigliere Faval.
Chi è d'accordo vota sì, chi non è d'accordo vota no.
Ancora un intervento dell'Assessore Limonet per una
pre-cisazione.
Limonet (DC)
Volevo solo dire che il discorso
s'intende per tutti e due i provvedimenti di legge che vanno
assieme, sul 39 e sul 40.
Presidente
Certo, allora si discute per il rinvio dei
punti n. 39 e 40 all'ordine del giorno che, in questo caso
s'intendono abbinati.
Va da sé che se si rinvia in Commissione, si procederà con
l'iter che deve essere fatto per la discussione in Commissione, se
dovesse essere rifiutato il rinvio, la proposta si discute
subito.
Ha chiesto la parola il Consigliere Bich.
Bich (Ind)
Per mozione d'ordine. Dovrebbe risultare al
verbalizzante se la richiesta di rinvio era già stata formulata per
andare in Commissione.
Se questo è trascritto come dovrebbe essere trascritto, mi
sembra che la votazione sarebbe pleonastica. Quando è stato
richiesto il rinvio dell'oggetto 39, se il Consiglio si era
espresso per il rinvio in Commissione, chiaramente la posizione era
assorbente delle dichiarazioni che vengono fatte oggi e quindi è
automatico il rinvio in Commissione.
Presidente
C'è il verbale della seduta del Consiglio 6
febbraio 92 antimeridiana, in cui, a proposito di questo oggetto,
"Promozione della direttrice ferroviaria del Gran San Bernardo.
Iniziative per lo sviluppo del servizio ferroviario per la
intermodalità e la riqualificazione della linea ferroviaria
Aosta-Pré-Saint-Didier", il Presidente Cout dichiara aperta la
discussione.
"Interviene per mozione d'ordine il Consigliere Viérin che
chiede il rinvio dell'oggetto; intervengono l'Assessore
all'ambiente, territorio e trasporti Limonet; intervengono i
consiglieri Stévenin e Viérin. Interviene l'Assessore Limonet che
chiede il rinvio dell'oggetto ed inoltre del disegno di legge n.
337 iscritto al punto 36 dell'ordine del giorno alla prossima
adunanza consiliare. Il Consiglio prende atto concordando sul
rinvio dei disegni di legge in oggetto alla prossima adunanza
ordinaria del Consiglio", che sarebbe oggi.
Questo è il verbale della seduta precedente del Consiglio, del 6
febbraio ed è il verbale che avevamo approvato questa mattina.
Chiederei al Consiglio di votare sulla proposta di Faval. Chi è
d'accordo per il rinvio in Commissione vota sì, chi non è d'accordo
vota no.
Esito della votazione:
Presenti: 30
Votanti: 30
Favorevoli: 13
Contrari: 17
Il Consiglio non approva.
Presidente
Si passa, come eravamo d'accordo, alla
discussione degli oggetti n. 39 e 40 all'ordine del giorno.
La parola al Consigliere Riccarand.
Riccarand (VA)
Era solo per chiedere di abbinare le
discussioni sugli oggetti 39 e 40.
Presidente
Se il Consiglio è d'accordo s'intendono
abbinati gli oggetti n. 39 e 40 e si farà una discussione
unica.
La parola al Consigliere Chiofalo, chiedendo eventualmente,
quindi, di relazionare su tutti e due i progetti.
Chiofalo (DC)
Certo è un ingresso un po' tortuoso,
comunque importante è l'arrivo.
Il disegno di legge n. 336, presentato dalla Giunta regionale in
data 26 settembre 91, intitolato "Promozione della direttrice
ferroviaria del Gran San Bernardo" richiama l'impegno del progetto
pluriennale per il collegamento ferroviario Santhià-Aosta-Martigny,
cioè il traforo ferroviario del Gran San Bernardo, con uno
stanziamento di 900 milioni. Ne finanzia la promozione autorizzando
le spese per interventi, progetti, iniziative, partecipazioni ed
altre attività.
Si tratta di un progetto che ha già attirato su di sé vasti
interessi e consensi in Italia, in Svizzera, in Francia, in
Germania ed in altri pesi europei e negli organismi comunitari e
internazionali. Tra le spese finanziate figurano quelle per
ottenere la concessione che devono affrontare quattro fasi
particolarmente delicate:
1) la costituzione di una società per il finanziamento
dell'intera iniziativa;
2) il decreto autorizzativo del Ministero dei trasporti alla
costituzione della società mista per la realizzazione e la gestione
dell'opera;
3) la costituzione della società mista con l'Ente Ferrovie dello
Stato, ora possibile grazie alla recente entrata in vigore della
legge 25 marzo 1991, n. 98 che la consente;
4) gli accordi intergovernativi tra l'Italia e la Svizzera col
consenso comunitario.
Naturalmente queste fasi comportano azioni di promozione, di
propulsione, assistenza e collaborazione nei confronti degli organi
competenti nei vari e differenti livelli e sedi, oltre agli
approfondimenti progettuali per l'avvio degli studi esecutivi.
Il disegno di legge n. 337, presentato dalla Giunta regionale in
data 26 settembre 1991, intitolato "Iniziative per lo sviluppo del
servizio ferroviario e della intermodalità e la riqualificazione
della linea ferroviaria Aosta-Pré-Saint-Didier", si prefigge di
completare il progetto della rete ferroviaria in Valle.
Infatti, verificata l'esistenza di uno studio ben definito da
Santhià a Martigny che, come abbiamo detto prima, ha bisogno, per
entrare nella fase esecutiva, solo di scelte politiche, il che
naturalmente è poco, vista la volontà consiliare espressa con due
risoluzioni; la prima del 20.12.1990 esamina la possibilità di
realizzare un tratto ferroviario fra la Valdigne e
Bourg-Saint-Maurice, la seconda del 28.2.1991 esamina la
possibilità di realizzare un traforo ferroviario tra l'alta Valle e
l'alta Savoia.
Con un finanziamento triennale di 1 miliardo di lire, si vuole
non certo realizzare opere ferroviarie nuove e tecnologicamente
efficienti ed avanzate, ma predisporre studi per dar corso alle
sopraddette risoluzioni e, quanto meno, perseguire un obiettivo che
potrebbe essere la trasformazione della linea ferroviaria
Aosta-Pré-Saint-Didier, in metropolitana, andando così verso la
totale smilitarizzazione della linea, con l'obiettivo di
raccogliere l'utenza delle valli laterali alleggerendo così il
traffico nell'asse centrale.
Come i consiglieri possono notare, poi ci sono degli emendamenti
allegati ai due disegni di legge con il parere della seconda
Commissione, che fa slittare praticamente di un anno il
finanziamento, cioè non il triennio 91-93, ma il triennio 92-94.
Questo è il parere della seconda Commissione allegato ai due
disegni di legge.
Presidente
Dopo le relazioni del relatore Chiofalo,
qualcuno intende intervenire? Il Consigliere Andrione.
Andrione (UV)
Vu que nous sommes en phase plutôt de
repos, puisque je vois que l'argument n'intéresse pas énormément le
Conseil régional et la Junte, je voudrais commencer par assurer à
Monsieur Limonet que nous ne sommes pas contraires aux réunions,
n'importe de qui, n'importe quand.
Au contraire nous nous permettons de faire une petite suggestion
sur l'environnement. Comme maintenant, soit au pôle Sud, soit au
pôle Nord, il y a la grosse préoccupation du trou de l'ozone, je
propose à Monsieur Limonet une réunion spécifique avec Monsieur
Dolchi et Fosson pour étudier le trou de l'ozone, et alors ils
pourraient indiquer soit le sud, soit le nord, soit la droite, soit
la gauche parce que le trou existe d'un côté comme de l'autre.
Je voudrais ensuite poser quelques questions précises. Il nous
résulte, et cela a été confirmé récemment par la télévision de la
Suisse romande, que malgré le vaste intérêt que ce projet aurait
suscité en Suisse, en Allemagne et ailleurs, la Confédération
Helvétique a déclaré qu'elle ne met pas un rond et qu'elle n'est
pas d'accord sur ce percement, parce qu'elle se préoccupe du trafic
ferroviaire par le Gottard, la dérivation du Loechsberg, et si cela
devait être nécessaire le Simplon. Qui sont tous des projets
concurrentiels au projet du Grand-Saint-Bernard. Récemment, avec
beaucoup d'éclat, a été reporté sur tous les journaux que pour ce
qui concerne les chemins de fer de l'état on donnerait priorité au
percement du Fréjus et on a même constitué a Turin une société en
la matière, où Monsieur Necci était présent et il y avait des
autorités de Lyon, de Chambéry et on parle beaucoup de ce percement
pour le TGV italien.
Si ces nouvelles sont vraies, et nous aimerions savoir à quel
point sont les renseignements et les informations de la Junte a ce
propos, qu'est-ce que nous finançons? A quoi servira ce milliard
puisque le percement du Grand-Saint-Bernard doit arriver en
territoire Suisse et sans l'accord de la Confédération Suisse on ne
fait pas de trous dans leur territoire.
Ces renseignements sont-ils exacts? Avez vous quelque chose de
nouveau à nous rapporter? Nous savons que Monsieur Borney, qui est
très sympathique, alors Président du Conseil d'Etat du Valais était
très favorable, mais à ceux qui voulaient l'entendre il disait
qu'il se battait pour avoir le Simplon. Et je ne voudrais pas que
nous soyons les pigeons de la farce des valaisans. Ils sont
certainement plus riches que nous.
Si tout ceci est vrai, j'aimerais bien que la Junte le confirme,
ou bien qu'elle nous dise qu'elle fonde ses espoirs de percement du
Grand Saint Bernard sur d'autres récentes nouvelles qui
dementiraient celles que je viens d'exposer au Conseil.
Presidente
La parola al Consigliere Riccarand.
Riccarand (VA)
Io volevo esprimere una valutazione su
entrambi i disegni di legge che sono alla nostra
attenzione.
Per quanto riguarda il disegno di legge n. 337, che riguarda la
linea ferroviaria Aosta-Pré-Saint-Didier e una direttrice
internazionale ferroviaria sotto il Monte Bianco, la nostra
valutazione è positiva ed il nostro voto sarà favorevole. Per
quanto riguarda il disegno di legge n. 336, che riguarda invece il
progetto di tunnel ferroviario sotto il Gran San Bernardo, il
nostro giudizio è negativo e il voto sarà contrario. Cerco di
motivare questi giudizi e queste dichiarazioni di voto.
A nostro avviso il progetto di tunnel sotto il Gran San
Bernardo, il cosiddetto progetto di ferrovia Aosta-Martigny, è un
progetto che ha assunto una caratterizzazione molto discutibile. E'
stato impostato come un progetto di linea ad alta velocità, cioè a
250 chilometri all'ora, ed è un tipo di ferrovia che sicuramente
non è adatto alla Valle d'Aosta e non serve al tipo di esigenze che
noi abbiamo, né come trasporto di passeggeri, né come trasporto di
merci.
Una linea ad alta velocità attraverso la Valle d'Aosta
significherebbe una ferrovia completamente nuova, che non ha niente
a che vedere con quello che esiste adesso; significherebbe poche
fermate ad Aosta, significherebbe che non può assolutamente servire
l'utenza locale che gravita lungo tutta la valle, verso il
canavese, verso Torino. Inoltre sarebbe un intervento che avrebbe,
in una regione piccola e montuosa come la nostra, un impatto
ambientale molto pesante.
Infine, un intervento di questo genere, una linea ad alta
velocità sotto il Gran San Bernardo, sarebbe una linea che avrebbe
scarsissimo interesse per il trasporto merci, quando invece noi
abbiamo un problema gravissimo di traffico di merci attraverso la
nostra regione. Questi sono i motivi per cui noi diamo un giudizio
negativo su questo progetto.
C'è anche da dire che la galleria prevista, di oltre 50
chilometri, significa un'opera colossale con dei costi molto
elevati, difficilmente reperibili questi finanziamenti.
Infine c'è l'elemento che ha detto il Consigliere Andrione,
esiste da tempo una posizione maturata all'interno della
Confederazione Elvetica, per cui loro hanno definito altre priorità
che li impegnano per oltre 10-15 anni e non hanno nessuna
intenzione in questo arco di tempo piuttosto lungo di porre mano ad
altri progetti ferroviari quando sono impegnati su scelte maturate
con molta difficoltà all'interno della Confederazione Elvetica, che
sono state poi oggetto anche di consultazioni varie e che ormai
sono definite salvo decisioni referendarie che dovranno ancora
essere assunte da parte della Confederazione Elvetica.
Ci sembra quindi che questo progetto sia sbagliato nella sua
impostazione e non abbia nessun possibilità di camminare e di
andare avanti. Al contrario, a noi sembra che dovremmo concentrare
i nostri sforzi in un collegamento ferroviario fra la Valdigne e la
valle di Chamonix, fra la Valdigne e Le Fayet e ci sembra che ci
siano molti elementi che giustificano questo tipo di scelta che
dovrebbe essere prioritaria nel nostro impegno.
Intanto l'impegno per la realizzazione di un collegamento
ferroviario fra la Valdigne, Le Fayet e la Valle di Chamonix,
prevederebbe una galleria ferroviaria di dimensioni dimezzate
rispetto a quella del Gran San Bernardo, una galleria ferroviaria
sui 25-30 chilometri. Inoltre le ipotesi e gli studi che si stanno
facendo prefigurano non un collegamento ad alta velocità, ma, come
giustamente è detto nel disegno di legge, un collegamento ad alta
capacità, che è un concetto molto diverso.
Un tunnel ed una linea ferroviaria che è in grado di trasportare
merci e passeggeri ed è in grado quindi di intervenire in modo
significativo rispetto al trasporto di merci su gomma, che
attualmente è l'elemento più pesante che caratterizza il traffico
attraverso tutta la Valdigne e attraverso tutta la Valle
d'Aosta.
Quindi noi avremmo la possibilità, con un collegamento
ferroviario fra la Valdigne e la Valle dell'Arve, di spostare su
ferrovia una quota importante del traffico che attualmente passa
sulle strade; e questo evidentemente darebbe sollievo e darebbe una
maggiore vivibilità sia alla Valle di Chamonix, sia alla Valdigne,
sia a tutta quanta la nostra regione.
C'è poi anche un interesse, oltre che al trasporto merci, al
collegamento per passeggeri, perché una ferrovia sotto il monte
Bianco metterebbe Aosta a circa 1 ora da Ginevra e Ginevra sarà ben
presto collegata molto rapidamente con Parigi attraverso i progetti
che stanno andando avanti anche di collegamenti col TGV. Quindi
credo che sia sicuramente uno sbocco interessantissimo anche
rispetto all'utenza passeggeri.
A nostro avviso gli sforzi di studio, di progettazione e di
mobilitazione, rispetto alla direttrice del Monte Bianco, sono
validi, sono giustificati e siamo favorevoli a questo disegno di
legge.
Sappiamo anche che dall'altra parte del Monte Bianco, nella
Valle di Chamonix, esiste un notevole interesse, una notevole
disponibilità rispetto a questa prospettiva, espressa dai Sindaci e
dalle comunità di tutta la valle di Chamonix che non ne possono più
del traffico di TIR e hanno costituito un'Associazione per la
difesa del sito del Monte Bianco che ha circa 7.000 aderenti e che
si sta mobilitando, perché non vogliono sentir parlare né di un
aumento del traffico, né di un mantenimento del traffico di merci
sui livelli attuali.
Quindi l'unica soluzione alternativa non può che essere
rappresentata dal trasporto ferroviario.
Anche se non abbiamo chiari i tempi e le modalità con cui la
Giunta regionale vuole operare, anche se ci sembra che non ci sia
la sufficiente determinazione in questo campo e ci sia molta
improvvisazione, superficialità e confusione, perché si fanno tante
ipotesi, studi, progetti, senza però avere delle scelte ben
definite, noi riteniamo che quella della direttrice ferroviaria
sotto il Monte Bianco sia una prospettiva che guarda lontano, una
prospettiva che sarebbe di estrema importanza per la Valle
d'Aosta.
Inoltre una galleria sotto il Monte Bianco collocherebbe la
tratta ferroviaria fra Aosta e Pré-Saint-Didier in una dimensione
internazionale e quindi giustificherebbe un intervento di
potenziamento significativo di questa linea, che altrimenti rischia
di rimanere un ramo secco anche dopo la ristrutturazione che è
stata fatta, gli interventi che sono stati fatti e che rischia di
non avere nessuna prospettiva.
A nostro avviso tutti i progetti, gli studi e gli interventi che
si possono realizzare lungo la linea Aosta-Pré-Saint-Didier e per
un collegamento ferroviario fra Pré-Saint-Didier e Le Fayet, sono
validi. Chiediamo anzi di accelerare i tempi in questa direzione e
di intensificare gli sforzi.
Viceversa riteniamo che, per quanto riguarda la direttrice del
Gran San Bernardo, è stato fatto un progetto, abbiamo gli studi,
conosciamo la problematica, non crediamo sia opportuno in questa
fase andare a spendere ulteriori miliardi in iniziative che non
aggiungerebbero nulla a quanto già sappiamo, ma distoglierebbero
risorse ed impegni da un intervento che invece, a nostro avviso, è
molto più proficuo, sotto la direttrice del Monte Bianco.
Presidente
Altri consiglieri intendono
intervenire?
Allora sospendiamo la seduta antimeridiana. I lavori riprendono
nel pomeriggio alle ore 16.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK