Consiglio Regionale della Valle d'Aosta - Oggetto del Consiglio n. 206 del 21 novembre 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 206 del 21 novembre 2018 - Resoconto
OGGETTO N. 206/XV - Approvazione del progetto di bilancio di
previsione e del relativo piano degli indicatori e dei risultati
attesi di bilancio del Consiglio regionale della Valle d'Aosta per
gli anni 2019-2020-2021.
Fosson (Presidente) -
Punto 41 all'ordine del giorno.
Il bilancio del Consiglio regionale rappresenta il principale
strumento dell'autonomia consiliare e garantisce il corretto e
indipendente funzionamento dell'organo legislativo. L'Ufficio di
Presidenza nella riunione del 26 ottobre 2018, con deliberazione n.
150, ha approvato all'unanimità il progetto del bilancio di
previsione del Consiglio regionale della Valle d'Aosta e del piano
degli indicatori dei risultati attesi di bilancio per gli anni
2019/2021.
La proposta di delibera del bilancio di previsione per il
triennio comprende la relazione introduttiva, il prospetto delle
entrate e delle uscite e il piano degli indicatori. Sono allegati
alla proposta, solo ai fini conoscitivi, il progetto analitico
delle entrate e delle uscite, le previsioni di costo del personale
del Consiglio e le previsioni di spesa, articolate per centro di
costo. Il bilancio di previsione del Consiglio regionale per il
triennio è stato redatto, anche in termini di previsione e di
cassa, secondo i principi contabili dell'armonizzazione sanciti dal
decreto legislativo n. 118 del 2011, suddividendo le entrate in
titoli e tipologie e le uscite in missioni e programmi, allegando
ai soli fini conoscitivi l'articolazione delle tipologie
dell'entrata in categorie e capitoli e dei programmi della spesa in
macro aggregati e capitoli.
Il bilancio di previsione del Consiglio regionale si attesta per
l'anno 2019 sul valore di euro 11.163.770, di cui euro 8.699.990
per entrate e spese effettive, euro 1.963.780 per partite di giro
ed euro 500 mila quale parte dell'avanzo d'amministrazione presunto
da restituire all'Amministrazione regionale. Presunto perché non è
ancora chiuso e vedremo a marzo, nel consuntivo del 2018: le
prospettive sono di un ulteriore avanzo. L'avanzo d'amministrazione
presunto proviene dall'esercizio 2018 e ammonta a euro 700 mila,
del quale 200 mila erano accantonati per la liquidazione delle
indennità di fine mandato future. Per gli anni 2020 e 2021 la
previsione si attesta in entrambi gli esercizi su euro 10 milioni
670 mila, comprese le partite di giro.
Le entrate e le spese effettive di competenza dell'esercizio
finanziario 2019 sono state ridotte di euro 1.299.610, pari al 13
percento rispetto alle previsioni dell'anno precedente, in quanto
nel 2018, per effetto del termine della XIV legislatura, sono state
liquidate le indennità di fine mandato ai consiglieri regionali non
rieletti e relativi oneri. Tra le entrate si segnala l'incidenza
dell'assegnazione a carico del bilancio regionale, ammontante a
euro 8 milioni 500 mila, che rappresenta il 97,70 percento delle
entrate totali. Le altre entrate sono rappresentate da
trasferimenti correnti, interessi attivi ed altre entrate
residuali.
Nelle spese sono inoltre comprese le previsioni per la copertura
dei costi dell'Ufficio del Difensore civico, per la gestione del
CORECOM, per il finanziamento del programma della Consulta
regionale per le pari opportunità e per il finanziamento
dell'Associazione degli ex Consiglieri.
È un bilancio, come vedete, ingessato che ha nella spesa degli
stipendi dei Consiglieri la parte rigida e non comprimibile. Da una
tabella che è stata presentata all'Ufficio di Presidenza si vede
come nelle voci comprimibili per il 2019 siano state ridotte del 35
percento le compartecipazioni e per il 33 percento l'acquisto di
pubblicazioni e produzioni multimediali.
In ultimo, nella relazione sulle entrate l'Ufficio di
Presidenza, con una lettera del 26 settembre, ha richiesto
all'Amministrazione regionale che le previsioni per l'assegnazione
di fondi al Consiglio regionale per l'anno 2019 e 2020 vengano
ridotte di euro 80 mila rispetto a quanto comunicato l'anno
precedente, con richiesta che tali riduzioni vengano destinate a
incrementare i finanziamenti delle politiche sociali, con
particolare riferimento ai servizi alla prima infanzia e per la
terza età.
Non ci sono interventi, pongo in votazione il bilancio del
Consiglio.
La votazione è aperta.
Esito della votazione:
Presenti: 31
Votanti           
: 27
Favorevoli: 27
Astenuti: 4 (Mossa, Nasso, Russo, Vesan)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK