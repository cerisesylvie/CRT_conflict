Consiglio Regionale della Valle d'Aosta - Oggetto del Consiglio n. 1268 del 5 aprile 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula
Oggetto del Consiglio n. 1268 del 5 aprile 1995 - Resoconto
OGGETTO N. 1268/X Disegno di legge: "Interventi regionali per
investimenti nel settore del trasporto pubblico collettivo di
persone".
Articolo 1 (Finalità)
1. La Regione Valle d'Aosta, al fine di favorire il rinnovo, il
potenziamento e l'ammodernamento dei servizi di trasporto pubblico
collettivo di persone, concede ad enti, aziende o imprese che
svolgono tali servizi, contributi per investimenti in conto
capitale.
2. I contributi sono destinati:
a) all'acquisto di autobus o di altri mezzi di trasporto
collettivo di persone;
b) all'acquisto, alla costruzione ed all'ammodernamento di
infrastrutture, di impianti fissi, di officine-deposito con le
relative attrezzature, di sedi, e all'acquisto di tecnologie di
controllo e gestione del servizio.
Articolo 2 (Risorse disponibili)
1. La Giunta regionale, su proposta dell'Assessore all'ambiente,
territorio e trasporti, formulata dopo aver sentito le locali
rappresentanze delle imprese di trasporto pubblico collettivo di
persone con autobus e tenuto conto del Piano regionale dei
trasporti e del Piano di bacino di traffico, determina, in sede di
redazione del bilancio di previsione, le risorse disponibili per i
contributi in conto investimenti.
Articolo 3 (Ripartizione delle risorse)
1. La Giunta regionale, entro il 31 dicembre dell'anno
precedente a quello cui si riferiscono i contributi, definisce il
programma annuale o pluriennale di investimenti prevedendo la
percentuale dei contributi da destinare ogni anno agli investimenti
di cui all'articolo 1, comma 2, lett. a) e b).
2. Non sono finanziabili investimenti non corrispondenti agli
indirizzi contenuti nel programma annuale o pluriennale.
Articolo 4 (Misura dei contributi)
1. I contributi sono erogati nella misura massima del
settantacinque per cento della spesa, compresa l'imposta sul valore
aggiunto (IVA), ammissibile a finanziamento secondo le norme della
presente legge e con riferimento agli standard regionali.
2. Per quanto concerne l'acquisto di autobus la spesa
sovvenzionabile non può superare i prezzi di listino
dell'Associazione nazionale fra industrie automobilistiche (ANFIA)
alla data dell'immatricolazione.
3. Il contributo può essere erogato nella misura del novanta per
cento della spesa, compresa l'IVA, per l'acquisizione di macchine
obliteratrici e apparecchiature di controllo dell'utenza
nell'ambito di un programma, approvato dalla Giunta regionale,
finalizzato alla realizzazione e gestione della tariffa unica
integrata regionale.
Articolo 5 (Criteri di concessione dei contributi)
1. Nell'esame delle domande di contributo si adottano i seguenti
criteri:
a) coerenza con gli indirizzi del programma annuale o
pluriennale di investimenti;
b) precedenza, per quanto riguarda l'acquisto di autobus o di
altri mezzi di trasporto, alla sostituzione dei mezzi più obsoleti
ed al mantenimento del parco macchine aziendale;
c) entità delle precedenti erogazioni di contributi per
investimenti e dell'utenza servita;
d) funzionalità dei mezzi in rapporto al servizio a cui sono
destinati;
e) rispetto dell'articolo 27 della legge 30 marzo 1971, n. 118
(Conversione in legge del D.L. 30 gennaio 1971, n. 5, e nuove norme
in favore dei mutilati ed invalidi civili) e della normativa
regionale in favore delle persone aventi difficoltà fisiche,
sensoriali e psichiche;
f) dotazione, a bordo dei mezzi di trasporto, di strumenti
tecnici idonei alla rilevazione automatica delle percorrenze, delle
fermate, del controllo dei passeggeri nonché della funzionalità dei
mezzi stessi;
g) dotazione a terra di apparecchiature idonee all'informazione
all'utenza, associate ai sistemi di informazione presso le
autostazioni;
h) dotazione, nelle centrali operative delle aziende, di
apparecchiature di controllo della regolarità dell'esercizio.
Articolo 6 (Domande di contributi)
1. La domanda per ottenere i contributi ai sensi della presente
legge deve essere presentata all'Assessorato dell'ambiente,
territorio e trasporti entro il 31 gennaio di ogni anno.
2. La domanda per i contributi di cui all'articolo 1, comma 2,
lett. a), deve essere corredata:
a) del piano annuale o pluriennale di investimenti
aziendale;
b) del prospetto riepilogativo delle percorrenze dei servizi
realizzate nell'anno precedente;
c) del prospetto riepilogativo del numero dei mezzi di
trasporto, distinti per tipo e anno di prima immatricolazione,
necessari per l'espletamento dei servizi di cui alla lett. b), alla
data del 31 dicembre dell'anno precedente;
d) del prospetto riepilogativo delle percorrenze previste per
l'anno in corso;
e) dell'elenco dei mezzi di trasporto che l'ente, azienda o
impresa intende acquistare, distinti per tipo e con preventivo di
costo;
f) dell'elenco dei mezzi di trasporto che si intendono
sostituire e, in caso di acquisto di mezzi destinati al
potenziamento del parco macchine aziendale, una relazione tecnica
sull'effettiva esigenza di nuovo materiale in funzione
dell'organizzazione dei servizi, dei flussi di traffico e di
eventuali nuove linee;
g) della dichiarazione con la quale si assume l'impegno a non
destinare i mezzi finanziati con i contributi regionali ad uso
diverso dal servizio pubblico e di non alienarli a terzi, prima di
dieci anni, fatte salve le specifiche autorizzazioni
dell'Assessorato dell'ambiente, territorio e trasporti.
3. La domanda per i contributi di cui all'articolo 1, comma 2,
lett. b), dev'essere corredata:
a) della relazione tecnico-finanziaria sul programma di
investimento che comprovi la necessità, convenienza ed economicità
dell'intervento con eventuale evidenziazione dei lavori eseguibili
entro l'anno e della relativa spesa;
b) degli elementi atti a stabilire le caratteristiche, i costi e
la fattibilità dell'acquisto, dell'intervento di costruzione o
ammodernamento di infrastrutture, impianti fissi,
officine-deposito, sedi, quali il preliminare di compravendita, la
disponibilità dell'area o del fabbricato, lo stato di
progettazione, l'importo delle spese, le autorizzazioni edilizie,
la compatibilità con gli strumenti urbanistici;
c) per l'acquisto di attrezzature e tecnologie di controllo,
dell'elenco dettagliato con le caratteristiche funzionali ed il
preventivo di spesa;
d) dell'atto di impegno a non modificare, salvo eventuale
autorizzazione dell'Assessorato dell'ambiente, territorio e
trasporti, la destinazione d'uso del bene:
1) per la stessa durata prevista per i mezzi a cui si
riferiscono, per quanto attiene alle tecnologie di controllo a
bordo dei mezzi di trasporto;
2) per dieci anni, per le attrezzature ed impianti di officina,
fatte salve eventuali specifiche autorizzazioni dell'Assessorato
dell'ambiente, territorio e trasporti;
3) per venticinque anni, per quanto attiene agli impianti fissi,
depositi, sedi e infrastrutture.
Articolo 7 (Istruttoria ed emanazione degli atti)
1. La Giunta regionale, su proposta dell'Assessore all'ambiente,
territorio e trasporti, entro novanta giorni dalla presentazione
delle domande, determina quali spese sono ammissibili e
finanziabili previa istruttoria delle domande di contributo con
particolare riferimento alla congruità dei prezzi. Tale termine può
essere prorogato di sessanta giorni in caso di particolari esigenze
istruttorie.
2. La Giunta regionale, su proposta dell'Assessore all'ambiente,
territorio e trasporti, delibera l'erogazione dei singoli
contributi e gli importi relativi, in relazione all'avvenuta
assunzione degli obblighi contrattuali, o agli obblighi
contrattuali maturati, o alla consegna dei mezzi, o alla misura
delle obbligazioni maturate risultanti dal contratto di appalto e
relativi stati di avanzamento dei lavori o delle forniture, ovvero
al trasferimento della proprietà, se trattasi di beni immobili,
verificati dal Servizio della comunicazione e trasporti
dell'Assessorato dell'ambiente, territorio e trasporti.
3. La Giunta regionale, su proposta dell'Assessore all'ambiente,
territorio e trasporti, può erogare un'anticipazione, nella misura
massima del venti per cento del contributo, previa verifica della
congruità della documentazione e dell'osservanza delle prescrizioni
regionali.
4. l contributi previsti dalla presente legge non sono
cumulabili con altri contributi e provvidenze regionali per
analoghi interventi.
Articolo 8 (Obblighi dei concessionari)
1. I contributi per l'acquisto di autobus possono essere erogati
solo per gli autobus classificati urbani, suburbani, extraurbani,
con caratteristiche funzionali unificate corrispondenti a quelle
prescritte dalle leggi vigenti e dai decreti del Ministro dei
trasporti. A tali mezzi non possono essere apportate modifiche
costruttive e di allestimento in contrasto con le disposizioni
ministeriali relative all'unificazione delle caratteristiche
funzionali.
2. Devono essere osservate le specifiche prescrizioni previste,
per la colorazione dei veicoli e per il sistema unificato grafico e
informativo, dalla legge regionale 15 luglio 1982, n. 32
(Disciplina dei servizi di trasporto collettivo di persone e di
cose), e successive modificazioni.
3. La manutenzione dei mezzi di trasporto degli impianti, delle
attrezzature e delle tecnologie deve essere programmata ed
effettuata secondo le istruzioni delle ditte costruttrici.
4. Gli atti contrattuali per la fornitura, la vendita e la
realizzazione delle opere stipulati dai destinatari dei contributi,
le fatture, i certificati di proprietà ed i titoli idonei al
trasferimento della medesima devono essere trasmessi in copia
all'Assessorato dell'ambiente, territorio e trasporti entro i
termini da questo stabiliti. Decorsi i termini, i beneficiari
decadono dai contributi.
5. Le imprese che non osservano le norme della presente legge e
presentano fatture o documentazioni non conformi alla realtà sono
escluse dalla concessione dei contributi, salva in ogni caso la
revoca dei contributi già concessi e la loro restituzione, senza
pregiudizio di sanzioni e pene.
Articolo 9 (Contrassegni e controlli)
1. L'Assessorato dell'ambiente, territorio e trasporti può
disporre l'applicazione di appositi contrassegni su mezzi di
trasporto e impianti fissi acquisiti o installati con i contributi
regionali di cui alla presente legge.
2. Gli enti, le aziende e le imprese, presso la loro sede,
devono tenere a disposizione degli ispettori dell'Assessorato
dell'ambiente, territorio e trasporti un registro-inventario con
l'elenco di tutti i beni acquisiti con i contributi e un registro
delle manutenzioni e dello stato di conservazione dei beni
stessi.
3. I documenti di cui al comma 2 sono periodicamente vistati in
occasione delle visite di controllo degli ispettori.
Articolo 10 (Interventi diretti)
1. La Regione può provvedere direttamente, con le risorse
previste dalla presente legge, alla realizzazione di autostazioni,
all'installazione di pensiline e paline, nonché all'acquisto o alla
locazione di attrezzature e di tecnologie di controllo di rilevante
interesse pubblico. L'uso delle suddette tecnologie è disciplinato
dalla Giunta regionale.
2. Al fine di assicurare una gestione unitaria delle
informazioni sul servizio di trasporto pubblico locale è istituito,
presso il Servizio della comunicazione e trasporti dell'Assessorato
dell'ambiente, territorio e trasporti, un centro informativo a cui
le aziende che svolgono servizi di trasporto pubblico locale devono
far pervenire tutti i dati relativi al servizio svolto.
Articolo 11 (Cessazione del rapporto concessionale)
1. In caso di cessazione, a qualsiasi titolo, del rapporto di
attribuzione o di concessione di servizi prima dei termini di
scadenza delle stesse, i beneficiari dei contributi sono tenuti a
restituire la quota dei contributi corrispondente al periodo di
mancata utilizzazione del mezzo o degli impianti fissi rispetto ai
periodi per i quali è fatto divieto di alienazione ai sensi
dell'articolo 6.
Articolo 12 (Contributi di investimento e contributi di
esercizio)
1. Qualora gli enti, le aziende o le imprese esercenti il
trasporto abbiano beneficiato di contributi regionali in conto
capitale sugli investimenti, nel determinare le competenze in conto
esercizio dell'anno occorrerà, secondo le modalità definite dalle
leggi regionali sui contributi in conto esercizio, detrarre dal
corrispettivo riconosciuto le corrispondenti quote annue di
ammortamento di cui gli enti, le aziende o le imprese abbiano già
beneficiato.
2. I finanziamenti regionali relativi alla realizzazione di
infrastrutture di uso collettivo pubblico, quali autostazioni,
paline e pensiline di sosta, con le relative apparecchiature e
strutture similari, e alle apparecchiature di controllo dell'utenza
di cui all'articolo 4, comma 3, sono concessi a fondo perduto e non
danno luogo alle detrazioni di cui al comma 1.
Articolo 13 (Infrazioni)
1. Le infrazioni alle disposizioni della presente legge sono
soggette alla sanzione amministrativa da lire 200.000 a lire
2.500.000, fatte salve le altre pene e sanzioni previste dalle
leggi vigenti.
2. Per l'accertamento e l'irrogazione delle sanzioni, si
applicano le norme della legge 24 novembre 1981, n. 689 (Modifiche
al sistema penale).
3. Per la vigilanza e il controllo delle disposizioni contenute
nella presente legge, si applicano le norme della legge regionale
32/1982, e successive modificazioni.
Articolo 14 (Abrogazione di legge)
1. La legge regionale 14 luglio 1982, n. 27 (Interventi
regionali nel settore dei trasporti pubblici. Contributi relativi
al fondo per gli investimenti) è abrogata.
Articolo 15 (Norme transitorie)
1. Nel primo anno di applicazione, la Giunta regionale definisce
il programma di cui all'articolo 2 entro sessanta giorni dalla data
di entrata in vigore della presente legge e le domande per ottenere
i contributi devono essere presentate entro trenta giorni dalla
definizione del programma.
2. Per il periodo antecedente l'entrata in vigore della presente
legge e in considerazione della necessità di sanare la situazione
pregressa, la Giunta regionale, nei limiti delle disponibilità di
spesa previste dalla legge di bilancio, provvede agli opportuni
conguagli o revoche dei contributi concessi ai sensi della legge
regionale 27/1982, sulla base di apposita istruttoria diretta a
verificare l'ammissibilità sostanziale dei contributi richiesti ai
sensi della stessa legge regionale dalla sua entrata in vigore fino
al 31 dicembre 1994.
3. Ai fini della valutazione dell'ammissibilità sostanziale di
cui al comma 2 si prescinde dal fatto che le domande siano state
presentate fuori termine e dal programma previsto dall'articolo 1
della legge regionale 27/1982, purché sia verificata l'effettiva
realizzazione degli investimenti e la congruità dei costi.
4. Nei casi di sanatoria ai sensi dei commi 2 e 3 i beneficiari
dei contributi restano soggetti, riguardo all'obbligo di non
modificare la destinazione d'uso e di non alienare a terzi i beni
finanziati, ai vincoli previsti dall'articolo 8, comma primo, lett.
a), della legge regionale 27/1982.
Articolo 16 (Disposizioni finanziarie)
1. Le spese derivanti dall'applicazione della presente legge,
valutate in annue lire 1.500.000.000 per gli anni 1995 e 1996 e in
lire 2.000.000.000 per l'anno 1997, gravano sugli stanziamenti già
iscritti sul capitolo 67870 del bilancio di previsione della
Regione per il 1995 e sui corrispondenti capitoli del bilancio
pluriennale 1995/1997.
2. A decorrere dall'anno 1998, l'onere annuale sarà approvato
con legge di bilancio ai sensi dell'articolo 15 della legge
regionale 27 dicembre 1989, n. 90 (Norme in materia di bilancio e
di contabilità generale della Regione Autonoma Valle d'Aosta).
Articolo 17 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Presidente
Ha chiesto la parola il relatore,
Consigliere Rini.
Rini (UV)
En ce qui concerne le secteur du
transport collectif automobile, et notamment les mesures destinées
à la construction d'installations et d'infrastructures, et à
l'achat des moyens de transport, la Région a versé depuis 1992
jusqu'à 1993 des subventions aux entreprises, qui exercent
l'activité en question.
Jusqu'à 1988 ces fonds étaient financés par l'Etat; ensuite la
Région Vallée d'Aoste a utilisé uniquement les ressources
propres.
Les financements étaient accordés sur la base de la loi
régionale n° 27/82, qui prévoyait des procédures difficiles à
appliquer, avec de nombreuses références au fonds national pour le
transport collectif, fonds qui depuis 1988 n'existent plus.
Le présent projet de loi entend abroger et remplacer une loi
désormais dépassée, difficilement applicable et qui a contribué à
créer la situation déplorable que nous connaissons tous.
En passant à l'examen du texte, nous prenons note seulement des
points plus importants. Sur proposition de l'Assesseur aux
transports, le Gouvernement régional établit, lors de la rédaction
du budget, les ressources disponibles; avant le 31 décembre de
l'année précédente à celle à laquelle se rapporte les subventions,
rédige le plan annuel et pluriannuel des investissements et décide
de ne pas admettre au financement les investissements qui ne
répondent pas aux orientations prévues par ledit plan.
Le montant des subventions ne peut pas dépasser 70 pour cent de
la dépense, y compris la Taxe sur la Valeur Ajoutée. Ce montant
peut aller jusqu'à 90 pour cent en cas d'achat d'équipement de
contrôle des usagers, dans le cadre d'un plan visant à la
réalisation et à la gestion du système tarifaire régional intégré.
Ensuite, ce projet de loi prévoit la révision des critères pour
l'octroi des subventions, l'établissement des délais de
présentation des demandes de subvention et les délais d'instruction
de la communication de l'acte afférent.
Suivent les obligations à la charge des concessionnaires et les
sanctions prévues en cas de non respect des dispositions en
vigueur.
Enfin, cette mesure législative entend assainir la situation qui
s'était créée en accordant la subvention, même si les demandes
n'ont pas été présentées dans les délais fixés et même si elles ne
répondent pas aux orientations du plan prévu à l'article 1 de la
loi régionale n° 27/82, à condition que la réalisation effective
des interventions soit constatée et après avoir vérifié que les
coûts sont convenables.
Les dépenses dérivant de l'application de la présente loi sont
estimées à 1,5 milliard pour 1995 et 1996, à 2 milliards pour 1997,
et à compter de 1998 elles seront établies par la loi budgétaire,
aux termes de l'article 15 de la loi n° 80/89.
L'urgence du projet de loi que nous allons approuver est
évidente. Il est nécessaire d'avoir au plus tôt une loi
réglementant de manière précise un secteur si important pour notre
région, tout comme il est indispensable d'assainir la situation qui
s'est instaurée.
Presidente
Ha chiesto la parola l'Assessore
all'ambiente, territorio e trasporti, Riccarand.
Riccarand (VA)
Questo disegno di legge s'inquadra
in un'azione complessiva di riordino del trasporto pubblico locale
che la Giunta regionale sta portando avanti dall'inizio della
legislatura. Si è trattato di un riordino sotto l'aspetto
programmatico, che si è concretizzato essenzialmente con
l'approvazione del Piano di bacino di traffico nel dicembre dello
scorso anno; di un riordino di tipo amministrativo che sta
procedendo con una revisione affidata a due specifiche commissioni
di indagine rispetto ai contributi erogati fra il 1982 e il 1993;
di un riordino di tipo funzionale rispetto alle linee e
all'integrazione dei servizi fra i vari vettori del trasporto
pubblico locale; infine, di un riordino di tipo normativo andando a
rivedere le leggi base del trasporto pubblico locale, che sono
leggi del 1982, ancorate ad una situazione in cui esisteva ancora
il Fondo nazionale dei trasporti a cui attingeva la Regione Valle
d'Aosta e che devono essere completamente riviste.
L'anno scorso è stata modificata totalmente la legge sul sistema
dei contributi di esercizio, è stata anche rivista la normativa
sulle concessioni; con questo provvedimento viene sostituita la
legge n. 27/82 per avere una normativa più efficace, più agile e
maggiormente rispondente alle esigenze dell'Amministrazione
regionale per quanto riguarda i contributi di investimento.
Quindi la nuova legge che viene proposta al Consiglio permetterà
alla Regione di governare in modo più efficace e finalizzato il
sistema dei contributi per investimenti nel settore del trasporto
pubblico locale, garantendo un ruolo fondamentale di programmazione
da parte della Regione.
É chiaro ed è evidente anche dalla reazione al testo che il
primo sforzo nella prima fase verrà messo a favore di tutti quegli
investimenti, che vanno nella direzione di consentire la
realizzazione in Valle d'Aosta di una tariffa unica integrata
regionale fra i vari sistemi di trasporto e ad una
informatizzazione completa del settore, in modo da avere un sistema
efficiente e molto comodo per gli utenti.
Quindi si tratta di un provvedimento di riordino normativo di
estrema importanza, su cui la Giunta chiede l'approvazione del
Consiglio.
Presidente
É aperta la discussione generale.
Qualcuno chiede la parola?
Se nessuno chiede la parola, si passa all'esame dell'articolato.
Ricordo che si vota il nuovo testo predisposto dalla IV Commissione
consiliare.
Pongo in votazione l'articolo 1.
Presenti: 22
Votanti e favorevoli: 19
Astenuti: 3 (Lanièce, Linty, Tibaldi)
Presidente
Pongo in votazione l'articolo 2.
Presenti: 22
Votanti e favorevoli: 19
Astenuti: 3 (Lanièce, Linty, Tibaldi)
Presidente
Pongo in votazione l'articolo 3.
Presenti: 22
Votanti e favorevoli: 19
Astenuti: 3 (Lanièce, Linty, Tibaldi)
Presidente
Pongo in votazione l'articolo 4.
Presenti: 22
Votanti e favorevoli: 19
Astenuti: 3 (Lanièce, Linty, Tibaldi)
Presidente
Pongo in votazione l'articolo 5.
Presenti: 22
Votanti e favorevoli: 19
Astenuti: 3 (Lanièce, Linty, Tibaldi)
Presidente
Pongo in votazione l'articolo 6.
Presenti: 22
Votanti e favorevoli: 19
Astenuti: 3 (Lanièce, Linty, Tibaldi)
Presidente
Pongo in votazione l'articolo 7.
Presenti: 22
Votanti e favorevoli: 19
Astenuti: 3 (Lanièce, Linty, Tibaldi)
Presidente
Pongo in votazione l'articolo 8.
Presenti: 22
Votanti e favorevoli: 19
Astenuti: 3 (Lanièce, Linty, Tibaldi)
Presidente
Pongo in votazione l'articolo 9.
Presenti: 22
Votanti e favorevoli: 19
Astenuti: 3 (Lanièce, Linty, Tibaldi)
Presidente
Pongo in votazione l'articolo 10.
Presenti: 22
Votanti e favorevoli: 19
Astenuti: 3 (Lanièce, Linty, Tibaldi)
Presidente
Pongo in votazione l'articolo 11.
Presenti: 22
Votanti e favorevoli: 19
Astenuti: 3 (Lanièce, Linty, Tibaldi)
Presidente
Pongo in votazione l'articolo 12.
Presenti: 22
Votanti e favorevoli: 19
Astenuti: 3 (Lanièce, Linty, Tibaldi)
Presidente
Pongo in votazione l'articolo 13.
Presenti: 22
Votanti e favorevoli: 19
Astenuti: 3 (Lanièce, Linty, Tibaldi)
Presidente
Pongo in votazione l'articolo 14.
Presenti: 22
Votanti e favorevoli: 19
Astenuti: 3 (Lanièce, Linty, Tibaldi)
Presidente
Pongo in votazione l'articolo 15.
Presenti: 22
Votanti e favorevoli: 19
Astenuti: 3 (Lanièce, Linty, Tibaldi)
Presidente
Pongo in votazione l'articolo 16.
Presenti: 22
Votanti e favorevoli: 19
Astenuti: 3 (Lanièce, Linty, Tibaldi)
Presidente
Pongo in votazione l'articolo 17.
Presenti: 22
Votanti e favorevoli: 19
Astenuti: 3 (Lanièce, Linty, Tibaldi)
Presidente
Pongo in votazione la legge nel suo
complesso.
Presenti: 25
Votanti e favorevoli: 22
Astenuti: 3 (Lanièce, Linty, Tibaldi)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK