Consiglio Regionale della Valle d'Aosta - Oggetto del Consiglio n. 1654 del 16 novembre 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 1654 del 16 novembre 2000 - Resoconto
OGGETTO N. 1654/XI Concessione di un contributo alla Keltia
editrice di Aosta per l'organizzazione della nona edizione del
premio letterario interlingue "Montagne d'Argento", ai sensi della
legge regionale 20 agosto 1993, n. 69. Impegno di spesa.
Deliberazione Il Consiglio
Premesso che la legge regionale 20 agosto 1993, n. 69 disciplina
la concessione di contributi a favore di associazioni ed enti
pubblici e privati per attività ed iniziative a carattere
culturale, scientifico ed artistico, ed in particolare
l’articolo 3 regolamenta
l’assegnazione di contributi per manifestazioni
culturali e scientifiche;
Preso atto che il Sig. Silvio Canavese, presidente della Keltia
Editrice di Aosta, ha presentato, con lettera pervenuta in data 19
settembre 2000, una richiesta tendente ad ottenere un contributo
per l’organizzazione della nona edizione del Premio
Letterario Interlingue "Montagne d’Argento", sul
tema "Caro amico ti scrivo - Legami per la vita e oltre";
Considerato che il Premio istituito dalla Keltia Editrice è uno
dei pochi premi letterari europei aperti a tutte le lingue
minoritarie;
Tenuto conto del successo di partecipazione che il Premio ha
riscontrato dalla sua istituzione nel 1992 ad oggi;
Appurato che la cerimonia di premiazione relativa al Premio 2000
si svolgerà ad Aosta sabato 2 dicembre 2000 presso il Salone delle
Manifestazioni del Palazzo regionale con la partecipazione dei
finalisti e della Giuria del Premio composta da professori,
scrittori, professionisti e giornalisti, e presieduta dallo
scrittore e giornalista RAI dottor Franco Piccinelli;
Rilevato che le spese previste per
l’organizzazione della manifestazione ammontano a
Lire 34.000.000, così ripartite:
- premi in denaro Lire 1.200.000
- trofei, targhe e pergamene Lire 2.800.000
- rimborso spese per la Giuria e gli organizzatori Lire
1.500.000
- rimborso spese ospiti Lire 1.000.000
- attori Premiazione Lire 2.000.000
- spese organizzative (fax, telefono, francobolli,
fotocopie,
invio bandi di concorso e inviti e comunicati ecc...) Lire
10.500.000
- locandine e manifesti Lire 1.500.000
- preventivo stampa dell’antologia contenente i
migliori
testi presentati (i volumi sono distribuiti in numerose
librerie italiane) Lire 13.500.000;
Atteso che il Servizio Attività Culturali
dell’Assessorato dell’Istruzione e
della Cultura ha provveduto all’istruttoria e alla
valutazione della domanda, ritenendola ammissibile a contributo, ai
sensi dell’articolo 3, comma 3 e
dell’articolo 8 comma 1 della legge regionale 20
agosto 1993, n. 69;
Tenuto conto della validità culturale
dell’iniziativa, la Giunta, su proposta
dell’Assessore all’Istruzione e alla
Cultura, ritiene pertanto opportuno aderire alla richiesta mediante
la concessione, ai sensi dell’articolo 3 comma 1
della legge regionale 20 agosto 1993, n. 69, di un contributo di
Lire 15.000.000, corrispondente al 44 per cento circa della spesa
preventivata, previa consegna all’Assessorato
dell’Istruzione e della Cultura di cento copie del
volume "Caro amico ti scrivo - Legami per la vita e oltre" - da
distribuire nelle biblioteche comunali e comprensoriali;
Visto l’obiettivo gestionale 120102 - gestione
dei finanziamenti ad associazioni ed enti pubblici e privati per
l’organizzazione di iniziative culturali,
scientifiche ed artistiche;
Richiamata la deliberazione della Giunta regionale n. 25 in data
13 gennaio 2000 concernente l’approvazione del
bilancio di gestione per l’anno 2000 e per il
triennio 2000/2002, con attribuzione alle strutture dirigenziali di
quote di bilancio e degli obiettivi gestionali correlati e di
disposizioni applicative;
Visto l’articolo 8, comma 2 della legge regionale
n. 69/1993 e dell’articolo 3, comma 1, lettera m)
della legge regionale 7 dicembre 1979, n. 66, in ordine alla
competenza del Consiglio regionale;
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto a controllo;
Visto il parere favorevole rilasciato dal Capo Servizio Attività
Culturali dell’Assessorato
dell’Istruzione e della Cultura, ai sensi del
combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, in ordine
alla legittimità della presente deliberazione;
Delibera
1) di approvare, ai sensi dell’articolo 3 comma 1
della legge regionale 20 agosto 1993, n. 69, la concessione alla
Keltia Editrice di Aosta (P.IVA 00553610072) di un contributo
massimo di Lire 15.000.000 (quindicimilioni), pari al 44 percento
delle spese preventivate ed effettivamente sostenute e
correttamente documentate e, comunque, in misura non superiore alla
differenza tra le entrate e le uscite effettive, per
l’organizzazione della nona edizione del Premio
Letterario Interlingue "Montagne d’Argento", la cui
cerimonia di premiazione si terrà ad Aosta sabato 2 dicembre
2000;
2) di approvare ed impegnare la spesa di Lire 15.000.000
(quindicimilioni) con imputazione al capitolo 57260 del bilancio di
previsione della Regione per l’anno 2000
("Contributi ad enti e ad associazioni culturali ed educativi per
manifestazioni ed iniziative culturali e scientifiche") richiesta
n. 3510, che presenta la necessaria disponibilità di fondi;
3) di dare atto che alla liquidazione della spesa si provveda ai
sensi dell’articolo 58 della legge regionale 27
dicembre 1989, n. 90 e successive modificazioni in applicazione
dell’articolo 9 della legge regionale 20 agosto
1993, n. 69;
4) di prendere atto che il contributo in questione è soggetto
alla ritenuta d’acconto del 4 per cento prevista dal
D.P.R. n. 600 del 29 settembre 1973.
Président
Si personne ne demande la parole, je soumets au
vote l'objet n° 62:
Conseillers présents: 25
Votants: 22
Pour: 22
Abstentions: 3 (Beneforti, Curtaz, Squarzino Secondina)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK