Consiglio Regionale della Valle d'Aosta - Oggetto del Consiglio n. 4181 del 15 febbraio 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4181 del 15 febbraio 1993 - Resoconto
OGGETTO N. 4181/IX Criteri adottati per il conferimento di
mansioni superiori a dipendenti regionali.
(Interrogazione)
Interrogazione Viste le numerose delibere di Giunta con le
quali si decideva di incaricare di funzioni superiori circa cento
dipendenti;
visto che tali delibere attengono al periodo successivo al 10
giugno 92;
i sottoscritti consiglieri regionali
interrogano
la Giunta regionale per sapere i criteri con i quali sono stati
adottati i provvedimenti di incarico superiore per il
personale.
F.to: Bondaz - Chiofalo.
Presidente Ha chiesto la parola il Presidente della Giunta,
Lanivi.
Lanivi (GM)
Per rispondere puntualmente alle
domande questioni dell'interro-gazione si fa presente quanto
segue.
Gli incarichi conferiti dalla Giunta regionale successivamente
alla data del 10 giugno sono stati richiesti direttamente dai
differenti settori dell'Amministrazione regionale.
Gli incarichi di cui trattasi sono stati determinati nella
maggior parte dei casi da grave carenza di personale nell'organico
regionale e dalle conseguenti necessità di affidare le mansioni ad
altro personale al fine di poter far fronte al regolare adempimento
dei compiti d'ufficio, non avendo a disposizione delle graduatorie
valide per l'assunzione di nuovo personale.
La scelta del personale a cui affidare gli incarichi è stata
effettuata dai Dirigenti e dagli Amministratori di competenza, come
sempre è avvenuto, e sottoposta all'approvazione della Giunta, alla
quale spetta la decisione definitiva sulla base del suo potere
discrezionale.
La maggior parte degli incarichi cesserà nel corso dei prossimi
due mesi, quando saranno espletati i concorsi relativi alle
qualifiche di Segretario e Ragioniere, e l'Amministrazione avrà a
disposizione le graduatorie per colmare i posti vacanti nella
pianta organica regionale.
Presidente
Ha chiesto la parola il Consigliere
Bondaz.
Bondaz (DC)
Prendo atto della risposta burocratica
del Presidente della Giunta, pur rendendomi conto che,
burocraticamente parlando, non si poteva dare una risposta
diversa.
Per conoscenza di causa, mi sarei aspettato una risposta più
ampia, che avesse precisato, ad esempio, che gli incarichi affidati
il 20 gennaio di quest'anno sono stati 93. Poiché non è una cifra
di poco conto, significa che sono stati affidati incarichi di una
certa rilevanza. È chiaro, come ha detto il Presidente, che
l'Amministrazione ha fatto una sua valutazione e poi la Giunta ha
deciso, così come è altrettanto chiaro che i dirigenti degli
uffici, sempre impegnati nella vana ricerca di personale, fanno le
richieste più impensate, più o meno motivate.
Io penso che le persone che hanno avuto questi incarichi siano
assolutamente valide e degne di ricoprire tali mansioni, però mi
sia consentito ricordare che in tempi lontani, e quindi non
sospetti, in quest'aula ci furono polemiche astiose e molto pesanti
contro la proposta d'assunzione di 250 persone. Ricordo che allora
il gruppo dell'Union Valdôtaine fece una battaglia, cui noi
rispondemmo come era logico rispondere.
Stando a quello che ha detto il Presidente della Giunta, vedo
che oggi non solo si assumono persone attraverso dei concorsi
effettuati sulla base di quella legge che noi avevamo predisposto e
che era stata osteggiata, anche se poi alla fin fine è stata
votata, ma si utilizza addirittura quella legge, tanto deprecata e
contestata, per affidare in sei mesi ben 93 incarichi.
Non mi sembra che l'Amministrazione fosse in una situazione tale
da richiedere tanti incarichi; ho invece l'impressione che, dietro
questi incarichi, ci siano delle agevolazioni per qualcuno, che
però vanno a detrimento di altri.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK