Consiglio Regionale della Valle d'Aosta - Oggetto del Consiglio n. 2748 del 24 maggio 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Costituzione e funzionamento degli organi consiliari
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2748 del 24 maggio 2007 - Resoconto
OGGETTO N. 2748/XII - Presa d'atto delle dimissioni
rassegnate dal Consigliere Giulio Fiou dalla carica di
Vicepresidente del Consiglio regionale e sua sostituzione.
Presidente
- Il Consigliere regionale Vicepresidente
Giulio Fiou, con lettera in data 9 maggio 2007 ha rassegnato le
proprie dimissioni dalla carica di Vicepresidente del Consiglio
regionale. Propongo che il Consiglio prenda atto delle dimissioni
rassegnata dal Consigliere Giulio Fiou dalla carica di
Vicepresidente del Consiglio e successivamente si proceda alla sua
sostituzione. Pongo in votazione la presa d'atto:
Consiglieri presenti, votanti e favorevoli: 29
Il Consiglio prende atto all'unanimità delle dimissioni
rassegnate dal Signor Giulio Fiou dalla carica di
Vicepresidente.
Presidente
- Si tratta ora di procedere all'elezione del
Vicepresidente del Consiglio.
La parola alla Consigliera Squarzino Secondina.
Squarzino (Arc-VA)
- Credo che ormai sia a conoscenza di
tutti che esiste nel nostro Consiglio una prassi consolidata, per
cui nell'Ufficio di Presidenza sono rappresentati gruppi della
minoranza consiliare, che sono chiamati a ricoprire uno dei 2 posti
di Vicepresidente e di Segretario. È prassi ormai storicamente
sperimentata che a ricoprire tali incarichi siano chiamati i
rappresentanti dei gruppi consiliari di minoranza più consistenti,
per cui ad ogni variazione di consistenza numerica dei vari gruppi
avviene in modo quasi automatico anche una ripercussione nella
composizione dell'Ufficio di Presidenza. Due Consigli fa i colleghi
Ferraris e Fiou hanno annunciato di aver costituito un nuovo gruppo
consiliare, per cui è chiaro che all'interno dei gruppi consiliari
di minoranza la geografia della consistenza numerica dei gruppi si
è modificata. Come avevamo chiesto allora di rivedere il tutto e
tenendo conto della geografia numerica dei gruppi di minoranza,
perciò proponiamo che il Vicepresidente del Consiglio sia un
collega di "Forza Italia" e questi hanno scelto al loro interno il
Consigliere Enrico Tibaldi, quindi questa è la proposta che
facciamo.
Presidente
- Prego di distribuire le schede per la
votazione, siete invitati a votare nome e cognome della persona
proposta.
Comunico l'esito della votazione:
Consiglieri presenti e votanti: 31
Schede valide: 31
Hanno riportato voti:
Tibaldi Enrico: 29
Fiou Giulio: 2.
Presidente
- Dichiaro eletto Vicepresidente del Consiglio
regionale il collega Tibaldi, con il quale mi felicito per
l'elezione.
La parola al Consigliere Tibaldi.
Tibaldi (CdL)
- Ringrazio le colleghe e i colleghi
Consiglieri di tale ampio suffragio, spero di essere all'altezza di
questa ampia rappresentatività che mi avete conferito.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK