Consiglio Regionale della Valle d'Aosta - Oggetto del Consiglio n. 589 del 26 novembre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 589 del 26 novembre 1981 - Resoconto
OGGETTO N. 589/81 - RACCOLTA, ELABORAZIONE ED UTILIZZAZIONE DEI
DATI PROVENIENTI DALLE VISITE DI MEDICINA PREVENTIVA EFFETTUATE NEI
CONSULTORI FAMILIARI. (Interrogazione)
Presidente
- Do lettura dell'interrogazione presentata
dal Consigliere Carlassare:
INTERROGAZIONE
VENUTO A CONOSCENZA che, secondo un programma
dell'Assessorato regionale alla Sanità, da circa due anni, nei
consultori familiari sono effettuate visite di medicina preventiva
a bambini per fasce di età, con relativa compilazione di una
cartella socio-sanitaria, e precisamente:
a) una pediatrica per bambini da 0 a 3 anni;
b) una di medicina preventiva scolastica per bambini dai 4 ai
14 anni;
e che inoltre viene compilata una cartella ostetrica per le
donne in stato di gravidanza;
CONSIDERATO che l'obiettivo di questo lavoro è
l'individualizzazione dei problemi socio-sanitari più rilevanti ed
una conseguente programmazione degli interventi stessi;
RILEVATO che finora non si è ancora provveduto, da parte
dell'Assessorato competente, alla raccolta ed elaborazione di
questi dati e che quindi gli utenti sono sempre più perplessi circa
l'utilità dell'iniziativa;
INTERROGA
l'Assessore regionale alla Sanità per conoscere per quali
motivi non si è ancora provveduto alla raccolta, elaborazione ed
utilizzazione dei dati raccolti con le cartelle
sopraccitate.
Presidente
- Ha chiesto di parlare l'Assessore alla
Sanità ed Assistenza sociale, Rollandin, ne ha facoltà.
Rollandin (UV)
- Nella premessa dell'interrogazione si
dice "venuto a conoscenza che... da circa due anni" etc., al
proposito volevo precisare che questo è il secondo anno di attività
e che le cartelle sono sperimentali. Difatti c'è scritto che per
due anni verrà verificata l'opportunità e l'attinenza specifica tra
le varie parti contenute nelle singole cartelle e la loro
possibilità di attuazione sul territorio. Dico questo anche in
relazione a quanto si chiede nei punti successivi dove si parla
della meccanizzazione ed elaborazione dei dati; come si sa la
elaborazione dei dati tiene conto di una raccolta delle cartelle,
perforazione, lettura successiva e quindi schedatura per arrivare
ai dati statistici che costituiranno la base di quell'osservatorio
epidemiologico che è uno dei punti qualificanti della legge
833.
Un'ulteriore precisazione riguarda le schede: si parla di una
scheda pediatrica per 0-3 anni, di una per 4-14 anni e di una
scheda materno-infantile che tiene conto del periodo che va dalla
gestazione fino ai primi mesi. La parte di richiesta che tiene
conto dell'utilizzo di queste schede è legata alla acquisizione
definitiva di tutti i suggerimenti che gli interessi operatori
daranno sull'attuazione pratica di queste cartelle, in seguito ci
sarà l'elaborazione dei dati e la loro meccanizzazione e le
cartelle verranno confrontate con questi dati. Poi quando l'anno
prossimo sarà pronta la cartella definitiva, ci sarà un programma
meccanizzato per la raccolta dei dati comparati con questi primi
due anni di esperienza e quindi l'elaborazione di quei dati
epidemiologici che servono come base per qualsiasi confronto con
l'individuazione di particolari carenze che verranno ad
evidenziarsi dopo l'attuazione del programma materno-infantile.
Tale programma è abbastanza impegnativo perché collega tutti gli
operatori ed a questo proposito sono state fatte delle riunioni sia
con operatori zonali che distrettuali, coinvolgendo allo stesso
tempo anche comitati di zona, per arrivare all'attuazione di queste
schede e cartelle.
Presidente
- Ha chiesto di parlare il Consigliere
Carlassare, ne ha facoltà.
Carlassare (DPROL)
- Dal momento che la risposta è stata
un po' vaga, vorrei chiedere quando si prevede di iniziare ad
attuare questo piano, ritenendo - è un giudizio personale che non
vale più di tanto - che forse sarebbe stato opportuno raccogliere
già fin d'ora questi dati per una prima elaborazione
sperimentale.
Presidente
- Mi dispiace Consigliere Carlassare, ma
trattandosi di interrogazione, l'Assessore Rollandin non le può più
rispondere, se voleva la risposta doveva fare un'interpellanza.
Semmai vi troverete alla fine dell'adunanza per ulteriori
chiarimenti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK