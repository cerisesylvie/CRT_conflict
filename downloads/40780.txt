Consiglio Regionale della Valle d'Aosta - Oggetto del Consiglio n. 105 del 3 ottobre 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Protezione civile
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 105 del 3 ottobre 2018 - Resoconto
OGGETTO N. 105/XV - Interrogazione: "Situazione degli
immobili in uso alla struttura di protezione civile".
Rini (Présidente) -
Point 2.11 à l'ordre du jour. La
parole à l'assesseur Gerandin pour la réponse.
Gerandin (MOUV') -
Ringrazio il collega Bertin per una
delle battaglie che da tempo porta avanti sulla sicurezza degli
immobili e che ci vede assolutamente condividere questo tipo di
percorso. Non è facile perché, come sempre, a fronte della buona
volontà poi bisogna anche fare i conti con le reali situazioni in
cui si trovano gli immobili regionali o comunque gestiti dalle
società regionali, in questo caso Vallée d'Aoste Structure.
Risponderò punto per punto. Per quanto riguarda il primo, in cui
il collega Bertin ci chiede se siano pienamente utilizzati e quali
usi abbiano questi locali adibiti a strutture di protezione civile,
ci tengo a sottolineare che, ai fini della realizzazione di un
unico polo logistico di pronta partenza della colonna mobile
regionale, con deliberazione n. 993 del 22 luglio 2016 la Regione
autonoma Valle d'Aosta ha approvato il contratto di locazione del
fabbricato di proprietà di Vallée d'Aoste Structure, il lotto T5
facente parte dell'unità immobiliare denominata AOEAI, struttura
all'interno del parco Espace Aosta. L'assunzione in locazione del
suddetto fabbricato di proprietà di Vallée d'Aoste Structure, per
il quale viene corrisposto un canone annuo di 72.478 euro, oltre ad
Iva, ha consentito la contestuale disdetta di altri due contratti
da 50.134,75 e 23.337 euro rispettivamente, con ulteriori vantaggi
dovuti all'aumento di superficie a disposizione, passata da
complessivi 1631,28 metri quadri a circa 2684 metri quadri, idoneo
ad ospitare le dotazioni della struttura regionale, e al risparmio
dei costi generali per la sicurezza e la gestione conseguenti alla
riunificazione in un solo immobile e il risparmio derivante dalla
riduzione dei costi di funzionamento, dovuti dalla Regione al
Soccorso alpino valdostano come previsto dalla convenzione
sottoscritta in esecuzione della DGR n. 37 del 2016, a seguito del
trasferimento della propria sede il cui canone ammontava a circa 25
mila euro all'interno della palazzina dove trova ubicazione altresì
la sede del volontariato di protezione civile. La struttura T5 si
divide in un corpo uffici realizzato su due piani posto sul lato
nord e un corpo magazzino sul lato sud del complesso. Sono stati
realizzati con strutture leggere in cartongesso degli spazi, al
fine di ottimizzare la superficie disponibile nel corpo uffici. Il
Soccorso alpino valdostano che, in un'ottica di ottimizzazione dei
costi ha trasferito la propria sede nella nuova struttura, occupa
al piano terreno tre uffici e tre depositi per il materiale di
istituto. A completamento dei vani disposti, un ufficio è occupato
dal Coordinamento del volontariato di protezione civile. È stata
inoltre realizzata una sala con finalità didattica: sala riunioni,
sala stampa e videoconferenza. Al primo piano sono stati realizzati
i seguenti locali: quattro uffici destinati alla struttura di
protezione civile, in uno dei quali è stato trasferito il personale
che si occupa del magazzino, un altro destinato al coordinatore
dell'associazione di volontariato di protezione civile. È stata
allestita inoltre una sala riunioni e una sala crisi da completare
con la parte tecnologica con alcune funzioni di supporto strategico
alla Protezione civile, Vigili del fuoco e Corpo forestale
valdostano, Soccorso alpino e 118, in funzione di
backup
della sala principale presso la palazzina aeroportuale, qualora vi
fossero problemi di accessibilità della stessa. All'interno del
magazzino, previo allestimento di idoneo impianto elettrico e
scaffalature industriali, sono stati stoccati tutti i materiali, i
mezzi e le attrezzature afferenti alla colonna mobile regionale
precedentemente sistemati in tre diverse strutture, delle quali due
in locazione e restituite ai legittimi proprietari.
Per quanto riguarda il secondo punto, vale a dire gli interventi
di allestimento, manutenzione e l'ammontare di spesa, preciso che
gli interventi realizzati presso l'immobile sono: installazione di
pareti in cartongesso presso l'area adibita a uffici per un totale
di 38.012,93 euro, Iva inclusa; fornitura di arredi e completamento
di arredi aderendo alla convenzione Consip (arredi per sei uffici)
per un ammontare di 60.350,94 euro, Iva inclusa; completamento
dell'impianto elettrico nel lotto destinato a magazzino e parco
automezzi relativo all'ampliamento e adeguamento dell'impianto
esistente nella zona uffici, per un ammontare di 48.406,31 euro,
Iva inclusa; fornitura di scaffalatura e porta pallet per il
magazzino, per un ammontare di euro 19.495,60 euro, Iva inclusa. I
costi di cui sopra sono stati gestiti utilizzando i fondi vincolati
dallo Stato per l'organizzazione delle attività di protezione
civile. I costi di gestione e manutenzione sia ordinaria che
straordinaria sono in capo, come previsto dalla delibera di Giunta
n. 993 del luglio 2016, alla Struttura espropriazione,
valorizzazione del patrimonio e casa da gioco e struttura edilizia,
sede istituzionale e sismica.
Per quello che riguarda il punto 3, se sia conforme alle norme
vigenti, con particolare riferimento a quelle antisismiche, preciso
che l'ampliamento è stato realizzato
ex novo
, seguendo i
criteri antisismici dell'opera esistente al momento della sua
realizzazione. Sulla parte preesistente, che comprende anche gli
uffici dell'aeroporto, occorrerà comunque prevedere di effettuare
degli approfondimenti con un incarico specifico, al fine di
valutare la necessità di realizzare eventuali opere.
Présidente -
La parole au conseiller Bertin pour la
réplique.
Bertin (IC) -
La logica di questo affitto dei locali di
Vallée d'Aoste Structure, assolutamente condivisibile, era di
razionalizzare le spese diminuendole, accorpando tre magazzini in
uno solo. Questo era un fatto assolutamente positivo dal punto di
vista del risparmio e dal punto di vista anche logistico, perché si
metteva tutto in un solo locale, ma, come lei mi ha risposto,
questa struttura non è attualmente completamente utilizzata e
questo è un dato negativo, perché, se benefici vi sono e vi
dovevano essere nell'accorpare tutto in un'unica struttura, questo
doveva essere fatto in modo totale, utilizzando appieno tutta la
parte locata. Invece anche dalla sua risposta si evince che una
parte non è utilizzata, diminuendo così la stessa utilità
dell'intervento. Tra l'altro ci troviamo, per quanto riguarda le
strutture attualmente utilizzate dalla Protezione civile, in una
palazzina (la parte vecchia) che non si sa neanche bene se sia o
meno a norma di legge - non mi ha risposto in modo specifico - e
dalla sua risposta piuttosto vaga temo non lo sia. Non mi rassicura
questa risposta un po' vaga e diplomatica.
Forse sarebbe stato ed è meglio utilizzare tutta la parte già
locata, che al momento non è totalmente utilizzata. Tanto più che,
come sottolineava anche lei, per la parte della Protezione civile
in località aeroporto (quella vecchia), oltre che esserci dei dubbi
sulla conformità normativa, vi erano delle difficoltà oggettive di
accessibilità: ci troviamo con una sala stampa sotto il livello del
suolo, per cui in caso di inondazione può immaginare cosa questo
significhi. Quello che sottolineo è il fatto che in tutto questo
tempo non si sia accelerato nel trasferire tutta la parte possibile
nei nuovi locali affittati. La risposta in parte non mi
soddisfa.
Dalle ore 11:44 assume la presidenza il presidente
Fosson
.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK