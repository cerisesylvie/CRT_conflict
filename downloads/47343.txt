Consiglio Regionale della Valle d'Aosta - Oggetto del Consiglio n. 3618 del 22 maggio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3618 del 22 maggio 2024 - Resoconto
OBJET N° 3618/XVI - Communications du Président de la
Région.
Bertin (Presidente) -
Punto n. 3 all'ordine del giorno.
Il Presidente della Regione ha facoltà di intervenire.
Testolin (UV) -
Anche in questo caso, mi trovo, per certi
versi, un po' a ripetermi rispetto a quelle che sono le
comunicazioni del Presidente del Consiglio, ma anch'io volevo
ricordare la Giornata mondiale della biodiversità che, a partire
dal 2020, il 22 maggio si celebra a livello mondiale e che è una
ricorrenza istituita dalle Nazioni Unite a seguito dell'adozione
della convenzione sulla diversità biologica sottoscritta nel 1992
per tutelare la molteplicità degli organismi viventi e scongiurare
l'estinzione di quelli messi a rischio dalle minacce che gravano
sull'ambiente.
La biodiversità in Valle d'Aosta riveste un'importanza
fondamentale, e lo attestano alcuni numeri particolarmente
significativi: oltre il 30% del nostro territorio è costituito da
zone di tutela attraverso il sistema del Parco nazionale del Gran
Paradiso, del Mont Avic, delle dieci riserve naturali regionali,
dei quattro giardini botanici oltre i siti di Natura 2000, ossia 27
zone speciali di conservazione; un sito di importanza comunitaria e
cinque zone di protezione speciali.
Numerosi ambienti e specie animali e vegetali caratterizzano la
biodiversità valdostana e ricoprono un ruolo importante nella
conservazione delle specie, sia a livello nazionale che a livello
europeo.
Fa riflettere il fatto che nella nostra piccola regione, che
costituisce circa l'1% del territorio nazionale, si trovi più o
meno il 40% della biodiversità nazionale.
A tal proposito, riveste una particolare importanza
l'Osservatorio regionale per la biodiversità, nato quale strumento
per la conservazione e la valorizzazione della natura e della
biodiversità a livello regionale. Uno strumento caratterizzato
dalla sua accessibilità alla popolazione, che permette agli utenti
di scoprire il patrimonio naturale della Valle d'Aosta attraverso
la consultazione dei dati sulle specie presenti.
L'utente, oltre a documentarsi, può peraltro contribuire a
giocare un ruolo fondamentale nell'ampliamento delle conoscenze
sull'ambiente naturale della Valle d'Aosta iscrivendosi al portale
e segnalando i dati naturalistici, corredati di
voucher
fotografico.
Il ricco patrimonio di biodiversità presente nella nostra
regione sarà peraltro valorizzato nella settimana della
biodiversità con diverse iniziative, promosse a partire da oggi dal
Museo regionale di scienze naturali Efisio Noussan di Saint-Pierre,
in collaborazione con il Parco nazionale del Gran Paradiso, il
Parco del Mont Avic, il Forte di Bard e l'Institut Agricole
Régional.
Durante la settimana, da oggi a domenica 26 maggio, sono state
organizzate delle visite gratuite al Museo di Saint-Pierre,
un'apertura straordinaria della serie operativa di La Salle, un
incontro presso il Centro visitatori Champdepraz del Parco del Mont
Avic ed infine una conferenza sulla fotografia naturalistica delle
aree protette prevista per domenica al Forte di Bard.
Per concludere, biodiversità significa sicuramente tutela e
salvaguardia della natura in tutte le sue forme, ma altresì
presenza sul territorio, anche a particolari altitudini, degli
uomini e delle comunità che lo abitano,
in primis
da parte
di chi lo vive tutto l'anno e di chi se ne prende cura anche nelle
attività agricole, pastorali e selviculturali.
Un valore aggiunto di cui da sempre siamo depositari, attenti e
discreti, attuatori e curatori della quotidianità, oltre che
custodi coscienti del suo valore, senza posizioni di principio, ma
nel solco di una valorizzazione e attenzione che è insita nelle
nostre caratteristiche di comunità alpina attenta alle proprie
peculiarità.
Biodiversità in un concetto può essere riassunto in tutela,
equilibrio, sostenibilità e presidio del territorio. Insomma,
essere tutti parte del piano, per richiamare il tema scelto proprio
per la giornata di quest'anno.
Presidente -
Se non vi sono interventi, passiamo al punto
seguente all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK