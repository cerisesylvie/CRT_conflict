Consiglio Regionale della Valle d'Aosta - Oggetto del Consiglio n. 1089 del 7 novembre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1089 del 7 novembre 2019 - Resoconto
OGGETTO N. 1089/XV - Reiezione di mozione: "Impegno per il
riconoscimento di Palazzo Cogne quale bene di interesse culturale
in funzione del suo specifico interesse etnoantropologico".
Distort (
Presidente) -
Punto n. 34 dell'ordine del
giorno. Per l'esposizione della mozione, la parola al collega
segretario Vesan.
Vesan (M5S) -
Io volevo iniziare questa esposizione
ringraziando in prima battuta i colleghi del Consiglio che hanno
già in precedenza affrontato questa questione portando l'attenzione
nei confronti del Palazzo assistenziale nazionale Cogne in
quest'Aula. Sappiamo tutti quali sono le questioni e le discussioni
e quindi sarò breve rispetto a quello che è già stato detto in
precedenza. Con una mozione, alla fine approvata con emendamenti in
quest'Aula in occasione del Consiglio del 2 e del 3 di ottobre, la
Giunta regionale è stata impegnata a valutare, per il tramite della
Soprintendenza regionale, la dichiarazione del fabbricato quale
bene di interesse culturale. La dichiarazione di bene di interesse
culturale è la stessa ma è normata in maniera non esattamente
coincidente dalla legge regionale n. 56 del 1983 e dal decreto
legislativo n. 42/2004, la norma nazionale e il Testo unico dei
beni culturali. Poiché la norma nazionale stabilisce delle
tipologie di valorizzazione del bene più dettagliate e più
specifiche se vogliamo nella fattispecie, quello che si voleva
evidenziare con questa mozione è il fatto che il fabbricato ha
delle valenze che sono legate sicuramente alla sua qualità estetica
e architettonica, in parte anche alla sua vetustà essendo un
fabbricato più anziano addirittura del nostro Statuto e al tempo
stesso è sicuramente di valore anche la qualità del suo progettista
che, anche se l'attribuzione non è assolutamente certa, è stata
fatta a Gio Ponti, è un progetto del 1939 poi realizzato ad Aosta
fra il 1940 e il 1942. Nella fattispecie però l'interesse su questo
fabbricato quale bene culturale è probabilmente ancor più che non
quello legato agli aspetti che ho già citato, quello
etnoantropologico perché è un fabbricato che invariabilmente, fin
dalla sua immediata realizzazione, quindi immediatamente dopo la
sua costruzione, è stato destinato, fra le altre attività, per
esempio, alla sede del Consiglio di amministrazione della fabbrica
Cogne, ma le sale da ballo, le sale da biliardo erano fin da allora
dedicate ad attività di dopolavoro da parte dei dipendenti della
Cogne legato proprio al fatto che risiedevano nel prossimo
quartiere operaio. Quest'attività ricreativa, educativa è
proseguita ininterrottamente in tutti questi anni fino a noi
allargandola ai valdostani tutti, in realtà ci sono ormai numeri
impressionanti che superano decine di migliaia di valdostani che
hanno approfittato di fare attività ricreativa, corsi e quant'altro
all'interno di questo fabbricato ininterrottamente e, proprio sulla
scorta di questo, la possibilità di fare riferimento espressamente
all'articolo 10, comma 1, del decreto legislativo nazionale,
riconoscendo questa sua specifica qualità, vincola in modo diverso
il fabbricato perché, mentre i vincoli previsti dalla legge
regionale sono dei vincoli assolutamente di tutela del bene e dei
muri, il vincolo legato all'interesse etnoantropologico
naturalmente pone dei vincoli anche alla destinazione d'uso dello
stesso fabbricato. Non solo, ci sono degli ulteriori vantaggi che
sono evidenti, anche considerando il fatto che si tratta di un
fabbricato di proprietà dell'Amministrazione regionale:
contrariamente al vincolo posto esclusivamente ai sensi della
normativa regionale, il vincolo posto ai sensi del decreto
legislativo n. 42/2004 consente la possibilità di usufruire della
defiscalizzazione del costo degli interventi di recupero. È pur
vero che la fiscalità in Valle d'Aosta ritorna a tempo debito nelle
casse dell'Amministrazione regionale, ma questo vuol dire che i
fondi a disposizione in bilancio per poter intervenire su questo
fabbricato - e tutti sappiamo che quel fabbricato ha bisogno di
interventi - possono essere di entità inferiore e quindi consentire
di poter avviare i lavori in tempi più rapidi e con minor impegno
di spesa.
Sulla scorta di questo, inserendoci nel rispetto della mozione
precedentemente della quale ancora ringraziamo sia i proponenti che
l'Aula per averla voluta approvare, chiederemmo solo di integrare
il lavoro da parte della Giunta regionale e della Sovrintendenza
riconoscendo il vincolo quale bene culturale ai sensi del decreto
legislativo nazionale facendo espresso riferimento al suo specifico
interesse etnoantropologico per i due vantaggi di cui abbiamo
parlato prima, cioè manterremmo la sua specificità culturale
fondamentale, che è quella della sua presenza con quella tipologia
di destinazione d'uso per tutti questi anni sul territorio
valdostano, nonché poter usufruire - che è una cosa che forse è un
po' venale ma non fa mai male quando si deve operare da un punto di
vista del bilancio della Pubblica Amministrazione - di poterlo fare
con minori risorse.
Presidente -
Si apre il dibattito generale. Ha chiesto la
parola il collega Aggravi.
Aggravi (LEGA VDA) -
Volevo fare alcune considerazioni a
seguito della lettura della mozione e dell'esposizione fatta dal
collega Vesan. Non voglio deludere magari le attese, però
sinceramente io non riesco a capire l'obiettivo verso il quale si
sta andando, cioè cerco di spiegarmi al di là delle roboanti
definizioni etnoantropologiche. Io purtroppo vengo da una scuola
che, prima di impegnarsi o fare dei passi, cerca di capire dove
vuole andare, mi spiego, siamo passati giustamente da un edificio
documento, l'altra volta ho sostenuto e l'abbiamo votata anche noi
la mozione per sostenere appunto il bene di interesse culturale,
quindi poterlo valorizzare, un po'
à maintes reprises
il
sottoscritto ma poi chi mi ha seguito si è occupato anche della
sicurezza dello stabile, perché ricordiamo che il vero grosso
problema che ad oggi ha quello stabile è che è enorme, è molto
grande ed è sottoutilizzato se vogliamo metterla in questo senso,
ma ci sono dei vincoli che è bene andare a considerare prima di
capire dove noi vogliamo andare, perché mi sembra che ci stiamo
muovendo a piccoli passi senza però avere un obiettivo verso il
quale tendere. Fino a prova contraria, quel Palazzo è oggi inserito
nel piano di alienazione e valorizzazione degli immobili ai sensi
dell'allegato E della legge di bilancio del 24 dicembre 2018 alla
voce "valorizzazione", cioè solo valorizzazione. Quei beni sono
quindi considerati non più strumentali all'esercizio delle funzioni
istituzionali della Regione Autonoma Valle d'Aosta. Il DEFR che è
stato licenziato dall'attuale Giunta ha un paragrafo che riguarda
il patrimonio, ora, noi non sappiamo se Palazzo Cogne potrebbe
essere ricondotto all'interno del paniere di immobili che
potrebbero inserirsi - questa ovviamente è una proposta
programmatica che fa questo Governo - all'interno di quel tipo di
valorizzazione e di utilizzo, ma comunque è una scelta e ci sarà
una scelta in questo senso. Da parte nostra l'idea era a suo tempo
quella intanto di evitare che ci fossero delle problematiche o
delle responsabilità in termini di sicurezza, quindi era la
contingenza, nel futuro l'idea era quella di costruire un bando
ad hoc
per poter poi andare a trovare dei partner perché ad
oggi - giustamente l'ha detto anche lei ma lo voglio ripetere
perché ogni tanto qua ci si dimentica delle due paroline "copertura
finanziaria" -, lo dico e lo ripeterò, i soldi per ristrutturare
questo Palazzo o comunque farne un qualcosa non ci sono e non sono
stati stanziati a meno che non troveremo delle novità nel prossimo
progetto di bilancio ma non penso perché comunque è un investimento
di un certo tipo.
Io quindi penso che, prima di andare a comprendere o comunque a
dare delle etichette ulteriori, che, per carità, voi fate
riferimento alla possibilità di usufruire della defiscalizzazione
del costo, di fare degli interventi manutentivi, benissimo, va
tutto bene, magari non usiamo soldi per pagare il riscaldamento
visto che c'è anche un contenzioso, lo ricordo perché ho sentito
nello scorso Consiglio delle cose che mi hanno lasciato abbastanza
perplesso quando ci si dimentica che, al di là della situazione
attuale che ha quel Palazzo, c'è un contenzioso in essere o,
meglio, ci sono delle spese non pagate e ci sono delle
problematiche che a ogni inverno si ripresentano. Io direi che la
vera problematica oggi è capire cosa fare di questo Palazzo, cioè
quale obiettivo darne. Se poi lo vogliamo tutto destinare a un
interesse etnoantropologico con un museo della storia valdostana...
non lo so, io penso che dobbiamo prima capire, che sia maggioranza
o opposizione, che cosa ne vogliamo fare e cosa vogliamo realizzare
al suo interno. Sicuramente la strada che, ripeto, difendo perché
all'epoca fu valutata ma qualsiasi altra... è quella di definire
bene per ogni piano, per ogni area cosa ne vogliamo fare, perché
comunque effettivamente oggi quello che c'è è un'attività che
diciamo ricreativa ma comunque di utilità se vogliamo sociale che è
passata da essere un
unicum
quando c'era la Cogne, quando
c'era questo tipo di attività, ad oggi rappresentare sicuramente un
pezzo importantissimo della storia della città di Aosta e di tutta
la Valle d'Aosta ma voglio ricordare che ci sono tante altre realtà
che comunque operano, questo non vuole sminuire l'attività del CCS,
ma vuole dire che ogni altra realtà che fa attività di quel tipo è
giusto che venga trattata alla stessa stregua, perché mi sembra che
ogni tanto qui qualcuno - non sto parlando di lei, collega Vesan,
così evitiamo il fatto personale -, però qualcuno tiri un po' per
la giacchetta perché ovviamente tanti tesserati o tanti soci
possono portare a tante valutazioni che ogni politico, più o meno
acerbo, sa fare. Io quindi penso che il vero problema oggi sia
quello di capire che cosa vogliamo fare di questo Palazzo come
Amministrazione regionale.
Detto questo, poi si intraprende la strada. Andare oggi per
piccoli passi verso, ripeto, un obiettivo che non ho sinceramente
chiaro per quanto non voglio neanche sminuire l'obiettivo nobile
che questa mozione rappresenta, mi sembra correre dietro a un
qualcosa che ancora non è definito e che assomiglia sempre di più a
una non soluzione del problema.
Presidente -
Ha chiesto la parola l'assessore Viérin.
Viérin (AV) -
Mi inserisco anch'io in questa discussione
concordando intanto con ciò che è stato detto dal collega Aggravi
per arrivare poi all'impegnativa di questa mozione. Io farei
semplicemente un po' di storia recente perché con i colleghi
eravamo arrivati a una sintesi e il collega Vesan ha ricordato
l'impegnativa di questo Consiglio, i colleghi Cognetta, Aggravi e
altri colleghi, assieme al sottoscritto, avevano condiviso un
percorso per arrivare a un'impegnativa, che peraltro è ricordata,
con la mozione approvata... "impegna il Governo regionale, in
quanto ente proprietario a "
richiedere alla Sovraintendenza ai
beni culturali e ambientali la verifica del possesso dei requisiti
per dichiarare l'edificio Palazzo Cogne di interesse culturale e il
relativo grado di tutela
"
.
Perché avevamo presentato
questo emendamento? Perché già allora avevamo detto in saletta ai
colleghi che erano presenti che le competenze per l'oggetto della
classificazione sono nelle corde della Soprintendenza e quindi la
Soprintendenza è l'organo che si deve esprimere nel merito della
classificazione, mentre l'Amministrazione può richiedere di
verificare appunto la sussistenza di quei requisiti ma non è
possibile, anzi, sarebbe una confusione per non dire un abuso di
competenze, andare a sostituirsi all'organo che poi deve andare ad
appurare questa valenza. È di fatto quindi una mozione che non può
essere recepita nella sua impegnativa perché non è corretto
impegnare il Governo a classificare, di fatto, a sostituirsi
all'organo che classifica, che è quello... al di là anche degli
obiettivi finali che condivido, bisognerà poi dirci che cosa
vogliamo fare di questo pezzo di storia di Aosta e della Valle
d'Aosta, in più supera o, meglio, sostituisce una mozione che è
stata approvata da questo Consiglio.
Noi quindi abbiamo richiesto alla Soprintendenza di procedere
alla verifica del requisito specificando di verificare il requisito
di interesse culturale e il grado di tutela, quindi questo è l'iter
che oggi sta procedendo e che quindi sarebbe completamente diverso
rispetto all'impegnativa che oggi viene detta. Citerò quali sono le
norme che prevedono questo, quindi nel rispetto della definizione
di cui all'articolo 10, comma 1, del decreto legislativo n. 42 del
2004... che richiama la verifica che viene svolta dalla
Soprintendenza per i beni e le attività culturali, che è l'organo
che valuta, sulla base di ricerche storiche, bibliografiche e
sopralluoghi se il Palazzo Cogne possiede uno o più degli interessi
richiamati, tra i quali anche quello etnoantropologico tale da
essere individuato quale bene culturale.
Noi quindi, colleghi, ci possiamo esprimere sicuramente nel
dire, come abbiamo fatto, di andare a verificare quella direzione
ma non ci possiamo sostituire all'organo di tutela pur avendo una
Soprintendenza unica in Valle d'Aosta, che è l'organo che
tecnicamente ci dirà. Magari ci possono anche essere delle
competenze in quest'Assise che collimano con l'essere tecnico nel
valutare, però qui noi abbiamo un ruolo diverso di indirizzo
rispetto a un organo che invece è tecnico e deve fare le
valutazioni, altrimenti non si capisce a volte perché noi dobbiamo
fare i tecnici, altre volte dare gli indirizzi. Qui la norma è
molto chiara. La richiesta del Governo di procedere alla verifica
quindi è lecita in quanto il bene è di proprietà regionale ma
stabilire - questa è una nota della Soprintendenza, quindi non è
solo il sentire del sottoscritto o del Governo - appunto quale sia
l'esito della verifica costituisce un'interferenza con la
competenza tecnica della Soprintendenza. L'interesse per il quale
un bene possa essere individuato quale bene culturale, come
correttamente indicato nella mozione, è quindi definito da questo
articolo 10, che dice: "
sono beni culturali le cose immobili e
mobili appartenenti allo Stato, alle Regioni, agli altri enti
pubblici territoriali, nonché a ogni altro ente e istituto pubblico
e a persone giuridiche private senza fine di lucro, ivi compresi
gli enti ecclesiastici civilmente riconosciuti, che presentano
interesse artistico, storico, archeologico o
etnoantropologico
". Tale definizione individua quindi i
requisiti che un bene mobile o immobile deve possedere per essere
individuato quale bene culturale, nell'interesse che deve essere
artistico, storico, archeologico, etnoantropologico. Siamo quindi
credo sulla posizione dell'ultima volta nel dire che abbiamo
richiesto di verificare questa procedura affinché ci sia la
verifica dell'interesse culturale e il grado di tutela.
Altra cosa: pur condividendo quello che è stato detto, perché
effettivamente abbiamo tutti l'interesse di iniziare da qualcosa e
prima di tutto bisogna capire come viene classificato questo
edificio prima di andare a studiare un'utilizzazione finale, noi in
questo senso continueremo a procedere aspettando le risultanze
della Soprintendenza, che metteremo chiaramente a disposizione dei
colleghi.
Presidente -
Siamo ancora in discussione generale. Se
qualcuno vuole intervenire, ha chiesto la parola il collega
Vesan.
Vesan (M5S) -
Assessore Viérin, io avrei riconosciuto
tutto il valore della sua risposta se lei fosse l'Assessore del
Piemonte, perché un intervento in tal senso potrebbe essere
specifico di una qualunque altra Amministrazione regionale in
Italia che non sia quella della Valle d'Aosta, perché è vero che
noi riconosciamo al nostro Coordinatore del settore il titolo di
Soprintendente ma lo Statuto della Valle d'Aosta riconosce la
qualifica di Sovrintendente all'Assessore dei beni culturali,
quindi a lei più che non al Dirigente incaricato
dall'Amministrazione regionale. Infatti, sulla scorta di questo, il
Sovrintendente ai beni culturali della Valle d'Aosta individuato
dalla normativa nazionale non è la neo incaricata Cristina De La
Pierre, è comunque lei che ha la potestà di firma su questa cosa,
quindi, sulla scorta di questo, indirizzare una mozione in tal
senso alla Giunta regionale quando la figura del Sovrintendente per
i beni culturali della Valle d'Aosta è sostanzialmente l'Assessore
ai beni culturali della Valle d'Aosta a noi sembrava
particolarmente indicata e non così fuori luogo. Naturalmente siamo
assolutamente favorevoli al confronto con tutto il supporto tecnico
da parte degli uffici regionali, anzi siamo assolutamente convinti
che la valutazione... se questo interesse è antropologico, che non
sia solo una nostra dichiarazione, una nostra sensazione di cui
peraltro noi e la collega Pulz che ha firmato con noi siamo
piuttosto convinti... ma siamo felici se avrà un supporto tecnico,
però l'idea di dare un indirizzo politico a questa valutazione,
proprio in una situazione particolare come quella della Valle
d'Aosta dove sostanzialmente la figura di Sovrintendente che nelle
altre Regioni è un incaricato del Ministero, in Valle d'Aosta
invece è una potestà specifica che riconosce questo ruolo al membro
della Giunta con la delega in questo ambito. Sì, l'avevo
indirizzata alla Giunta regionale, però sostanzialmente a lei e
quindi ci spiace questo suo chiamarsi fuori da questo intervento.
Quello che chiedevamo noi era un intervento naturalmente di tipo
politico perché questo tipo di funzioni sono esplicitate in Valle
d'Aosta anche da un membro di una forza politica e non solo da
membri tecnici. È sulla scorta di questo quindi che abbiamo
presentato la mozione con questo specifico indirizzo, magari un po'
tecnico, alla Giunta regionale.
Presidente -
Ha chiesto la parola la collega Pulz.
Pulz (ADU VDA) -
Da parte nostra non avremmo potuto che
sottoscrivere un'ulteriore iniziativa su Palazzo Cogne soprattutto
se si parla del suo interesse culturale storico-architettonico,
oltre che appunto etnoantropologico. Trattasi infatti - e lo ha già
ricordato prima il collega Vesan - di un bellissimo edificio
progettato da Gio Ponti, abbiamo parlato con l'architetto Luca
Moretto, che ha studiato a fondo il Palazzo e ci ha anche indicato
i disegni originali conservati nell'archivio di Parma, Gio Ponti
che abbiamo già detto essere stato uno dei maggiori architetti e
designer
del XX secolo, e l'architettura moderna andrebbe
tutelata e riqualificata nella nostra città con un progetto chiaro,
coraggioso, innovativo, come merita questo Palazzo, la cui
importanza va al di là dei confini regionali. La valenza
etnoantropologica poi è connaturata a Palazzo Cogne, che fu
progettato e costruito con finalità ludico-sociale e questo è un
fatto meraviglioso se pensiamo all'Aosta degli anni Quaranta. Il
suo valore ricreativo e sociale è rimasto vivo per tutti questi
anni e noi dovremmo rallegrarci, anche perché non si è, per
fortuna, verificato alcun crollo strutturale, mentre è chiaro che
la situazione può degenerare in fretta se si continua a perdere
tempo, a non intervenire a partire dal tetto da cui ci sono molte
infiltrazioni di acqua.
Io quindi non entro nel merito del discorso dell'Assessore
Viérin e poi la risposta del collega Vesan ma vorrei farmi
portavoce delle preoccupazioni di chi sta in quel Palazzo, anche in
questo momento per i corsi, eccetera, perché sono state promesse
sedi alternative che si sono rivelate inadeguate o perché
decentrate rispetto alla città, o perché in cattive condizioni, o
per entrambi i problemi, poi non si è più comunicato chiaramente
alle associazioni che cosa devono fare, questo l'abbiamo detto
tante volte ma intanto il tempo passa e anche l'autunno e queste
persone lamentano che cominciano a congelarsi. Ho capito il
discorso che faceva l'assessore Aggravi però, mettendoci dal punto
di vista degli utenti, delle persone che frequentano quel Palazzo e
del fatto che loro non hanno nessuna colpa per i trascorsi e per
quanto resta non pagato, forse dovremmo farci qualche domanda in
più, non lo so, perché il dubbio che viene legittimo è che
l'Amministrazione voglia distruggere il mondo associativo, ma
questo non possiamo crederlo. Respingiamo quindi assolutamente
questo dubbio e siamo certi che tutti noi siamo fieri di questo
unicum
culturale sociale, di questa bella storia di
associazionismo in Valle d'Aosta che è Palazzo Cogne in un momento
storico come il nostro in cui l'associazione e l'aggregazione sono
e saranno sempre più virtuali che reali, anche perché ci sarà il 5G
di cui tutti, tranne le colleghe Russo e Nasso, siete contenti.
Scusate, non ho anche digerito il risultato di ieri però la
democrazia mi imporrà di digerirlo.
A Ambiente Diritti Uguaglianza Valle d'Aosta interessa, come
abbiamo più volte detto, che si chiarisca con urgenza la
destinazione di questo Palazzo, quale finalità gli verrà attribuita
nell'ottica della valorizzazione di questa sua imprescindibile
funzione socio-culturale, però, a distanza di ormai tanti mesi dal
primo dibattito qui in Consiglio su questo Palazzo, non si capisce
assolutamente quali saranno le scelte politiche di fondo. Non
abbiamo neanche capito quale sarà la tempistica di questa risposta
di cui parlava l'Assessore Viérin, però forse sarebbe interessante
precisare quale sarà la tempistica.
Per concludere brevemente il discorso, dobbiamo anche dire che
dal 2011 non ci sono state più le dovute manutenzioni e adesso con
l'inverno che sta per arrivare chiudiamo pure gli utenti nel
frigorifero, a noi sembra un po' eccessivo il tutto. Se si potesse
chiarire un po' la situazione e capire quali saranno i tempi di
attesa per avere decisioni più solide sul destino di questo
Palazzo... noi ringraziamo.
Presidente -
Ha chiesto la parola il collega Aggravi per
il secondo intervento.
Aggravi (LEGA VDA) -
Soltanto per fare alcune
precisazioni, non voglio assolutamente difendere l'assessore
Viérin, che sa difendersi benissimo, quindi ne parlo come persona
interessata e informata sui fatti. Io capisco, collega Pulz, che
l'impeto della difesa dal freddo invernale la faccia parlare e la
faccia rappresentare questa situazione di persone chiuse in un
frigorifero e quant'altro, io voglio ricordare soltanto due cose.
Non voglio rubare il mestiere al collega Cognetta, che spesso cita
un palazzo qua non troppo distante, però vorrei ricordare che se il
riscaldamento viene pagato, è anche con l'utilizzo di fondi che
sono soggetti a un certo tipo di vigilanza: lo dico perché comunque
è un bene pubblico, soprattutto la sua parte politica insiste
moltissimo e spesso sul carattere pubblico dei beni e dei soldi, è
bene che le risorse pubbliche vengano utilizzate in maniera di
risorsa pubblica, non che io sono un benefattore e quindi vado a
pagare un riscaldamento ma nel frattempo mi tengo dietro delle
cifre non pagate da un sacco di tempo. Sono poi d'accordo e
d'accordissimo che purtroppo questa è l'ennesima situazione che si
è sedimentata nel tempo e oggi arriva che qualcuno deve tirare le
fila. Le assicuro, lo ripeto e lo ridico, che non l'ho fatto a cuor
leggero di firmare quello che ho firmato o crearmi dei problemi,
perché potevo benissimo a suo tempo girarmi, far finta di nulla e
avere tutte le associazioni che non venivano... non si arrabbiano
giustamente ma c'era una problematica abbastanza singolare e
importante. Poi se si vuole banalizzare e dire che oggi non è
successo nulla, tocchiamo ferro e io ringrazio che oggi non sia
successo nulla, però, sa, ci sono un sacco di situazioni perché
questo è un gioco che qui abbiamo già fatto: "non è successo
niente", poi se succedeva, la colpa di chi era? Di quello che non
aveva firmato.
Di fronte - e lo ripeto e lo ridico - a una situazione di
potenziale rischio, quindi uno fa delle scelte e io la scelta a suo
tempo la feci e la rivendico e non l'ho fatta per piacere o perché
volevo essere parte della distruzione del mondo associativo, che,
ripeto, non è soltanto fatto da Palazzo Cogne ma da tantissime
realtà. Non lo dico per denigrare una realtà molto importante, per
cui, tra l'altro, ricordo che alcune soluzioni furono proposte,
furono dette, anche il Comune di Aosta potrebbe fare la sua parte,
lo ricordo, c'è la bocciofila a
tot
metri, che potrebbe
essere anche valutata o ci sono altre soluzioni, quindi non è
soltanto colpa da una parte. Sono d'accordo poi che, purtroppo, si
sta andando troppo avanti, l'acqua non scende ogni tanto, c'è
proprio una situazione che comunque si presenta.
Il problema di fondo però è di nuovo lo stesso e, ripeto, non
voglio difendere l'Assessore che non ha bisogno e non voglio fare
l'Assessore della Lombardia, mi si permetta ma mi trovo più vicino
alla Provincia pavese che al Piemonte sinceramente, però se ci sono
delle regole, devono essere comunque rispettate, se ci sono dei
percorsi, devono essere rispettati. Al di là dell'etichetta, della
classificazione, io penso che oggi la vera emergenza, il vero
problema sia capire cosa vogliamo fare di questo Palazzo. Io quindi
la metto lì, faccio una proposta al di là di come vada la mozione,
cioè valutiamo eventualmente nella commissione competente di fare
una discussione al di là delle problematiche che ci sono state,
delle richieste di audizione che furono fatte dal CCS, per capire
magari in maniera
bipartisan
cosa fare del Palazzo e che
indicazioni dare del Palazzo, perché altrimenti rischiamo di girare
intorno al problema e quindi finalmente potremmo magari tutti
insieme trovare una buona destinazione e una buona etichetta per il
Palazzo. Io la metto sul tavolo, sugli ennesimi tavoli che stiamo
costruendo in questa legislatura, però forse può essere finalmente
un punto fermo, invece di correre dietro a una soluzione che in
realtà non vediamo.
Presidente -
Siamo ancora in discussione generale.
Qualcuno vuole intervenire? Ha chiesto la parola il collega
Bertin.
Bertin (RC-AC) -
Un breve intervento anche sollecitato da
quanto dice adesso l'ex assessore Aggravi. In effetti, secondo me,
bisogna scindere le due cose: una cosa questo aspetto tecnico della
classificazione che abbiamo già affrontato in un'altra occasione e
che è bene che si svolga e che è bene che lo facciano i tecnici che
hanno una competenza specifica; un'altra è l'utilizzo di questo
Palazzo. Voglio peraltro ricordare che, nel momento in cui abbiamo
audito come Capigruppo, il CRAL Cogne, già in quell'occasione vi
erano state delle indicazioni precise rispetto al futuro di questo
immobile. Anche per gli impegni presi in quella occasione, doveva
rimanere una parte significativa legata all'attività
dell'associazione, un'indicazione, un indirizzo era già stato dato
vista anche la storia del Palazzo e il ruolo culturale e sociale
che ha sempre avuto nella città di Aosta; credo che comunque vada
ribadito.
Presidente -
Siamo ancora in discussione generale. Se non
ci sono altri interventi, chiudo la discussione generale. Per la
risposta da parte del Governo, la parola all'assessore Viérin.
Viérin (AV) -
Brevemente, in realtà la replica è già
stata effettuata ma prendo spunto dagli ultimi interventi per unire
alcune riflessioni e fare la dichiarazione di voto. Intanto l'ha
detto bene il collega Bertin, qui non si sta discutendo del Palazzo
Cogne, che è bellissimo, che ha una valenza storica, nessuno ha
messo in discussione questa cosa, non è oggetto della mozione. Se
vogliamo reinstaurare, reinventare una discussione che è stata
fatta per settimane qui all'interno di quest'Aula sul Palazzo
Cogne... non è, per come l'abbiamo letta, lo spirito di questa
iniziativa. Giustamente se vogliamo evolverci, magari mettiamo in
campo nel prossimo periodo una riflessione in modo condiviso su che
cosa si vuole fare di questo edificio. Altra cosa è la sua
classificazione che ha un suo percorso e mi dispiace dover
correggere il collega Vesan che invito e gli auspico veramente in
futuro di amministrare e di esercitare magari anche la funzione di
Assessore alla cultura per verificare che una cosa sono le funzioni
attribuite, altre cose sono le funzioni che poi vengono delegate,
perché l'Assessore non firma nessun parere. L'Assessore ha una
funzione che è delegata attraverso il Sovrintendente che è un
Sovrintendente unico che firma i pareri attraverso i tecnici...
altrimenti si chiama ingerenza, e abbiamo già avuto peraltro negli
anni qualche esempio purtroppo di come poi si rischia di andare nel
tecnico non avendo le competenze.
In questo caso quindi, ripeto, è una disposizione molto chiara,
quando c'è un indirizzo culturale, chiaramente viene messo in
campo, altra cosa sono le valenze, le competenze tecniche, che
vengono verificate dai tecnici, neanche dal Sovrintendente ma dalla
Sovrintendenza, che delega al suo interno diverse "funzioni" del
paesaggio, catalogo, ci sono una serie di settori e vorrei
veramente rilevare la competenza dei tecnici. Senza polemica
quindi, lo dico proprio perché credo che tutti abbiamo detto che
siamo interessati a far verificare la valenza culturale di questo
bene. Vorrei peraltro sottolineare, al di là dei tecnicismi, che
abbiamo appena approvato, e lo ripeto, un atto in questo Consiglio
che va in una certa direzione, poi ritorniamo sull'argomento, poi
mi spiegherà magari la collega Pulz la differenza nel cercare
consenso nella caccia o negli utenti del CCS Cogne, perché poi alla
fine se ogni volta parliamo delle stesse cose e pigiamo nel mortaio
come si suol dire, ci viene leggermente il dubbio magari che sia
qualcuno che è sollecitato. La convinzione è una cosa ma quando
diciamo a ogni Consiglio che il Palazzo Cogne è importante e
facciamo il pezzo in più come diceva il collega Aggravi e anche il
collega Bertin... e confrontiamoci su qual è oggi la destinazione e
i relativi finanziamenti perché poi lo ricordava giustamente il
collega Aggravi: bisogna anche fare i conti con il pregresso, con
eventualmente finanziamenti futuri, bisogna costruire un
progetto.
Allora mi permetto di dire, ma lo dico veramente in modo anche
così sorridente, che qui non si sta ridiscutendo il valore... chi è
a favore o contro la realizzazione del Palazzo Cogne: qui si sta
discutendo se la Giunta deve sostituirsi alla Sovrintendenza nel
classificare il bene, quindi l'Assessore, come diceva il collega,
domani mattina va a fare un sopralluogo, io vado a fare il
sopralluogo, mi leggo un po' di documentazione e dico: "io
d'imperio dichiaro il Palazzo Cogne monumento, documento". Allora
se vogliamo fare un percorso serio, mi permetto di dire: facciamo
fare i tecnici ai tecnici, noi diamo gli indirizzi, se volete, io
mi informerò con gli uffici su quale tempistica e questo è giusto,
però la tempistica prescinde dalla classificazione, da un'idea,
perché non è che, quando mettiamo in campo l'idea, il giorno dopo
"benissimo facciamo il museo della storia della Valle d'Aosta o
magari anche altre cose che si potrebbero fare". Dico questo per
essere concreti, se la volontà è quella di fare A) il prima
possibile l'accertamento per la classificazione, B) di confrontarsi
in commissione per decidere che cosa bisogna fare, assieme penso
che le idee arriveranno, dopodiché si prende un impegno in questo
Consiglio che impegna effettivamente la Giunta a portare avanti
quello che la commissione ha deciso.
Noi quindi ci asterremo su questa cosa proprio perché
tecnicamente... ripeto: non lo dice il sottoscritto ma credo che il
rispetto dei ruoli e delle funzioni sia molto importante e in
questo momento chi è l'ente... la Sovrintendenza, pur essendo
unica, ha un compito che gli abbiamo affidato noi e oggi noi non
vediamo il fatto di andare a sostituire di nuovo qualcosa che
peraltro non si può fare ma che abbiamo deciso poco tempo fa,
ripeto, invece condividiamo tutto ciò che è stato detto sulla
volontà di valorizzazione che anche altri colleghi hanno
esposto.
Presidente -
Ci sono repliche da parte dei proponenti? Ha
chiesto la parola il consigliere segretario Vesan.
Vesan (M5S) -
Non voglio entrare in una discussione con
il collega Viérin, che ha infinitamente più esperienza di me di
amministrazione e soprattutto come Assessore, perché io
naturalmente l'ho mai fatto e probabilmente, grazie alle preziose
clausole del Movimento Cinque Stelle, non lo farò mai, però quello
che ho detto io non era che non c'è un tecnico valido il cui parere
è fondamentale e vincolante ma solo che il potere del
Sovrintendente ai beni culturali, emanazione del Ministero nelle
altre Regioni, è un parere tecnico e l'atto con cui vengono
definiti i beni culturali è un atto tecnico. L'atto con cui vengono
definiti i beni culturali in una categoria piuttosto che in
un'altra è previsto dall'ordinamento della Regione Valle d'Aosta
che sia fatto con deliberazione della Giunta regionale, quindi è
solo in quel senso, nel senso che chi ha la possibilità di
deliberare in questo senso... e sono assolutamente felice che il
parere della parte tecnica sia preso in altissima, fondamentale e
inviolabile considerazione, però l'atto tecnico è un atto della
Giunta regionale solo qui in Valle d'Aosta.
È bene quindi che, come ci assumiamo gli onori, ci assumiamo
anche gli oneri e ci prendiamo il dovere di ascoltare le richieste
da parte della minoranza in quest'Aula relativamente all'indirizzo
che vogliamo dare all'operato della Giunta regionale. Se poi questo
indirizzo non è condiviso e si vuole bocciare la mozione, ben
venga, ma non nascondiamoci dietro alibi gestionali e tecnici.
Nella fattispecie questo intervento non è fatto per prendere voti,
io adesso non conosco tutte le amicizie della collega Pulz ma nella
fattispecie io non sono membro di nessuna delle infinite
associazioni presenti all'interno del Palazzo, non abbiamo neppure
preso una posizione... la domanda che ci ha fatto il collega
Aggravi è: "qual è il vostro obiettivo?". Che questo Palazzo sia
mantenuto come bene dell'Amministrazione, sia ristrutturato, non
sia ristrutturato... l'obiettivo nostro è: è un bene culturale, è
un bene importante, è un bene che ha una funzione sociale per i
cittadini valdostani significativa, se l'Amministrazione regionale
gettando la spugna dopo anni di incuria decide di alienarlo e di
demandare a qualcun altro la possibilità di operare e intervenire
sul fabbricato, peccato, è una dichiarazione di impotenza e mi
spiace che la mia Regione arrivi in questa direzione, ma se le
risorse economiche non lo consentono ed è l'unica strada, ben venga
questa strada, ma se noi visto che su richiesta della sua stessa
mozione, consigliere Aggravi, andiamo nella direzione del
riconoscimento di vincoli sugli interventi sul fabbricato, mettiamo
dei vincoli che garantiscano anche la destinazione d'uso, che per
noi è la parte che più caratterizza questo fabbricato e soprattutto
mettiamo dei vincoli che consentano anche al privato che lo
acquista e che decide di dedicarlo ad attività ricreative e sociali
a pagamento facendoci il suo utile... che possa però fare gli
importantissimi e indifferibili interventi di recupero in regime di
agevolazione fiscale. Questo è il perimetro della nostra mozione.
Possiamo fare disquisizioni filosofiche su quanto vogliamo bene...
quanti voti prendiamo qua, quanti voti prendiamo là ma non è
l'oggetto della nostra richiesta: la nostra richiesta era solamente
una specificazione che permetterebbe, qualunque sia poi il gestore
del futuro povero Palazzo assistenziale nazionale Cogne che ormai
ci accompagna dal 1942, che sia ancora lui e che non diventi
un'altra cosa.
Presidente -
La parola all'assessore Testolin.
Testolin (UV) -
Solo due considerazioni che scaturiscono
da quello che è stato il dibattito inerente questa mozione o che
meglio è stato innescato da questa mozione che aveva delle finalità
ben definite, chiare, puntuali e che ha dato invece l'opportunità
di riaprire delle disquisizioni che poco c'entravano da parte di
qualcuno con la presentazione di questo tipo di mozione. Su quelle
mi permetto di fare due considerazioni al di là di quello che avevo
già detto nella scorsa seduta, vale a dire che ogni occasione è
buona per ribadire dei concetti che poco c'entrano con gli ordini
del giorno presentati ma che in questo caso necessitano almeno di
un chiarimento su almeno l'obiettivo finale di valorizzazione, che
è stato sottolineato più volte da parte di questo Governo, cioè di
recuperare in qualche modo questo monumento che ha avuto un
percorso importantissimo a livello sociale per la nostra comunità.
Il problema principe è quello di capire quale sia il percorso
sostenibile da un punto di vista finanziario di reperimento delle
risorse, degli avvicinamenti a questo tipo di soluzione che possono
meglio interpretare e adattarsi per il reperimento di queste stesse
risorse, quindi di ridare quella lucentezza e quella serenità a una
struttura che per anni è stata polo socio-culturale nel nostro
capoluogo di Regione. L'inserimento all'interno del DEFR di
un'ipotesi penso che vada un po' in questo senso, così come lo
potrebbe essere la condivisione di un percorso di compartecipazione
privato-pubblico al restauro dell'immobile stesso.
Pensiamo che la valorizzazione del patrimonio immobiliare passi
attraverso uno studio accurato delle opportunità e questo è il
motivo per cui l'indicazione di un fondo immobiliare che racchiuda
non solo questo Palazzo, ma anche altre strutture di proprietà
regionale attualmente sottoutilizzate, sottovalutate, penso che
debba essere una delle priorità che anche in questo caso necessita
di un accompagnamento tecnico per poter dare delle soluzioni che
possano essere condivise o possano essere comunque oggetto di
confronto con altre opportunità. Questo ci tenevo a dirlo proprio
perché nessuno si è dimenticato ma si sta lavorando nell'ottica di
trovare dei percorsi che siano sostenibili perché il solo lamentare
una situazione di inadeguatezza in questo momento del Palazzo è
insufficiente a trovare delle soluzioni. Le soluzioni quindi
purtroppo necessitano di un percorso, che non sarà purtroppo molto
breve, all'interno del quale si dà assolutamente peso, così come lo
si è dato la scorsa volta nell'approvazione di una mozione che con
le opportune correzioni - e qua vengo alla seconda considerazione -
ha trovato una linea concorde all'interno di questo Consiglio per
andare nella direzione auspicata da tutti, cioè di dare a questo
monumento, a questo edificio la giusta collocazione da un punto di
vista della sua peculiarità.
Penso che l'assessore Viérin abbia spiegato molto bene e non mi
non mi rimane altro che assecondare e supportare le indicazioni che
sono state espresse nel tentativo di lasciare la più ampia
possibilità di trovare delle opportunità per una futura
valorizzazione dell'immobile stesso, quindi di non circoscrivere o
di chiudere all'interno di una specifica norma delle valutazioni
che possono essere assunte dalla Sovrintendenza con l'obiettivo di
un recupero che sia il più possibile e il più attinente alle reali
caratteristiche di questa struttura, caratteristiche che
evidentemente - e lì a maggior ragione concordo con l'Assessore -
non possono essere frutto di una valutazione non tecnica ma
squisitamente politica. Ci sono delle strutture che più di altre
hanno la possibilità di sostenerci in percorsi che devono essere
supportati da della documentazione, dalle informazioni e dalle
nozioni che sono assolutamente indispensabili per poter prendere
delle scelte, penso che questo percorso vada assolutamente
rispettato in quella che è anche l'autonomia data alla nostra
Regione.
I due aspetti quindi sono: si lavorerà assolutamente per dare
una risposta e una giusta collocazione giurisprudenziale a questo
edificio; dall'altra, si sta lavorando mettendo sul piatto delle
opportunità che poi andranno condivise, andranno analizzate per
trovare le risorse necessarie per ridare lustro a questo stesso
immobile.
Presidente -
Ha chiesto la parola l'assessore Viérin nel
tempo dell'espressione dell'intenzione di voto.
Viérin (AV) -
Sarà semplicemente una precisazione visto
che il dibattito si avvia alla conclusione ma è giusto che tutti
gli elementi siano incastrati e codificati al loro posto. Il
riconoscimento, colleghi e collega Vesan, quindi la
classificazione, non è un atto di Giunta, è un decreto
dell'Assessore di ratifica sulla base di un parere tecnico, quindi
dell'atto della Sovrintendenza. È quindi una cosa diversa, lo dico
solo ad onor del vero e per chiarire fino in fondo qual è l'iter
poi una volta arrivata l'espressione tecnica, è un decreto
assessorile che ratifica sulla base del parere dal lato tecnico
della Sovrintendenza.
Presidente -
La parola al collega Aggravi per
dichiarazione di voto.
Aggravi (LEGA VDA) -
Volevo esprimere, a nome del gruppo
Lega Valle d'Aosta, il voto di astensione per questa mozione per le
motivazioni che ho detto in precedenza e rinnovare l'invito, ora
non vedo il Presidente della II Commissione ma penso che sarà ben
disponibile eventualmente e le altre commissioni che erano state
coinvolte nel momento in cui si parlò di problemi della occupazione
del Palazzo... per aprire un confronto e un dibattito in tempo
utile anche in vista poi del fine anno e del bilancio per
comprendere quale può essere il destino di questo Palazzo e quali
indirizzi possono essere dati almeno dalla commissione per andare
appunto a trovare finalmente una soluzione che possa essere utile a
risolvere un problema che ci trasciniamo da molto tempo.
Presidente -
Rimane lo spazio aperto per dichiarazioni di
voto. In assenza di richieste, pongo in votazione la mozione. Ho
chiesto a più riprese se ci fossero richieste di interventi, avevo
dato ampiamente spazio. La votazione ormai è aperta, io penso che i
chiarimenti sono stati fatti, lo spazio per ulteriori chiarimenti è
stato dato, procediamo con la votazione. La votazione è aperta. La
votazione è chiusa.
Presenti: 31
Votanti: 5
Favorevoli: 5
Astenuti: 26 (Aggravi, Baccega, Barocco, Bertin, Bertschy,
Bianchi, Borrello, Certan, Chatrian, Cognetta, Daudry, Distort,
Farcoz, Gerandin, Luboz, Lucianaz, Manfrin, Marquis, Minelli,
Morelli, Nogara, Peinetti, Rini, Sammaritani, Testolin, Viérin)
Il Consiglio non approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK