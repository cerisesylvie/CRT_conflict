Consiglio Regionale della Valle d'Aosta - Oggetto del Consiglio n. 984 del 9 novembre 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
ENTI LOCALI
Comuni
Precedente
Successivo
Resoconto integrale del dibattito dell'aula
Oggetto del Consiglio n. 984 del 9 novembre 1994 - Resoconto
OGGETTO N. 984/X - Concessione di un contributo di lire
33.930.000 all'Amministrazione comunale di Verrayes per l'acquisto
di immobili da destinare a sede di associazioni culturali ai sensi
della legge regionale del 27 giugno 1986 n. 27. Approvazione e
impegno di spesa.
Deliberazione - Il Consiglio
Premesso che la legge regionale 27 giugno 1986, n. 27 ha
previsto l'intervento finanziario da parte della Regione, fino al
massimo del 90 percento a favore dei Comuni per la creazione di un
patrimonio immobiliare comunale.
Atteso che l'Amministrazione comunale di Verrayes ha presentato
richiesta per accedere ai relativi finanziamenti per l'acquisto di
immobili di proprietà della Ditta Aguettaz Aurelia, contraddistinti
al Catasto Terreni del Comune censuario di Verrayes al Fg. 39 -
mappali 184/1 - 184/2 - 184/3 - 184/4 - 185, da destinare a sede di
associazioni culturali.
Considerato che l'acquisto in questione comporta una spesa
complessiva di lire 37.700.000=.
Visti i pareri degli Assessorati regionali della Pubblica
Istruzione e del Turismo, Sport e Beni Culturali.
Dato atto che l'Amministrazione richiedente, a seguito dei
rilievi fatti dall'Assessorato regionale della Pubblica Istruzione,
è giunta alla determinazione di individuare nuovi soluzioni per la
sede della biblioteca, che secondo le intenzioni della stessa
Amministrazione Comunale avrebbe dovuto trovare spazio nel
fabbricato oggetto di acquisto.
Dato atto che l'acquisizione dell'immobile è inserita nella
relazione previsionale e programmatica del Comune.
Visto il parere favorevole rilasciato dal Capo di Gabinetto, ai
sensi del combinato disposto dell'articolo 72 della legge regionale
n. 3/1956 e successive modificazioni, e dell'articolo 21 della
legge regionale n. 18/1980 e successive modificazioni, in ordine
alla legittimità della presente deliberazione.
Delibera
1) di approvare la concessione di un contributo di lire
33.930.000= (trentatremilioninovecentotrentamila) a favore
dell'Amministrazione Comunale di Verrayes per l'acquisto di
immobili contraddistinti al Catasto Terreni del Comune censuario di
Verrayes al Fg. 39 mappali 184/1 - 184/2 - 184/3 - 184/4 - 185, da
destinare a sede di associazioni culturali;
2) di approvare ed impegnare la spesa di lire 33.930.000=
(trentatremilioninovecentotrentamila) da imputare al capitolo 20620
del bilancio di previsione della Regione per l'anno 1994
("Contributi ai Comuni per la costituzione di un patrimonio
comunale immobiliare") che presenta la necessaria
disponibilità;
3) di disporre che la somma venga liquidata ai sensi
dell'articolo 58 della legge regionale 27 dicembre 1989, n. 90, a
cura della Presidenza della Giunta regionale, alla stipulazione di
regolare atto notarile di compravendita, nel rispetto delle
condizioni generali di acquisto risultanti dalla domanda di
contributo;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente -
Se nessun consigliere intende
intervenire possiamo passare alla votazione.
Presenti, votanti e favorevoli: 27
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK