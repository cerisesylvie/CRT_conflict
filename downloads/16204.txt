Consiglio Regionale della Valle d'Aosta - Oggetto del Consiglio n. 2554 del 7 maggio 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SPORT E TEMPO LIBERO
Manifestazioni sportive
Precedente
Successivo
Resoconto integrale del dibattito dell'aula
Oggetto del Consiglio n. 2554 del 7 maggio 1997 - Resoconto
SEDUTA ANTIMERIDIANA DEL 7 MAGGIO 1997
OGGETTO N. 2554/X Concessione, ai sensi della legge regionale
31/1992, di un contributo di lire 80.000.000 a favore del Comitato
regionale della F.I.P.A.V. nelle spese previste per
l'organizzazione del "Trofeo delle Regioni 1997" di pallavolo, in
programma ad Aosta e Courmayeur dal 7 al 12 luglio 1997.
Approvazione e impegno di spesa.
Deliberazione Il Consiglio
Premesso che:
Il Comitato regionale F.I.P.A.V. (Federazione Italiana
Pallavolo) ha presentato all'Assessorato regionale del turismo,
sport e beni culturali, una richiesta tendente ad ottenere, ai
sensi della legge regionale 24 giugno 1992, n. 31, un contributo
nelle spese previste per l'organizzazione e lo svolgimento del
"Trofeo delle Regioni 1997" di pallavolo, in programma ad Aosta e
Courmayeur dal 7 al 12 luglio 1997;
Alla manifestazione, che rappresenta il più importante
appuntamento a livello giovanile della disciplina, parteciperanno
21 squadre maschili e altrettante femminili in rappresentanza di
tutte le regioni italiane, determinando un'affluenza di oltre 800
persone, tra atleti, tecnici, dirigenti e accompagnatori.
L'iniziativa sarà seguita inoltre dalle principali riviste
specializzate che garantiranno alla stessa un'importante azione
promozionale;
Alla richiesta sopra specificata è stato allegato il preventivo
di spesa che, con la previsione di un intervento regionale di lire
80.000.000, pareggia sulla cifra di Lire 248.000.000, così
dettagliate:
USCITE
- pensione completa per i partecipanti Lire 210.000.000
- attrezzatura per palestre Lire 4.000.000
- realizzazione magliette e gagliardetti Lire 7.000.000
- manifesti e dépliants Lire 3.500.000
- cena ufficiale Lire 5.000.000
- premiazione Lire 5.500.000
- telefoniche, computer Lire 1.500.000
- servizio trasporti Lire 7.000.000
- ristoro atleti (acqua minerale) Lire 1.500.000
- varie e imprevisti Lire 3.500.000
=============
TOTALE Lire 248.000.000
ENTRATE
intervento diretto della F.I.P.A.V Lire 168.000.000
contributo regionale Lire 80.000.000
=============
TOTALE Lire 248.000.000
Si dà atto che l'Ufficio regionale per il turismo, ritiene che
le spese sopra esposte siano ammissibili a contributo e che
l'iniziativa di cui trattasi sia da considerarsi di interesse
turistico-promozionale;
Si ritiene pertanto di aderire alla richiesta del Comitato
regionale della F.I.P.A.V., mediante la concessione di un
contributo massimo di Lire 80.000.000, pari al 32 percento circa
delle spese preventivate per l'organizzazione e lo svolgimento
dell'iniziativa in questione;
Si fa presente che il contributo in questione è riferito al
raggiungimento dell'obiettivo n. 3207 "Programmazione e gestione
dei contributi per l'organizzazione di manifestazioni promozionali"
del bilancio di gestione per l'anno 1997 e triennio 1997/1999;
Vista la legge regionale 24 giugno 1992, n. 31;
Richiamate le deliberazioni della Giunta regionale n. 6162 in
data 30 dicembre 1996 e n. 317 in data 3 febbraio 1997 concernenti
il bilancio di gestione della Regione per l'anno 1997 e per il
triennio 1997/1999, nonché la circolare applicativa n. 7 in data 6
febbraio 1997 (prot. 320/SGT);
Visto il parere favorevole di legittimità rilasciato dal
Dirigente dell'Ufficio regionale per il turismo dell'Assessorato
del Turismo, Sport e Beni Culturali, ai sensi dell'articolo 72
della legge regionale 3/1956, e successive modificazioni, e del
combinato disposto degli articoli 13 - comma 1 - lettera e) e 59 -
comma 2 - della legge regionale 45/1995, sulla presente
deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di Lire
80.000.000 (ottantamilioni) a favore del Comitato regionale della
F.I.P.A.V. (Federazione Italiana Pallavolo), con sede in Aosta, Via
Monte Vodice 44 - P. IVA 00531050078, e comunque in percentuale non
superiore al 32 percento delle spese effettivamente sostenute e
regolarmente giustificate per l'organizzazione e lo svolgimento del
"Trofeo delle Regioni 1997" di pallavolo, in programma ad Aosta e
Courmayeur dal 7 al 12 luglio 1997;
2) di approvare e di impegnare la spesa di Lire 80.000.000
(ottantamilioni), con imputazione al cap. 64320 del bilancio
preventivo della Regione per l'anno 1997 ("Contributi e sussidi ad
istituzioni e organismi vari per attività nel settore del turismo e
del tempo libero"), riferimento dettaglio n. 3015, che presenta la
necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta del Dirigente dell'Ufficio regionale per il turismo e lo
sport, a manifestazione avvenuta e previa presentazione del
bilancio consuntivo corredato da idonei giustificativi di
spesa;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Se nessuno chiede la parola, pongo in votazione la
delibera in oggetto:
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK