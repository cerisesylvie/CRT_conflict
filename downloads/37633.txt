Consiglio Regionale della Valle d'Aosta - Oggetto del Consiglio n. 1340 del 16 luglio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1340 del 16 luglio 2015 - Resoconto
OGGETTO N. 1340/XIV - Ordine dei lavori.
Presidente
- Prima di passare al primo punto, voglio solo
comunicare che sarò assente per circa un'oretta per partecipare al
50° anniversario dell'inaugurazione del Traforo del Monte Bianco e
di questo fatto ho avvisato questa mattina i Capigruppo; devo
trovare ancora quello del PD, con gli altri ho già parlato,
pertanto sarò assente per circa un'ora.
Punto 7 all'ordine del giorno. La parola al collega Laurent
Viérin.
Viérin L. (UVP)
- Sì, buongiorno a tutti e buongiorno
Presidente.
Con tutto il rispetto dell'anniversario del tunnel, una mozione
d'ordine su una questione tecnica. Ogni volta che si è cambiata
maggioranza...e anche in questo caso, tra l'altro, questa nuova
maggioranza a 19...vi facciamo i complimenti per questa "grande
operazione politica", per aver guadagnato un voto, con tutto questo
cinema che avete fatto, e che molto probabilmente andrà a colmare
questa instabilità politica di cui parlava il collega Farcoz, con
un misero voto...ma, al di là di questo, siamo qui a richiedere, in
attesa della discussione del punto 32.1 sulla ricomposizione delle
commissioni come si è sempre fatto (mi ricordo molto bene
l'intervento del collega La Torre, quando chiese una collocazione
diversa in aula), la discussione in merito alla collocazione di
ognuno di noi in aula. È vero che l'agone politico è rappresentato
nel Governo dall'estrema destra nella poltrona di André Lanièce
fino all'estrema sinistra del collega Guichardaz, ma chiederemmo
che sia aperta una discussione, in quanto tra l'altro abbiamo letto
ieri sera che l'Altra Valle d'Aosta-Tsipras ha sconfessato
l'accordo politico che è stato fatto, quindi non crediamo che il
collega Guichardaz abbia più il titolo di sedersi su quella
poltrona, magari chiediamo che il PD possa essere ricollocato verso
la destra...ecco, non sappiamo, poi vedete voi se tra i colleghi
della Stella Alpina o nei posti vicino al Movimento Cinque Stelle,
che sono liberi... È stato un dibattito che si è sempre fatto,
collega Guichardaz, mi spiace se lei si arrabbia, come al solito,
ma è un dibattito che è stato sempre fatto! Mi ricordo il collega
La Torre che voleva andare a sedersi vicino al collega Sandri
perché c'era un'evoluzione politica non simile a questa, ma a
ritroso, un po' come i salmoni, e quindi lo poniamo come elemento
di attenzione, in quanto crediamo che sia importante, anche perché
noi crediamo che l'ideologia e le cose in cui si crede devono
essere rappresentate in quest'aula con coerenza. Pertanto lo
sottoponiamo, Presidente: visto che lei è il garante di quest'aula
e anche delle sfumature della geopolitica e delle mutazioni
genetiche, che ci sia anche una migrazione da quei banchi che (noi
crediamo) dovrebbero essere occupati magari da qualcun altro. Se
non c'è questa sensibilità estrema su quel campo, come immaginiamo
ci sia, visto che il palmarès era al collega Guichardaz, che almeno
rimangano vuote come vuoti sono gli scranni vicino al collega
Cognetta, dove potrebbero essere collocati i colleghi del PD
rimasti sui banchi dei Consiglieri.
Presidente -
Questo tema lo potremo affrontare quando
faremo la sospensione per una Conferenza dei Capigruppo onde
definire le commissioni, come si è sempre fatto, quindi rimetteremo
anche questo argomento alla discussione dei Capigruppo, a fine
mattinata o a inizio pomeriggio. Grazie. Punto 7 all'ordine del
giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK