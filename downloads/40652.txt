Consiglio Regionale della Valle d'Aosta - Oggetto del Consiglio n. 13 del 27 giugno 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Costituzione e funzionamento degli organi consiliari
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 13 del 27 giugno 2018 - Resoconto
OBJET N° 13/XV - Nomination des Commissions permanentes du
Conseil.
Fosson (Presidente) -
Colleghi, come deciso dalla
precedente Conferenza dei Capigruppo, sospendiamo i lavori del
Consiglio per una riunione dei Capigruppo.
La seduta è sospesa alle ore 15:36 e riprende alle ore
15:57.
Fosson (Presidente) -
Siamo al punto n. 7 dell'ordine del
giorno. Dobbiamo ora nominare le Commissioni permanenti del
Consiglio. La proposta che la Presidenza formula, sentita la
Conferenza dei Capigruppo, è la seguente: si propone per tutte le
Commissioni un rapporto maggioranza/opposizione di quattro a tre,
salvo la I Commissione dove si è previsto un numero di undici
componenti con un rapporto maggioranza/opposizione di sei a cinque.
Se vi è accordo su questa proposta, metteremo in votazione la
proposta globale e leggerò la composizione di tutte le Commissioni
con i componenti.
L'intesa raggiunta fra i Capigruppo per la formazione delle
Commissioni è la seguente: I Commissione "Istituzioni e autonomia":
Luboz, Lucianaz, Ferrero, Marquis, Rini, Chatrian, Mossa, Bertin,
Daudry, Bianchi e Farcoz; II Commissione "Affari generali":
Cognetta, Lucianaz, Morelli, Luboz, Testolin, Viérin, Pulz; III
Commissione consiliare "Assetto del territorio": Distort, Marquis,
Manfrin, Ferrero, Sorbara, Nogara, Vesan; IV Commissione consiliare
"Sviluppo economico": Marquis, Luboz, Cognetta, Morelli, Baccega,
Nasso e Minelli; V Commissione consiliare "Servizi sociali":
Chatrian, Manfrin, Distort, Lucianaz, Rollandin, Bertschy e
Russo.
La parola al Consigliere Viérin.
Viérin (UVP) -
Volevamo introdurre una questione che è
stata spesso dibattuta all'interno di quest'Aula e che riprende la
discussione avvenuta per la Presidenza del Consiglio. Sappiamo che
nelle varie Commissioni, al di là dell'indicare i membri che vi
faranno parte, verranno poi decise anche le relative
Presidenze.
In merito alla I Commissione consiliare, come già avvenuto in
passato, ci sembrava opportuno, sempre nell'ottica dei buoni
propositi - quelli di porre il Consiglio al centro e di pensare al
luogo di dibattito -, soprattutto per quanto riguarda la parte
istituzionale, alla luce anche della lettera arrivata ieri della
deputata Tripodi e al di là delle logiche di distribuzione tra
maggioranza e minoranza, che tale Presidenza potesse essere
condivisa tra le varie sensibilità politiche. Dato che è l'unica
Commissione in cui vi sono tutte le forze politiche e, soprattutto,
venendo da più parti la volontà di rivedere una legge elettorale
che non ha dato i risultati o gli esiti che magari erano in mente
al legislatore, si sottopone all'attenzione della maggioranza la
disponibilità a dialogare fra tutte le forze per trovare una
sintesi su una Presidenza condivisa.
Presidente -
È una decisione politica, quindi se qualcuno
vuole prendere la parola, sennò sospendiamo cinque minuti per una
riunione delle forze di maggioranza... seduta sospesa.
La seduta è sospesa alle ore 16:01 e riprende alle ore
16:12
.
Fosson (Presidente) -
Riprendiamo i lavori. La parola al
Consigliere Ferrero.
Ferrero (MOUV') -
Presidente, si ritiene, anche alla luce
dell'esame del Regolamento, che sia più opportuno esaminare la
questione direttamente in Commissione, che il Consiglio non si
appropri di un'elezione che poi deve essere fatta nell'ambito della
I Commissione e in quella sede, quindi, verrà esaminata la
problematica esposta.
Presidente -
La parola al Consigliere Viérin.
Viérin (UVP) -
Lo dico da non appartenente alla I
Commissione consiliare: le Commissioni sono argomento di
discussione di tutto il Consiglio.
Presidente, al di là delle scelte che vengono fatte nel merito
all'interno di ogni singola Commissione, noi rileviamo che nel
vostro programma l'attenzione alla centralità del Consiglio viene
subito sminuita al primo atto concreto che voi dovete fare, perché
vi sottraete ad un dibattito sereno sulla possibilità di cedere la
Presidenza alle opposizioni in generale o su una possibilità
condivisa di opposizione o di maggioranza. È stato fatto più volte
nella storia delle recenti legislature proprio come gesto di garbo
istituzionale, come buona partenza e buona prassi nello sviluppo
democratico delle riforme di questa comunità, che sono di tutti e
non solo di qualcuno, come abbiamo avuto modo di sottolineare.
Sappiamo che i regolamenti hanno una loro funzione, ma sarebbe
stato un dibattito politico su questa possibilità. Se non c'è, non
c'è nessun problema, se ne prende atto, era semplicemente un
argomento da portare all'attenzione di tutti i colleghi, al di là
dell'appartenenza a quella Commissione.
Presidente -
Ora passiamo alla votazione delle
Commissioni che ho letto in precedenza. Ricordo che si procede con
votazione palese con procedimento elettronico. La votazione è
aperta.
Presenti: 35
Votanti           
: 35
Favorevoli: 35
Il Consiglio approva all'unanimità.
Con questo atto terminano i lavori consiliari. Convoco le cinque
Commissioni, cominciando dalla I, nell'aula delle Commissioni per
decidere, per ciascuna di esse, il Presidente e il Vicepresidente.
Vi ringrazio. Abbiamo infine fissato al 11 e 12 luglio le date del
prossimo Consiglio.
---
L'adunanza termina alle ore 16:16.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK