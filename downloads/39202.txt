Consiglio Regionale della Valle d'Aosta - Oggetto del Consiglio n. 2507 del 29 novembre 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2507 del 29 novembre 2016 - Resoconto
OGGETTO N. 2507/XIV - Ritiro di risoluzione: "Situazione del
contenzioso in atto con Trenitalia".
Rosset (Presidente) -
Punto n. 2.08 dell'ordine del
giorno. Per l'illustrazione, ha chiesto la parola il collega
Gerandin, ne ha facoltà.
Gerandin (GM) -
Giungono voci che si sia riaperto il
contenzioso o quanto meno che ci siano delle citazioni in giudizio
relativamente al contenzioso Regione-Trenitalia e volevamo solo
avere contezza di questo: se è vero che circolano queste voci; se è
vero che parlano di queste citazioni in giudizio con richieste
danni da parte di Trenitalia verso la Regione. Noi abbiamo scritto
40 milioni, ma magari non è corretto, per cui lei ci
tranquillizzerà che non saranno tutte queste milionate, che tutto
va bene e che questo contenzioso si sta evolvendo nella maniera più
positiva. La volontà è questa: di sapere a che punto siamo tenuto
conto che ci avviamo, proprio per le motivazioni esposte in
precedenza, ad un servizio che probabilmente sarà espletato in
maniera diversa anche con l'arrivo dei bimodali e quant'altro, e
soprattutto anche a seguito di quell'importante disegno di legge
approvato in quest'aula.
Presidente -
Non ci sono altre richieste di intervento.
Ha chiesto la parola l'Assessore Marguerettaz, ne ha facoltà.
Marguerettaz (UV) -
Io ho avuto modo di rispondere già al
collega Cognetta, che mi ha fatto le domande durante l'audizione
per il bilancio per capire a che punto era il contenzioso ed è
registrata la mia risposta in cui ad oggi non esiste il
contenzioso. Ad oggi quindi non abbiamo nessuna notifica di un
ricorso, di un decreto, o cose del genere. Ho avuto modo di dire al
collega che sussistono ovviamente tutti i problemi che sussistevano
l'anno scorso, due anni fa: Trenitalia ha delle richieste per il
servizio che sono di un certo importo, noi cerchiamo di applicare
il contratto e ci sono delle differenze, per cui, collega, non c'è
nessun danno; c'è una differenza tra il valore del corrispettivo
che viene preteso da Trenitalia e le fatture che emettiamo. Non è
escluso quindi - come ho avuto modo di dire al collega Cognetta -
che ci sarà una vertenza su questa differenza; nel momento in cui
arriverà, io non ho nessun problema di venire in commissione. Ad
oggi non vengo in commissione ma votiamo a favore nel senso che
appena arriverà, se arriverà, verremo a rispondere. Non so cosa
c'entrino i bimodali con la differenza del corrispettivo, ma
verremo a relazionare.
Presidente -
Ha chiesto la parola il collega Gerandin, ne
ha facoltà.
Gerandin (GM) -
Tranquillizzato dalla sua risposta,
Assessore, la ritiro. Significa che la fonte delle informazioni non
è corretta, per cui vedremo di cambiare informatori.
Il Consiglio prende atto del ritiro.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK