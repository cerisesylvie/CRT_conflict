Consiglio Regionale della Valle d'Aosta - Oggetto del Consiglio n. 221 del 7 ottobre 1971 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 221 del 7 ottobre 1971 - Resoconto
OGGETTO N. 221/71 - Legge regionale recante: "Norme per i
controlli amministrativi degli Enti locali in Valle
d'Aosta".
Dujany
(D.P.) -
In una precedente riunione del
Consiglio era stato approvato il disegno di legge recante norme per
i controlli amministrativi sugli atti degli Enti Locali in Valle
d'Aosta: Comuni, Ente Ospedaliero e enti vari. Questa legge è stata
rinviata dalla Commissione di Coordinamento, con alcune
osservazioni riguardanti l'articolo 8. La Giunta ritiene opportuno
di accogliere le osservazioni fatte dal Comitato di Coordinamento e
di proporre la variazione del vecchio articolo 8 con questa
dizione: "I contratti degli Enti di cui al primo comma dell'art.
1°) della presente legge sono soggetti al controllo di legittimità
da parte del Presidente della Giunta regionale".
Per quanto riguarda gli altri articoli, non c'è nessuna
modificazione, quindi proporrei al Consiglio di voler approvare
questa legge e così, in questo modo, sistemeremmo definitivamente
quella che è la competenza amministrativa e, direi, deliberativa,
degli Enti Locali in Valle d'Aosta.
Dolchi (P.C.I.)
- Questa è un po' la materia, e ne ho
parlato tanto in numerose occasioni. Non rifarò più la storia delle
leggi che sono state presentate, approvate e respinte in questa
materia. Voglio solo ricordare che nell'ultima seduta in cui
abbiamo discusso questo argomento c'erano due leggi: una presentata
dal Gruppo Comunista e l'altra presentata dalla Giunta.
Noi abbiamo votato a favore della legge presentata dal Gruppo
Comunista, ci siamo astenuti - data la concomitanza delle votazioni
- sulla legge presentata dalla Giunta.
Di fronte ai rilievi della Commissione di Coordinamento e tenuto
conto che oggi abbiamo quindi ad esaminare solo la legge presentata
dalla Giunta, e già approvata e su cui i rilievi non sono di
quell'ampiezza che in un primo tempo si poteva presumere, noi
riteniamo comunque che questo disegno di legge, anche se non è
quello che noi avremmo voluto e desiderato, noi riteniamo che
comunque, proprio perché fissa i termini per il controllo da parte
della Giunta e fissa anche gli argomenti su cui la Giunta può fare
il controllo di merito, voteremo a favore di questa legge, però non
rinunceremo a fare la battaglia perché una volta che questa legge -
che è già un passo in avanti - sarà operante, una nuova legge che
noi intendiamo riproporre o che comunque delle varianti a questa
legge possano nuovamente riproporre l'argomento alla discussione e
fare quell'ulteriore passo avanti che noi avevamo auspicato nel
nostro disegno e che comunque è nelle aspettative degli
Amministratori degli Enti locali della Valle d'Aosta.
Savioz
(P.C.I.)
- Io mi permettevo di far rilevare
come la modifica all'articolo 8, che era un articolo non dei più
liberali nei confronti dell'Amministrazione comunale, ma che
comunque dava un certo spiraglio, diciamo, di democrazia, e
soprattutto di potestà da parte degli Enti Locali, viene ancora
menomato e riportato veramente al sistema napoleonico prefettizio
del 1700.
Montesano (P.S.D.I.)
- Chi chiede la parola? Allora si
passa alla votazione articolo per articolo della legge, pur essendo
stato approvato.
Dujany
(D.P.)
- Non vorrei far perdere tempo.
Vorrei solo precisare al Consigliere Savioz che la modificazione,
direi, che attiene ad una norma statutaria di maggiore autonomia
dei Comuni - con questa nuova dizione, con questa modifica, dà
maggiore autonomia ai Comuni che non nella precedente dizione.
Mi pare di aver capito che invece riteneste che questa dizione
fosse più restrittiva. Vorrei rassicurarlo, vorrei tranquillizzarlo
che questa modificazione è più estensiva a favore dell'autonomia
dei Comuni.
Montesano (P.S.D.I.)
- Altri interventi? Quindi preciso
che la legge va votata articolo per articolo, per alzata di mano, e
poi si passerà alla votazione a scrutinio segreto.
Io do approvato, se non ci sono delle osservazioni.
Articoli 1 - Il Consiglio approva.
Articoli 2-3-4-5-6-7-8 (nella nuova dizione) -9-10-11.
Il Consiglio approva.
Si passa alla votazione a scrutinio segreto.
Risultato della votazione: presenti 34 - votanti 34 -
maggioranza 18 - favorevoli 31 - contrari 3. Il Consiglio
approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK