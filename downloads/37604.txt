Consiglio Regionale della Valle d'Aosta - Oggetto del Consiglio n. 1323 del 24 giugno 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1323 del 24 giugno 2015 - Resoconto
OGGETTO N. 1323/XIV - Ratifica della deliberazione della
Giunta regionale n. 559 del 18 aprile 2015 concernente:
"Approvazione di modificazioni al Programma di sviluppo rurale
2007-2013 ai sensi e con le modalità previste dai regolamenti (CE)
1698/05 e 1974/06 autorizzate dai servizi della Commissione europea
in data 20 marzo 2015".
Presidente -
Per l'illustrazione, ha chiesto la parola
l'Assessore Testolin, ne ha facoltà.
Testolin (UV)
- Grazie Presidente.
L'atto amministrativo che è stato posto alla ratifica del
Consiglio regionale consiste nell'approvazione delle modifiche al
programma di sviluppo rurale della Valle d'Aosta, trasmesse da
quest'Amministrazione in data 28 novembre 2014 e autorizzate dalla
Commissione europea con comunicazione ARES del 20 marzo 2015. Le
modificazioni approvate consistono sostanzialmente in una
rimodulazione finanziaria delle risorse assegnate a diverse misure.
Tale rimodulazione è stata apportata con l'obiettivo di
massimizzare l'utilizzo delle risorse stesse, riassegnando le
economie ingenerate su alcune misure per garantire, da un lato, il
consolidamento della nuova misura 121, finalizzata al miglioramento
della competitività del settore agricolo e forestale e più nel
dettaglio dell'ammodernamento delle aziende agricole e, dall'altro,
l'ulteriore implementazione dell'asse 2: "Miglioramento
dell'ambiente e dello spazio rurale" attraverso la copertura dei
premi a superficie della campagna 2014, originariamente non
prevista, nel quadro del settennio 2007-2013. Nel dettaglio sono
state implementate le misure 211: "Indennità compensative degli
svantaggi naturali a favore degli agricoltori delle zone montane" e
215: "Pagamenti per il benessere animale" ed è stata rafforzata la
misura 216: "Sostegno agli investimenti non produttivi", misura
caratterizzata da contribuzioni percentualmente più importanti e
sostenute da parte dell'Unione europea. Si sottolinea come le
proposte di modifica esplicitate non varino la strategia
complessiva del PSR, che mantiene integralmente la sua validità. La
rimodulazione ha riguardato le assegnazioni finanziarie sia di
misure ordinarie, sia di misure
health check
e, come
anticipato, prevede un incremento delle risorse dell'asse 2, il
miglioramento dell'ambiente e dello spazio rurale per complessivi 2
milioni e 975 mila euro. Tali risorse sono state reperite in
massima parte dall'asse 3 e in parti minori dagli assi 1 e 5. In
seguito alle rimodulazioni finanziarie, si sono resi necessari
alcuni aggiustamenti delle tabelle finanziarie del PSR, inoltre,
conseguentemente all'estensione del PSR 2007-2013 a tutto il 2015,
si è resa necessaria la proroga della durata dei regimi concessi
conformemente al regolamento UE 1407 del 2013, relativo
all'applicazione degli articoli 107 e 108 del Trattato di
funzionamento dell'Unione europea.
Vi segnalo infine che le modifiche di cui sopra si iscrivono in
una logica di continuità e di coerenza con l'ultima
riprogrammazione, approvata dalla Commissione europea nello scorso
9 luglio 2014. Grazie.
Presidente
- Ci sono richieste di intervento? Riformulo
la domanda: ci sono richieste di intervento? Chiederei per
gentilezza di prenotarsi. Non ci sono richieste? Non ci sono
dichiarazioni, interventi? Chiede la parola il Consigliere Nogara,
ne ha facoltà.
Nogara (UVP)
- Merci Président.
Quest'intervento è per la dichiarazione di voto, dichiarazione
di voto che già in sede di commissione era stata una dichiarazione
di voto positiva. Diciamo che questi sono soldi che sono avanzati
dal vecchio PSR...avanzati, cioè non utilizzati in tutti...
(interruzione di un Consigliere, fuori microfono)
...sì, certo, spostati e proprio per non perdere queste finanze
importanti per l'agricoltura così in difficoltà nella nostra
regione...sono comunque una boccata d'ossigeno per i nostri
agricoltori. Per questo motivo il nostro gruppo voterà a favore di
questo. Grazie.
Presidente
- Grazie. Altri interventi? Chiede la parola
il Consigliere Roscio, ne ha facoltà.
Roscio (ALPE)
- Sì, grazie Presidente.
Per dichiarazione di voto. Bisogna dire un paio di cose. Noi in
commissione avevamo tenuto un atteggiamento prudenziale e ci
eravamo astenuti sostanzialmente con la motivazione che, quando si
è discusso in commissione il piano di sviluppo rurale per il
prossimo settennio, quello che è in partenza da adesso, non avevamo
condiviso allora l'impostazione che era stata data, tant'è vero che
avevamo fatto delle proposte alternative in sede di commissione.
Ora questo però riguarda non il nuovo, ma riguarda il passato,
quindi la passata programmazione. Sotto questo punto di vista,
quindi il fatto di non riuscire poi ad utilizzare tutti i fondi,
quindi rischiando di perderli, non ci trovava ovviamente d'accordo,
quindi su questo noi sosterremo quest'atto proprio per evitare di
perdere dei soldi, che altrimenti non potrebbero essere utilizzati
per i nostri agricoltori. Grazie.
Presidente
- Altri interventi? Chiede la parola il
Consigliere Donzel, ne ha facoltà.
Donzel (PD-SIN.VDA)
- Grazie Presidente.
Per quanto riguarda il gruppo del Partito Democratico, noi
voteremo a favore di quest'atto, perché, oltre all'importanza che
ha il fatto di non disperdere importanti risorse in questo momento,
ci sembra anche di buon senso l'allocazione che viene fatta alla
misura 215: "Pagamenti per il benessere animale" e alla misura 121:
"Ammodernamento aziende agricole". Vista la corretta allocazione
delle risorse, quindi riteniamo di votare quest'atto.
Presidente
- Ci sono altri interventi? Possiamo chiudere
la discussione e mettere in votazione? La votazione è aperta.
Possiamo chiudere la votazione? La votazione è chiusa.
Baccega...possiamo chiudere? È chiusa. Non funziona...riproponiamo
la votazione. La votazione è aperta. Siete pregati di votare. La
votazione è chiusa.
Esito della votazione.
Presenti: 34
Votanti: 34
Favorevoli: 34
Il Consiglio approva all'unanimità.
Siamo in votazione, vi chiedo, per cortesia, di rimanere in
aula, se c'è uscita ed entrata...ci sono 34 Consiglieri favorevoli
chiudiamo la votazione. Prima di proseguire con i lavori, chiederei
di distribuire due risoluzioni. Ha chiesto la parola il Consigliere
Viérin, ne ha facoltà.
Viérin L. (UVP)
- Sì, Presidente, solo per capire, visto
che era già stato votato l'atto, poi è stato rimesso in votazione,
se si può votare definitivamente, visto che, quando una votazione è
fatta, se viene annullata...
Presidente
- La votazione è stata rifatta in quanto non
funzionava lo strumento, non prendeva: ecco il motivo per cui è
stato rivotato, non perché mancasse qualcuno o perché qualcuno non
ha votato.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK