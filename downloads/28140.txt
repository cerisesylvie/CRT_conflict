Consiglio Regionale della Valle d'Aosta - Oggetto del Consiglio n. 138 del 13 luglio 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 138 del 13 luglio 1970 - Resoconto
OGGETTO N. 138/70 - Concessione di un ulteriore contributo di
Lire 6.500.000 per l'organizzazione di due arrivi di tappa del 53°
Giro Ciclistico d'Italia in Valle d'Aosta.
Milanesio
(P.S.I.)
- Nei giorni 19, 20 e 21 maggio
di quest'anno il giro ciclistico d'Italia è transitato in Valle
d'Aosta con le tappe Biandrone-St. Vincent, St. Vincent-Aosta e St.
Vincent-Lodi. Da parte dell'amministrazione regionale erano stati
presi degli opportuni contatti con la Gazzetta dello Sport, cioè il
giornale che organizza annualmente il giro d'Italia, affinché il
giro d'Italia potesse passare in Valle d'Aosta, a differenza di
quello che era successo in questi ultimi anni che avevano visto il
giro d'Italia soffermarsi in tante altre Regioni, in tanti altri
Comuni, tagliando fuori rigorosamente la Valle d'Aosta e anche la
Città di Aosta.
Per organizzare queste tappe vi è una prassi da seguire che
consiste nel sobbarcarsi una parte degli oneri organizzativi che le
tappe stesse comportano; la richiesta che venne avanzata
inizialmente dalla Gazzetta dello Sport fu di 10 milioni a tappa.
Dopo una trattativa abbastanza lunga e abbastanza difficoltosa
siamo riusciti a fare scendere questa cifra da 20 milioni a 16
milioni; si è trattato poi, da parte della Regione, di cercare di
ripartire questi oneri tra la Regione, enti pubblici e privati che
potevano aver interesse per lo svolgimento del giro d'Italia in
Valle d'Aosta, per cui si è arrivati nella determinazione di
spendere £. 16 milioni in questo modo: 8 milioni a carico della
Regione, 8 milioni a carico della SITAV, del Comune e dell'Azienda
autonoma di St. Vincent.
Ora, con soddisfazione di tutti gli sportivi e dei cittadini
della Valle d'Aosta, questo giro si è svolto; inutile ricordare che
l'importanza del giro d'Italia non è solo una importanza di
carattere sportivo, agonistico, ma è altresì una importanza di
carattere propagandistico - notevole - difatti per tre giorni
praticamente la televisione, in diretta, ha fatto vedere delle
ampie carrellate con panorami della Valle d'Aosta, ha parlato 
della Valle d'Aosta e poi, soprattutto, cosa molto importante, il
complesso apparato del giro d'Italia consistente in oltre 1000
persone ha soggiornato per due giorni e mezzo in Valle d'Aosta,
dando evidentemente attività e lavoro ai nostri albergatori.
Quindi la richiesta di liquidare sei milioni e mezzo che la
Giunta avanza al Consiglio regionale, è una richiesta, a mio avviso
giustificata; un milione e mezzo è già stato concesso dalla Giunta,
con i suoi poteri; successivamente ci fu la crisi, come tutti voi
saprete e potrete ricordare e non ci fu possibile mantenere in
concreto questo impegno.
Oggi sottoponiamo all'attenzione e al voto del Consiglio la
richiesta di concessione di questi ulteriori 6 milioni e mezzo che,
con l'1 milione e mezzo concesso, portano a 8 milioni, cioè a
raggiungere il contributo previsto e promesso dalla Regione con
presa d'atto della Giunta regionale.
Montesano (P.S.D.I.)
- Chi chiede la parola? Allora chi
approva la delibera di cui all'oggetto n. 15 alzi la mano.
Contrari? Astenuti? Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK