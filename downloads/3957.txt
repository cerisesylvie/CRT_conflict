Consiglio Regionale della Valle d'Aosta - Oggetto del Consiglio n. 230 del 13 maggio 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 230 del 13 maggio 1981 - Resoconto
OGGETTO N. 230/81 - NOMINA DEI RAPPRESENTANTI DELLA REGIONE IN
SENO ALLA COMMISSIONE REGIONALE DI CUI ALL'ARTICOLO 5 DELLA LEGGE
STATALE 18 DICEMBRE 1973, N. 877: "NUOVE NORME PER LA TUTELA DEL
LAVORO A DOMICILIO".
Presidente
- Dò lettura dell'allegato all'oggetto n.
23.
L'articolo 5 della legge statale 18 dicembre 1973, n. 877,
recita quanto segue:
"Presso ogni ufficio provinciale del lavoro e della massima
occupazione è istituita una Commissione per il controllo del lavoro
a domicilio.
La Commissione cura la tenuta e l'aggiornamento del registro
dei committenti il lavoro a domicilio e, su proposta o segnalazione
del direttore dell'ufficio provinciale del lavoro e della massima
occupazione o del Capo dell'ispettorato provinciale del lavoro, può
disporre la iscrizione d'ufficio degli imprenditori inadempienti
nel registro dei committenti lavoro a domicilio. La commissione
dispone l'iscrizione d'ufficio nel registro di cui al precedente
articolo 4 dei lavoratori che non vi abbiano provveduto, su
proposta della commissione comunale o su segnalazione
dell'ispettorato provinciale del lavoro.
La commissione ha, inoltre, il compito di accertare e
studiare le condizioni in cui si svolge il lavoro a domicilio e
proporre all'ufficio o all'ispettorato del lavoro competente gli
opportuni provvedimenti.
La commissione, nominata con decreto del direttore
dell'ufficio provinciale del lavoro e della massima occupazione, è
dallo stesso presieduta ed è composta:
a) dal capo dell'ispettorato provinciale del lavoro o da un
suo delegato;
b) da due rappresentanti dei datori di lavoro, da due
rappresentanti degli artigiani e da cinque rappresentanti dei
lavoratori designati dalle rispettive organizzazioni sindacali che
facciano parte del Consiglio nazionale dell'economia e del lavoro,
avendo riguardo all'effettiva rappresentatività in sede
provinciale;
c) da due rappresentanti dell'amministrazione provinciale
eletti dal consiglio provinciale, con rappresentanza della
minoranza.
Avverso i provvedimenti di iscrizione e di cancellazione nel
registro dei committenti il lavoro a domicilio e in quello dei
lavoratori a domicilio è ammesso ricorso, entro il termine di
trenta giorni dalla notifica delle decisioni, alla commissione
regionale di cui all'articolo 6, che decide in via
definitiva.
Le decisioni della commissione regionale sono notificate agli
interessati entro il termine di sessanta giorni dalla data del
ricorso.
(.......omissis.........)
I membri delle Commissioni provinciali e comunali durano in
carica due anni."
Con provvedimento n. 65, in data 15 febbraio 1979, il Consiglio
aveva eletto quali rappresentanti della Regione in seno alla
predetta Commissione, il Signor Daniele Vincenti, da Verrès, per la
maggioranza consiliare, ed il Signor Francesco Frassy, da Aosta,
per la minoranza consiliare.
La Commissione stessa era poi stata nominata con decreto n. 162,
in data 14 marzo 1979, del direttore dell'Ufficio regionale del
lavoro e della massima occupazione di Aosta.
Il biennio di durata in carica di detta Commissione è dunque
scaduto il 13 marzo 1981.
Si propone pertanto di eleggere due nuovi rappresentanti della
Regione, uno per la maggioranza e uno per la minoranza consiliari,
in seno alla Commissione in questione per il prossimo biennio.
Presidente
-
Colleghi credo che non ci sia molto
da aggiungere all'allegato all'oggetto 23, solo da precisare che la
votazione avviene per scheda segreta. In questo caso ci sono il
rappresentante della maggioranza e della minoranza nelle
Commissioni provinciali e comunali che durano in carica due anni.
Vi ricordo che già l'ultima volta avevamo sottolineato la
possibilità o meno di insistere sul termine "provinciale" e,
pertanto, la Presidenza vi propone di procedere, con un'unica
votazione, alla designazione di un rappresentante per la
maggioranza e uno per la minoranza consiliare in seno alla
Commissione in questione, ed esattamente la Commissione per la
tutela del lavoro a domicilio.
Ci sono delle proposte?
La parola al Consigliere Lanièce. Ne ha facoltà.
Lanièce (DC)
- Come maggioranza richiediamo la riconferma
di Daniele Vincenti.
Presidente
- La parola al Consigliere Minuzzo. Ne ha
facoltà.
Minuzzo (PSDI)
- Per l'opposizione propongo Zardo
Adalberto.
Presidente
- Colleghi Consiglieri sono state fatte due
proposte. Vi ricordo che nella relazione scritta avevamo già
precisato che il Signor Daniele Vincenti rappresentava la
maggioranza e il Signor Francesco Frassy la minoranza
consiliare.
Sono state fatte due proposte: Daniele Vincenti quale conferma
per la maggioranza; una proposta per la minoranza per il Signor
Zardo Adalberto.
Ci sono delle proposte? La parola al Consigliere Viberti. Ne ha
facoltà.
Viberti
(DPROL)
- Per dichiarazione di voto faccio
presente che voterò per il candidato proposto dal Collega Minuzzo
per la minoranza e faccio auguri di un altrettanto proficuo lavoro
anche per il futuro, a questa Commissione.
Presidente
- Chiedo se esistono opposizioni per cui la
votazione avvenga al posto. Distribuiamo le schede.
Signori Consiglieri, sulla scheda, anche se ci sono molte righe
perché usiamo sempre lo stesso tipo, sia quando ci sia da votare
maggioranza che minoranza; va usata la prima riga per quelli che
intendono votare per la maggioranza e sotto per la minoranza.
I voti che i Consiglieri possono esprimere possono essere anche
due; l'importante è che quello della maggioranza sia scritto fra la
maggioranza e quello della minoranza fra la minoranza. Vi ricordo
che i nominativi proposti sono Daniele Vincenti e Zardo
Adalberto.
(Viene effettuata la votazione a schede segrete)
Esito della votazione:
Presenti: 29
Votanti: 29
Schede valide: 26
Schede bianche: 2
Schede nulle: 1
Hanno riportato voti:
Vincenti Daniele: 20
Zardo Adalberto: 11
Vigna Caterina: 3
Di conseguenza proclamo l'elezione concernente l'oggetto n. 23:
per la maggioranza, il Signor Vincenti Daniele con 20 voti; per la
minoranza il Signor Adalberto Zardo con 11 voti.
Passiamo adesso alla trattazione dell'oggetto n. 24.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK