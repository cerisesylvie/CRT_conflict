Consiglio Regionale della Valle d'Aosta - Oggetto del Consiglio n. 547 del 25 giugno 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Vigili del fuoco - Difesa antincendi
TRASPORTI E VIABILITÀ
Autostrade e trafori alpini
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 547 del 25 giugno 2014 - Resoconto
OGGETTO N. 547/XIV - Interrogazione: "Notizie in merito alla
gestione dei servizi antincendio del Traforo del Monte Bianco da
parte della nuova ditta vincitrice dell'appalto".
Presidente
- La parola al Presidente della Regione.
Rollandin (UV) -
Per rispondere a quest'interrogazione, è
opportuno in primo luogo fare chiarezza su un punto. GSA, ovvero la
società alla quale è stato affidato nuovamente il servizio
antincendio e di primo intervento nel Traforo del Monte Bianco, non
era tra le parti della riunione del 20 marzo del 2013, quella che
viene evocata come riunione globale. A quella riunione, che è
avvenuta mentre l'appalto era in corso, erano presenti le
organizzazioni sindacali e il GEIE del Traforo del Monte Bianco, in
quanto non si è trattato di una riunione codificata nel contesto
delle relazioni e procedure sindacali, ma di un tavolo di lavoro,
finalizzato a chiarire alcuni punti di interesse delle
organizzazioni sindacali. In particolare, le organizzazioni
sindacali e GEIE avevano concordato su due aspetti previsti dal
capitolato d'appalto: il primo era la clausola sociale, ovvero il
riassorbimento del personale operativo allora impiegato, nelle
stesse mansioni e nelle stesse condizioni; il secondo erano le
modalità con cui era stato determinato il monte salari, indicato
nei documenti di gara, che era da intendersi al netto degli oneri
sociali e fiscali. Per rispondere quindi alla domanda posta
nell'interrogazione, siamo a conoscenza che sono sorte delle
difficoltà tra organizzazioni sindacali e GSA, difficoltà che non
riguardano gli aspetti condivisi nella riunione del 20 marzo 2013 e
in particolare il riassorbimento del personale.
L'altra domanda:
"se è a conoscenza dell'intenzione o meno
della ditta di adeguarsi..."
, l'altra domanda ancora:
"se è
a conoscenza di prassi selettive del personale basate su test di
tipo fisico..."
e
"se è a conoscenza dell'intenzione di
rimettere in discussione i contratti aziendali..."
, siamo a
conoscenza - per rispondere a queste due domande - che vi sono
delle discussioni sull'applicazione dei nuovi requisiti
obbligatori, previsti dal capitolato di gara, ovvero l'idoneità
medica, fisica e operativa degli operatori e su alcuni istituti
sindacali oggetto di accordi collettivi di secondo livello.
Rispetto al test di idoneità fisica, di cui abbiamo già discusso in
questo Consiglio il 9 ottobre 2013, in occasione di una specifica
mozione presentata dal collega Gerandin, fin da agosto 2013 GSA,
conscia del fatto che alcuni dipendenti avrebbero potuto avere
delle difficoltà a superare questi test, si è impegnata ad
assistere e supportare, a proprie spese, il personale mediante un
preparatore atletico diplomato ISEF ed un assistente, nonché un
medico sportivo e la relativa
équipe
, in modo che potessero
ottenere l'idoneità fisica. Il 13 giugno scorso, GSA ha chiesto al
Dipartimento delle politiche del lavoro e della formazione
dell'Assessorato delle attività produttive, energia e politiche del
lavoro di convocare un incontro per riferire alle organizzazioni
sindacali in merito all'idoneità fisica del personale addetto al
servizio antincendio e di primo soccorso.
Per quanto riguarda l'ultima domanda.
"quando effettuerà
l'incontro..."
, quindi è opportuno aspettare che si svolga, la
prossima settimana, l'incontro richiesto da GSA in merito
all'idoneità fisica del personale, prevista da questa... A seguito
di detto incontro, si potrà valutare se è ancora necessario
effettuare un nuovo incontro fra le parti, come richiesto dalle
organizzazioni sindacali nell'aprile scorso, per chiarire le
eventuali disposizioni contrattuali oggetto di discussione. Se
posso aggiungere due parole, nell'incontro che c'era stato, che,
come ho detto, non aveva la presenza di GSA, la parte più
importante era quella di far rispettare i canoni che giustamente i
sindacati volevano che fossero presi in carico non solo dai
francesi, ma anche da noi, e in quella veste io ero stato chiamato
come funzioni prefettizie, in quanto ero collegato con la stessa
cosa che era stata fatta dall'altra parte a Chamonix e in
quell'ambito si era trovato l'accordo, poi si chiede, come credo
che sia nelle sue intenzioni, di far rispettare. Ora, per appurare,
cioè prima di poter fare un incontro che in qualche modo vada a
vedere se ci sono delle parti non rispettate, non dico degli
accordi di secondo livello, ma del primo livello, aspettiamo
quest'ultima riunione e poi, se ci sono delle difficoltà, ci diamo
disponibili per fare eventualmente una riunione. Credo di aver
risposto alle sue domande.
Presidente -
La parola al collega Guichardaz.
Guichardaz (PD-SIN.VDA) -
Grazie Presidente. Grazie
Presidente Rollandin per la risposta, le chiedo poi cortesemente di
darmi una copia, perché ha portato tante notizie e mi interessa un
po' verificare.
Beh, è chiaro che GSA non c'era quando voi avete stipulato,
diciamo, questo verbale, perché non si sapeva ancora se GSA,
siccome era il precedente assegnatario, diciamo, d'appalto, avrebbe
vinto il successivo appalto. GSA ha rivinto di nuovo l'appalto e
per la cosiddetta "clausola sociale", che è indicata in più punti,
diciamo, in questo verbale di incontro, verbale di riunione
tenutasi...per la cosiddetta "clausola sociale", cioè che è una
clausola che impone praticamente il mantenimento delle medesime
condizioni fotografate al momento del passaggio dell'appalto sia da
un punto di vista, diciamo, retributivo, sia le condizioni
lavorative, GSA si è in qualche maniera...è tenuta a rispettare, ma
non tanto quel verbale di riunione quanto la procedura di
mantenimento, diciamo, delle medesime condizioni. Allora, tanto per
capirci, GSA ha rivinto di nuovo l'appalto per quanto riguarda
appunto questo servizio di sicurezza del Traforo, l'ha rivinto,
quindi non c'è una sospensione, esiste una continuità di fatto,
questa continuità di fatto comporta anche una continuità nel
rapporto di lavoro. Se avesse vinto un'altra ditta, tanto per dire,
i lavoratori sarebbero passati all'altra ditta pur mantenendo gli
stessi requisiti stipendiali e gli stessi inquadramenti
contrattuali, li avrebbe mantenuti ugualmente, non ci sarebbero
state, diciamo, necessità di nessun tipo di verifica ulteriore,
eccetera, perché per continuità il personale... Siccome ha vinto
GSA, è ancora più rafforzata la condizione, cioè non c'è
un'interruzione di fatto del rapporto contrattuale tra la ditta
uscente e la ditta subentrante siccome coincidono sostanzialmente.
Il fatto che il GEIE, cioè il proprietario, il gestore...il
GEIE-TMB, questa società abbia richiesto a GSA l'idoneità fisica,
secondo noi...non dico che è un abuso, ma è superfluo, nel senso
che l'idoneità fisica è valutata ed è parametrata periodicamente
attraverso le visite del medico competente, attraverso tutta una
serie di accertamenti che in qualsiasi ambiente di lavoro vengono
fatti con la periodicità richiesta dalle normative sulla sicurezza,
in questo caso dal decreto legislativo 81.
Il fatto quindi di richiedere al rinnovo dell'appalto l'idoneità
fisica, non quella medica, perché qua parliamo di prove fisiche,
cioè a queste persone, che sono lì da diversi anni, mi sembra otto
anni, gli chiedono di dimagrire sotto un certo standard, gli
chiedono di fare, mi sembra, cinque trazioni. Vorrei vedere adesso
magari a gente che in questi otto anni ha fatto comunque una serie
di corsi, ha fatto tutta una serie, diciamo, di percorsi anche
formativi...come mai gli devono chiedere di fare delle prove come,
per esempio, la prova di Luc Léger, che è una prova che
generalmente viene fatta per l'accesso alla Folgore, sono prove di
resistenza con degli omini, bisogna fare delle...adesso sicuramente
il collega Restano conosce molto più di me questo tipo di
prova...come mai viene richiesta a persone che lavoravano lì da
otto anni, per le quali era stata fatta già la prova d'accesso,
diciamo, in fase iniziale? Perché gli viene richiesto di rifare di
nuovo tutte le prove fisiche di accesso? Tant'è vero che c'è
qualcuno un po' meno disposto di altri, credo che dopo otto anni
invecchiamo tutti, ecco, magari a qualcuno è venuto pure un po' di
male alla spalla, magari qualcun altro non ha queste capacità
fisiche...quando dal verbale veniva solo preso in considerazione
l'aspetto della competenza e della professionalità acquisita negli
otto anni... Allora se ci sono delle prove da far fare e le prove
devono essere fatte periodicamente a norma della legge 81, sono
prove che vengono fatte, predisposte attraverso il medico
competente, attraverso dei protocolli anche di garanzia, che sono
stabilite dalle normative, se ci si inventa al rinnovo di ogni
appalto le prove fisiche come se la persona che ha dovuto fare
l'accesso per la Folgore o l'accesso magari per la ferma
permanente, per l'accesso a chissà quale altro tipo di...che ne so?
per la Polizia, gli si richiedesse ogni quattro anni di fare le
prove...vediamo in giro tante volte dei militi, dei militari che
probabilmente non sarebbero in grado di essere di nuovo
riconsiderati idonei come in accesso. Le chiedo quindi solo,
Presidente, siccome lei era già intervenuto in questa fase, di
intervenire magari attraverso una
moral suasion
, la Regione
Valle d'Aosta ha anche una partecipazione anche non indifferente in
termini economici nella GEIE-TMB, può intervenire affinché questa
cosa, diciamo, si riconduca ad una situazione di normalità.
Grazie.
Presidente -
Grazie colleghi, abbiamo rispettato i tempi,
quindi la seduta viene tolta, domani mattina partiamo dal punto 5
del collega Bertin e proseguiamo. Grazie.
---
La seduta termina alle ore 21,29.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK