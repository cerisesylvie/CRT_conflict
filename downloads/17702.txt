Consiglio Regionale della Valle d'Aosta - Oggetto del Consiglio n. 25 del 28 settembre 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 25 del 28 settembre 1988 - Resoconto
OGGETTO N. 25/IX - COMUNICAZIONI DEL PRESIDENTE DEL
CONSIGLIO.
BICH (Presidente del Consiglio):
Le comunicazioni
inquadrano l'attività del Consiglio dal 6 maggio in poi.
Disegni di legge presentati:
Disegno di legge n. 1, presentato dalla Giunta regionale in data
2 settembre, concernente: "Titularisation dans le corps régional du
personnel enseignant et éducateur de certaines catégories de
personnel scolaire" (5a Commissione)
Disegno di legge n. 2,
presentato dalla Giunta regionale
in data 8 settembre 1988, concernente: "Approvazione del rendiconto
generale della Regione per l'esercizio finanziario 1987" (1a
Commissione)
Disegno di legge n. 3,
presentato dalla Giunta regionale
in data 8 settembre 1988, concernente: "Assestamento del bilancio
di previsione per l'anno 1988, ai sensi dell'art. 43 della legge
regionale 7 dicembre 1979, n. 68" (1a Commissione)
Disegno di legge n. 4,
presentato dalla Giunta regionale
in data 8 settembre 1988, concernente:
l’Autorizzazione all'acquisto di immobili vari da
destinare ad insediamenti produttivi ed in parte a sedi di servizi
dell'Amministrazione regionale" (iscritto all'ordine del
giorno)
Disegno di legge n. 5,
presentato dalla Giunta regionale
in data 15 settembre 1988, concernente: "Norme per l'attribuzione
dell'indennità di bilinguismo al personale della Regione" (iscritto
all'ordine del giorno)
Disegno di legge n. 6,
presentato dalla Giunta regionale
in data 15 settembre concernente: "Modificazioni per l'anno 1988
nella destinazione dei finanziamenti previsti dalla legge regionale
9 gennaio 1987, n. 4 e successive modificazioni ed integrazioni
recante interventi a sostegno dell'occupazione e a favore dei
lavoratori in cassa integrazione guadagni" (1a e 3a
Commissione)
Disegno di legge n. 7,
presentato dalla Giunta regionale
in data 15 settembre 1988, concernente: "Modificazioni per l'anno
1988 nella destinazione dei finanziamenti previsti dalla legge
regionale 18 agosto 1986, n. 50 recante azioni finalizzate a
qualificare l'apprendistato artigiano" (1a e 3a Commissione)
Disegno di legge n. 8,
presentato dalla Giunta regionale
in data 15 settembre 1988, concernente: "Nouvelle détermination de
la prime régionale visée au personnel de direction et enseignant en
service dans les écoles maternelles et primaires de la Région pour
le prolongement d’horaire dérivant de l'enseignement
du français" (1a e 5a Commissione)
Disegno di legge n. 9,
presentato dalla Giunta regionale
in data 15 settembre 1988, concernente: "Réglementation de
l'attribution de la prime de bilinguisme au personnel d'inspection,
de direction, enseignant et éducateur des établissements scolaires
dépendant de la Région Autonome Vallée d'Aoste" (1a e 5a
Commissione)
Disegno di legge n. 10,
presentato dalla Giunta regionale
in data 23 settembre 1988, concernente: "Primo provvedimento di
variazione al bilancio di previsione per l'esercizio finanziario
1988" (1a Commissione)
Disegni di legge vistati:
Disegno di legge n. 495, concernente: "Rifinanziamento della
legge regionale 31.3.1977, n. 17, concernente: Protezione della
flora alpina"
Disegno di legge n. 497,
concernente: "Disposizione
integrativa della legge regionale 23 aprile 1987, n. 34: Norme sul
contenimento dei consumi energetici e sullo sviluppo delle fonti
rinnovabili di energia"
Disegno di legge n. 506,
concernente: "Rifinanziamento
per l'esercizio 1988 della legge regionale 28 dicembre 1984, n. 83,
concernente la concessione di contributi per la manutenzione e la
gestione di piste per lo sci da discesa"
Disegno di legge n.
507, concernente: "Finanziamento, per
l'esercizio 1988, della legge regionale 10 gennaio 1961, n. 2,
concernente: Provvidenze per l'incremento del patrimonio
alpinistico"
Disegno di legge n. 508,
concernente: "Aumento, per
l'anno 1988, della spesa per l'applicazione della legge regionale 3
agosto 1971, n. 10, relativa alla sottoscrizione di capitale
azionario di società di funivie e seggiovie locali e di altre
società aventi per fine iniziative di interesse
turistico-locale"
Disegno di legge n. 509,
concernente: "Autorizzazione di
maggiore spesa annua per l'applicazione della legge regionale 11
agosto 1975, n. 39, "Ordinamento delle guide e aspiranti guide
alpine in Valle d'Aosta"
Disegno di legge n. 510,
concernente: "Autorizzazione di
maggiore spesa annua per l'applicazione della legge regionale 11
dicembre 1986, n. 59, "Disciplina della professione di maestro di
sci e delle scuole di sci in Valle d'Aosta"
Disegno di legge n. 511,
concernente: "Autorizzazione di
maggiore spesa annua per l'applicazione della legge regionale 30
ottobre 1987, n. 85, concernente "Interventi a favore dello
sport"
Disegno di legge n. 513,
concernente: "Norme sullo stato
giuridico e sul trattamento economico del personale regionale
Modificazioni delle disposizioni concernenti il trattamento
economico di missione"
Disegno di legge n. 514,
concernente: "Norme per il
volontariato dei servizi antincendio Protezione civile - Corpo
valdostano dei vigili del fuoco volontari"
Disegno di legge n. 505
, concernente: "Istituzione e
finanziamento della spesa di gestione della comunità "Emanuele
Desaymonet", di Aosta, per il recupero di tossicodipendenti"
Disegno di legge n. 516,
concernente: "Octroi d'une
contribution à l'Hospice du Grand Saint Bernard pour l'institution
d'une section archéologique d'intérêt de la Vallée d'Aoste"
Disegno di legge n. 520
, concernente: "Trasferimenti
finanziari, in conto capitale della Regione ai Comuni della Valle
d'Aosta per l'attuazione dei programmi di investimento in opere
pubbliche di loro competenza"
Disegno di legge n. 523
, concernente: "Intervento della
Regione Autonoma Valle d'Aosta nella costruzione di edifici di
culto"
Disegno di legge n. 525,
concernente: "Modificazioni ed
integrazioni alla legge regionale 19 agosto 1984, n. 46, recante la
disciplina della vendita di giornali e riviste e indirizzi di
programmazione per la formazione dei piani comunali"
Disegno di legge n. 526,
concernente: "Modificazione
della legge regionale 6 giugno '77 n. 41, recante norme per la
concessione di contributi regionali per l'incremento ed il
miglioramento delle attività delle imprese artigiane"
Disegno di legge n. 527,
concernente: "Provvedimenti per
lo sviluppo dell'attività di estrazione e lavorazione del marmo e
delle pietre affini"
Disegno di legge n. 528,
concernente: l'Ulteriore
stanziamento per la realizzazione della nuova scuola alberghiera in
Comune di Châ tillon"
Disegno di legge n. 529,
concernente: "Aumento della
spesa per l'applicazione della legge regionale 6 agosto 1986, n.
38: Finanziamento dell’impianto funiviario di
Chardonney-Laris" ed integrazioni alla legge regionale 28 dicembre
1984, n. 84: Finanziamento ripristino collegamento Aosta -
Pila"
Disegno di legge n. 531
, concernente: "Aumento, per
l'anno 1988, degli stanziamenti previsti per l'applicazione della
legge regionale 22 aprile 1986, n. 16 recante interventi per il
recupero e la valorizzazione dei sentieri di montagna in funzione
dello sviluppo del turismo escursionistico"
Disegno di legge n. 532,
concernente: "Modifica della
legge regionale 30 ottobre 1987, n. 87, concernente
l’intervento regionale a favore delle società minori
che gestiscono impianti di risalita"
Disegno di legge n. 535
, concernente: "Concessioni di
finanziamento a tasso agevolato per la realizzazione di una
struttura alberghiera in località Stafal di
Gressoney-La-Trinité"
Disegno di legge n. 536,
concernente: "Adesione della
Regione al consorzio garanzia fidi fra importatori e case di
spedizioni operanti presso la circoscrizione doganale di Aosta"
Disegno di legge n. 541,
concernente: "Disposizioni
urgenti in materia di raccolta e di stoccaggio provvisorio di
rifiuti solidi urbani e per "incenerimento dei rifiuti speciali a
base organica nonché degli animali o parti di animali da
distruggere"
Disegno di legge n. 545,
concernente: "Concessione di un
assegno "una tantum" a favore dei Cavalieri di Vittorio Veneto
della Valle d'Aosta"
Disegno di legge n. 491,
concernente: "Modificazioni alla
legge regionale 16 luglio ?82, n. 32 concernente la disciplina dei
trasporti collettivi di persone e di cose"
Disegno di legge n. 519,
concernente: "Variazione del
canone di affitto di cui all'art. 49 della legge regionale 6 marzo
1987, n. 15, in caso di rilevanti riduzioni del reddito
familiare"
Disegno di legge n. 546,
concernente: l'Acquisto di
proprietà immobiliari della DELTACOGNE S.p.A."
Disegno di legge n. 542,
concernente: "Aggiornamento del
piano socio-sanitario della Regione Valle d'Aosta per il triennio
1983/1985"
Disegni di legge non vistati:
Disegno di legge n. 492, concernente: "'Istituzione del servizio
di telesoccorso-telecontrollo"
Disegno di legge n. 515,
concernente: "Riorganizzazione
degli interventi regionali di promozione all'occupazione"
Disegno di legge n. 522,
concernente: "Norme sullo stato
giuridico e sul trattamento economico del personale regionale -
Modificazione della disciplina sulle aspettative e i permessi a
favore dei dipendenti regionali chiamati a ricoprire cariche
elettive - Disposizioni varie in materia di stato giuridico del
personale e sulle tabelle organiche dell'Amministrazione
regionale"
Disegno di legge n. 533,
concernente: "Disciplina
sull'attività di guida turistica e accompagnatore turistico"
Disegno di legge n. 537,
concernente: "Disciplina
sull'attribuzione dell'indennità di bilinguismo al personale
direttivo, ispettivo e docente delle istituzioni scolastiche ed
educative della Regione Valle d'Aosta"
Disegno di legge n. 539,
concernente: "Adesione della
Regione Valle d'Aosta al consorzio garanzia fidi fra esercenti
attività di lavoro autonomo - Concessione di contributo in conto
interessi.
Disegno di legge n. 540,
concernente: "Nuova misura
dell’indennità regionale corrisposta al personale
direttivo e docente in servizio nelle scuole materne ed elementari
della Regione per il prolungamento dell'orario derivante
dall'insegnamento della lingua francese"
Disegno di legge n. 543,
concernente: "Interventi per il
trasferimento di tecnologie e per l'assistenza tecnica,
amministrativa e gestionale alle imprese operanti nei settori
dell’industria e dell'artigianato"
Disegno di legge n. 544
, concernente: "Interventi per la
qualificazione e lo sviluppo degli insediamenti artigiani"
Disegno di legge n. 547
, concernente: "Interventi della
Regione per l'attuazione del diritto allo studio nell'ambito
universitario"
Disegno di legge n. 548
concernente: "Norme sullo stato
giuridico e sul trattamento economico del personale della Regione.
Attribuzione dell'indennità di bilinguismo al personale
regionale"
In data 27 maggio 1988 il Presidente del Consiglio dei Ministri
ha presentato ricorso alla Corte Costituzionale per la
dichiarazione di illegittimità costituzionale della legge regionale
concernente: "Prestazioni di assistenza sanitaria aggiuntive:
assunzione a carico della Regione della quota di partecipazione
sulle prestazioni farmaceutiche". Tale legge era stata approvata
dal Consiglio regionale in data 9 luglio 1987, rinviata dal
Presidente della Commissione di Coordinamento e riapprovata, ai
sensi dell'ultimo comma dell'art. 31 dello Statuto, in data 10
maggio 1988."
Deliberazioni vistate: n. 37
Riunioni di Commissioni VIII Legislatura:
Ufficio di Presidenza: 3
Conferenza Capigruppo: 1
1a Commissione: 1
3a Commissione: 1
4a Commissione: 1
5a Commissione: 1
2a e 3a Commissione in riunione congiunta: 1
1a-2a e 3a Commissione in riunione congiunta: 1
Commissione speciale per assunzione personale casa da gioco:
1
Riunioni di Commissioni IX Legislatura:
Ufficio di Presidenza: 2
Conferenza Capigruppo: 1
1a Commissione: 1
Commissione per il Regolamento: 1
Comitato Amministrativo Cassa di Previdenza: 1
Ricorsi in materia elettorale
Sono stati notificati alla Presidenza del Consiglio numerosi
ricorsi in materia elettorale.
Tali documenti sono stati ricevuti e collocati agli atti poiché
si ritiene, anche sulla base della giurisprudenza prevalente, che
la Regione ed il Consiglio regionale non siano controinteressati ai
ricorsi stessi che concernono esclusivamente le parti in causa,
cioè i ricorrenti ed i Consiglieri proclamati eletti dei quali è
contestata l'elezione.
I ricorsi notificati a questa Presidenza sono:
A) Ricorsi in Materia di eleggibilità (art. 22 della legge 5
agosto 1962, n. 1257):
- Alla Corte d'Appello di Torino per l'ineleggibilità del
Consigliere VESAN Silvano (due ricorsi da parte di RICCO Raffaele e
ALOISI Domenico);
- Alla Corte d'Appello di Torino per
l’ineleggibilità del Consigliere BICH Edoardo
(ricorso da parte di TORRIONE Gianni);
- Al Tribunale di Aosta per l'ineleggibilità del Consigliere
VESAN Silvano (ricorso da parte di ALOISI Domenico).
La Corte d'Appello di Torino ha già fissato la discussione dei
ricorsi davanti alla 1a sezione civile, per l'udienza del 30
settembre 1988, ore 9,30.
Il Tribunale di Aosta ha fissato, per la discussione del
ricorso, l'udienza del 22 novembre 1988, alle ore 16,30, nominando
relatore il Giudice Dr. PESSINA.
B) Ricorsi in materia di operazioni elettorali (art. 23 della
legge 5 agosto 1962, n. 1257):
- al TAR della Valle d'Aosta per la regolarità dei voti
attribuiti alla lista UNION AUTONOMISTE - PENSIONATI, P.L.I. e
P.S.D.I. (ricorso del Signor Giorgio CATTRO);
- al Consiglio di Stato ed al TAR della Valle d'Aosta per la
regolarità dei voti attribuiti alla lista UNION AUTONOMISTE -
PENSIONATI (ricorsi del Signor Bruno TEGONI).
Il TAR della Valle d'Aosta ha già fissato, per la discussione
dei ricorsi, l'udienza del 18 ottobre 1988, alle ore 9,00,
nominando relatore il Referendario Dr. V. FARINA.
In data 5 agosto 1988 è stato consegnato alla Presidenza del
Consiglio regionale il nuovo gonfalone della Regione Autonoma Valle
d'Aosta, che è esposto nella bacheca alle vostre spalle.
Ricordo ai Consiglieri che lo stemma ed il gonfalone della
Regione sono stati approvati con decreto del Presidente della
Repubblica in data 13 luglio 1987.
In data 23 agosto 1988 è pervenuto un esposto, da parte di un
comitato per la tutela del territorio di Derby, avente per oggetto
il depuratore Valdigne-Mont Blanc.
Tale esposto, già trasmesso in copia a tutti i Consiglieri,
concerne, in particolare, anche tre deliberazioni della Giunta
regionale (n. 6726 e n. 6727 del 15 luglio 1988, e n. 6941 del 28
luglio 1988) che sono comprese nell'elenco delle deliberazioni di
Giunta da ratificare nel corso dell'adunanza odierna.
In data 26 agosto 1988, da parte della Segreteria del Sindacato
nazionale autonomo lavoratori Casa da gioco, aderente alla CISAL, è
pervenuto un documento con alcune considerazioni di quel Sindacato
sulla Casa da gioco di Saint-Vincent.
Il documento è depositato in Segreteria, a disposizione dei
Consiglieri.
Nel supplemento ordinario della Gazzetta Ufficiale n. 214 in
data 12 settembre 1988 è stata pubblicata la legge 23 agosto 1988,
n. 400, recante la disciplina dell'attività di Governo e
l'ordinamento della Presidenza del Consiglio dei Ministri. Si
tratta di un provvedimento molto importante, che riguarda anche la
nostra Regione, che sarà oggetto da parte di questa Presidenza di
un attento studio i cui risultati saranno comunicati a tutti i
Consiglieri.
Prego ora i signori Consiglieri di levarsi in piedi.
Domenica 25 settembre, nella ricorrenza del 90 anniversario del
barbaro assassinio del giudice Terranova, in Sicilia si è
verificato un altro grave fatto di sangue: il dott. Antonino
Saetta, Presidente di una sezione della Corte d'Assise d'Appello di
Palermo, alto magistrato impegnato in processi di mafia, 'è stato
assassinato insieme al figlio in un vile ed efferato agguato. La
notizia di questo inaudito delitto è rimbalzata in tutto il Paese,
suscitando profondo sdegno e costernazione.
Il tragico attentato è accaduto in un momento particolare ed
assai delicato, caratterizzato dalle polemiche che nel corso
dell'estate avevano investito gli uffici giudiziari di Palermo, dei
quali si erano occupati il Presidente della Repubblica ed il
Consiglio Superiore della Magistratura. Di recente,
quest’ultimo ha approvato all'unanimità un documento
di pieno appoggio alla coraggiosa lotta che i giudici palermitani
stanno conducendo contro "Cosa Nostra", dal quale, dopo le
polemiche, si evinceva una posizione unitaria dell'intero Consiglio
Superiore della Magistratura e di tutto l'organico dei giudici
palermitani.
Colpendo una Magistratura impegnata, la mafia ha voluto inviare
un messaggio intimidatorio alle istituzioni, ha inteso dimostrare
la sua piena vitalità e la sua perversa volontà di sfidare lo Stato
e, pertanto, in questo grave frangente non sono ammissibili ritardi
o remore; le istituzioni devono essere solidali con quanti cercano
di vincere la sfida e devono impegnarsi a tutti i livelli in azioni
di pieno sostegno nei confronti di chi combatte in prima linea per
far prevalere il diritto sulla barbarie dell'assassinio e della
prevaricazione.
All'Ordine giudiziario, così duramente colpito - in vent'anni
sono stati assassinati ben 8 giudici -, ed alla famiglia dello
scomparso dott. Saetta, testimoniamo oggi i sensi della nostra
stima e di tutta la nostra solidarietà.
A Trapani, sempre in questi momenti cosi martoriati, è stato
assassinato il dott. Mauro Rostagno, ex dirigente di Lotta Continua
oggi impegnato nel ricupero dei tossicodipendenti. Si ritiene che
anche quest'altro efferato delitto possa aver tratto origine da
fatti o vicende concernenti l'attività mafiosa e soprattutto dallo
smercio o dall'uso degli stupefacenti.
C'è stato un grave lutto anche nel mondo della cultura, perché a
Roma è mancato improvvisamente Paolo Spriano, storico, docente
universitario e membro autorevole del Partito comunista italiano.
Con la sua scomparsa la storiografia italiana perde uno degli
esponenti più acuti e più autorevoli, particolarmente attento alle
problematiche della storia del movimento operaio, nonché ai fatti
dei giorni nostri, con una certa predilezione rivolta per gli studi
su Gramsci e Gobetti.
Tra le sue opere ricordiamo la monumentale "Storia del Partito
comunista italiano", gli studi sui rapporti tra Stalin ed i partiti
comunisti europei, ed il volume "Memorie". Ricordiamo anche la sua
opera forse più riuscita e più citata: "Le passioni di un decennio:
1946-1956", dalla quale si evince il profilo dell'uomo e dello
studioso e nella quale si ripercorrono con penetrante osservazione
la storia dei primi decenni di vita democratica italiana, con
particolare attenzione al ruolo svolto in quegli anni da
intellettuali di grande levatura morale come il compianto Italo
Calvino, Elio Vittorini e tanti altri ancora.
Come ricorda lo storico Massimo Salvadori: "Spriano è stato un
militante comunista, fattosi storico del comunismo e, in quanto
tale, decisamente influenzato dagli interrogativi che a mano a mano
suscitava il cammino del suo partito. I suoi lavori, rigorosamente
documentati, se da un lato recano l'impronta
dell’ideologia, dall'altro costituiscono un
contributo oggettivamente valido e fecondo per gli studiosi ed i
lettori di qualsiasi orientamento politico e culturale".
Al Partito comunista italiano vada pertanto il senso del nostro
cordoglio e del nostro dolore.
Il 30 agosto scorso, qui ad Aosta, è mancato l'ing. Graziano
Luboz, da sempre impegnato in politica nelle file del Partito
socialista italiano, nel quale ha sempre militato apportandovi un
alto contributo di idee e di proposte. L'ing. Graziano Luboz, oltre
che docente di Scienza delle costruzioni al Politecnico di Torino,
è stato componente dei consigli di amministrazione dell'Ente
ospedaliero e degli Ospedali psichiatrici di Torino, Commissario
del B.I.M., consigliere comunale ed assessore al Comune di
Aosta.
Al figlio Emanuele va tutto il nostro cordoglio e la nostra
affettuosa solidarietà.
A Roma è mancato il dott. Giorgio Candeloro, storico di chiara
fama e studioso, in particolare, del Risorgimento italiano. Tutti
noi ricordiamo la sua raccolta di storia che è stata un sicuro
riferimento per tutti coloro che si sono interessati di
storiografia.
Ieri è mancato ai suoi cari Silvio Duclos, impresario edile ed
assessore comunale a Valpelline, colpito da un male incurabile; per
qualche mese aveva anche sostituito il compianto Sindaco di quel
Comune dopo la sua morte.
Alla sua famiglia vadano le nostre condoglianze.
PRESIDENTE:
Ha chiesto la parola il Vicepresidente Dolchi;
ne ha facoltà.
DOLCHI (P.C.I.):
Signor Presidente e colleghi Consiglieri,
permettete che, attraverso il sottoscritto, il Gruppo comunista si
associ alle parole del Presidente del Consiglio nell'esprimere il
proprio cordoglio e dolore per la perdita dei colleghi che hanno
partecipato alla vita politica valdostana, come Luboz e Duclos,
nonché il proprio sentimento di solidarietà alla Magistratura e
alle istituzioni per la ripresa di attentati, omicidi ed atti di
terrorismo che hanno nuovamente colpito il nostro Paese e fatto
versare molto sangue.
I colleghi Consiglieri mi concederanno che, così come vuole la
prassi, alle parole di cordoglio per tutte le vittime ed i decessi
che sono stati ricordati dal Presidente del Consiglio, io aggiunga
due parole particolarmente commosse per la perdita di un compagno,
di uno studioso, di un partigiano combattente, di un giornalista,
di uno storico rigoroso e di un professore universitario sempre
profondamente legato alla realtà quotidiana. Parlo, evidentemente,
di Paolo Spriano e lo ricordo non solo come un amico personale, ma
come un amico sincero della Valle d'Aosta, in cui veniva sovente
dopo la Liberazione, quando risiedette ancora per lunghi anni a
Torino; lo ricordo cordiale, gentile, ironico ed anche
profondamente umano.
Quale storico - e questa, come dice Tortorella, è stata la sua
sfida vincente - ha saputo essere nello stesso tempo ricercatore
rigoroso e dirigente politico appassionato, tollerante ed aperto al
confronto fino ad essere definito in un modo forse un po'
superficiale, ma significativo, "un comunista liberale". La sua
perdita lascia un vuoto notevole nel mondo della cultura,
dell'editoria, della politica e del giornalismo.
Il Gruppo regionale comunista, nel ricordarne la figura, esprime
quindi alla famiglia il proprio cordoglio e ringrazia il Presidente
del Consiglio per averlo ricordato in quest'aula.
Grazie.
BICH (Presidente del Consiglio):
Poiché non ci sono altri
interventi, approfitto dell'occasione per fornire ulteriori
informazioni.
Su richiesta di alcuni Consiglieri, la seduta del Consiglio, già
convocata per le 9,30 di domani mattina, viene rinviata al
pomeriggio per l'assenza degli stessi richiedenti, che dovranno
presentarsi al Tribunale di Torino per testimoniare sulle vicende
legate al Casinò. Poiché il numero di questi Consiglieri è
notevole, la Conferenza dei Capigruppo ha proposto all'unanimità di
procedere al rinvio.
Informo ancora che è stato fissato il calendario delle sedute
consiliari fino alla metà di gennaio del 1989, che sarà
tempestivamente diramato a ciascun Consigliere. Le prossime
riunioni del Consiglio regionale sono state cosi fissate: 19 e 20
ottobre, 9 e 10 novembre, 30 novembre, 5-6 e 7 dicembre (seduta
dedicata al bilancio), 16 dicembre, 11 e 12 gennaio.
Su richiesta del Consigliere Riccarand, è stato raggiunto un
accordo sulla collocazione dei Consiglieri nei rispettivi posti in
aula. In seguito a tale accordo il Consigliere Gremmo si è
trasferito tra i Consiglieri A.D.P. ed il Consigliere Maquignaz,
mentre il Consigliere Riccarand ha assunto la sua posizione
attuale, come da specifica richiesta da lui presentata alla
Conferenza dei Capigruppo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK