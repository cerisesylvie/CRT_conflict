Consiglio Regionale della Valle d'Aosta - Oggetto del Consiglio n. 231 del 30 aprile 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 231 del 30 aprile 1982 - Resoconto
OGGETTO N. 231/VII - CONCESSIONE DI UN CONTRIBUTO DI LIRE
2.650.000 AL PARROCO DI MONTJOVET PER L'INSTALLAZIONE DELL'IMPIANTO
ANTIFURTO A PROTEZIONE DELLA CHIESA PARROCCHIALE DEDICATA ALLA
NATIVITA' DI MARIA VERGINE. APPROVAZIONE ED IMPEGNO DI
SPESA.
PRESIDENTE
: Do lettura del testo della delibera:
IL CONSIGLIO REGIONALE
DELIBERA
1) di approvare la concessione di un contributo di Lire
2.650.000= (duemilioniseicentocinquantamila) a favore del Parroco
di Montjovet, Rev. Don Piero Lombardia titolo di parziale rimborso
delle spese da sostenere per l'installazione dell'impianto di
allarme antifurto a protezione della Chiesa parrocchiale dedicata
alla Natività della Maria Vergine, in Comune di Montjovet;
2) di approvare ed impegnare la spesa di Lire 2.650.000= sul
Capitolo del bilancio preventivo della Regione per l'anno 1982
corrispondente al Capitolo 47050 del bilancio preventivo per l'anno
1981 ("Contributi per la salvaguardia e manutenzione di edifici ed
oggetti di interesse storico ed artistico"), che presenta la
necessaria disponibilità;
3) di disporre che la somma venga liquidata, anche ratealmente,
ai sensi dell'art. 57 della legge regionale 7.12.1979, n. 68, a
cura dell'Assessorato al Turismo, a lavori ultimati e controllati
dalla Sovraintendenza per i Beni Culturali previa presentazione di
idonea documentazione di spesa.
PRESIDENTE
: Ha chiesto di parlare l'Assessore al Turismo,
Urbanistica e Beni Culturali Pollicini, ne ha facoltà.
POLLICINI - (D.P.):
Con questa delibera continua quel
programma di protezione da tentativi di effrazione, dei tesori
contenuti in chiese e cappelle.
Si tratta di tre provvedimenti dello stesso ordine per i quali
faccio una valutazione collettiva; ci si riferisce agli impianti
antifurto delle Chiese di Montjovet, di Roisan e di Vert.
Non è la prima volta che discutiamo della validità di questo
intervento a protezione di un patrimonio culturale che altrimenti
rischierebbe di essere continuamente preso di mira da furti
commissionati da un grosso mercato clandestino; per cui gli edifici
di culto che a detta di tutti sono quelli meno protetti, sono anche
più facilmente accessibili al furto. Ecco perché la Sovraintendenza
può dire in questa oerazione di garantirsi attraverso interventi
contributivi sul 40-50% per l'acquisto di opere antifurto.
PRESIDENTE
: Ha chiesto di parlare il Consigliere Voyat,
ne ha facoltà.
VOYAT - (U.V.):
Vorrei avere un chiarimento, e cioè se è
vero che gli interventi che fa l'Amministrazione regionale in
questo campo, sia per sistemazione che per acquisto di antifurto,
deve farli sulla base di un programma fatto dalla Diocesi, perché
mi risulta che ci siano dei Parroci i quali hanno chiesto, e non
hanno avuto, l'autorizzazione da parte della Diocesi e pertanto non
hanno potuto ricevere il contributo regionale.
PRESIDENTE
: Ha chiesto di parlare l'Assessore al Turismo,
Urbanistica e Beni Culturali Pollicini, ne ha facoltà.
POLLICINI - (D.P.):
Esiste in sede diocesana una
Commissione di Arte Sacra, presieduta dal Canonico Garino, che ha
il compito di valutare qual è il valore culturale dell'opera. Però
le domande vengono fatte solo dai Parroci e la Sovraintendenza
valuta successivamente le opere da proteggere se sono da
considerarsi tali oppure no, e nel caso non lo siano, non concede
il nulla osta per l'assegnazione del contributo. La scelta è fatta
dalla Sovraintendenza in base a domande singole dei responsabili
delle varie chiese.
PRESIDENTE
: Metto in approvazione la delibera in
oggetto.
ESITO DELLA VOTAZIONE
Presenti: 26
Votanti: 25
Astenuti: 1 (Faval)
Favorevoli: 25
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK