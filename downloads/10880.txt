Consiglio Regionale della Valle d'Aosta - Oggetto del Consiglio n. 1873 del 15 febbraio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1873 del 15 febbraio 1991 - Resoconto
OGGETTO N. 1873/IX - Concessione di una sovvenzione per
l’anno 1990 all’Associazione di
Volontariato dei Cardiopatici "Les Amis du coeur du Val
d’Aoste"
Presidente: Do lettura della proposta di deliberazione iscritta
al punto 40 dell’ordine del giorno.
IL CONSIGLIO
delibera
1°) di approvare la concessione all’Associazione
di Volontariato dei Cardiopatici "Les Amis du coeur du Val
d’Aoste" - Via Torino 7 - Aosta, di una sovvenzione
di lire 20 milioni per l’anno 1990, per compensare
un medico che curi l’assistenza sul territorio dei
cardiopatici anziani, indigenti e non autosufficienti e raccolga
dati sulla morbilità e mortalità delle cardiopatie in Valle
d’Aosta;
2°) di approvare, impegnare e liquidare la spesa complessiva di
lire 20 milioni con imputazione della stessa al capitolo 40800,
"Contributi per interventi nel settore della sicurezza sociale",
del bilancio di previsione della Regione per l’anno
1990, che presenta la necessaria disponibilità;
3°) di ordinare l’emissione dei relativi mandati
di pagamento, con quietanza del Presidente pro-tempore del
Consiglio direttivo dell’Associazione, Sig.ra Dilva
Segato, con le modalità di cui all’articolo 59 della
legge regionale 27 dicembre 1989, n. 90.
Presidente:
Ha chiesto la parola
l’Assessore alla Sanità ed Assistenza sociale,
Beneforti; ne ha facoltà.
Beneforti (DC):
Dopo l’approvazione e
pubblicazione del bilancio sul bollettino regionale, la Giunta
ripropone al Consiglio l’approvazione del
provvedimento in oggetto, che a suo tempo era stato rinviato. Si
tratta, come è noto, di accogliere la richiesta
dell’Associazione di Volontariato "Gli amici del
cuore della Valle d’Aosta", concernente il
finanziamento di una borsa di studio, da concedere ad un medico che
cura l’assistenza sul territorio dei cardiopatici
anziani e che svolge la sua attività per quaranta ore
settimanali.
Tale attività comprende visite domiciliari per non
autosufficienti servizio non effettuato dai servizi sanitari presso
privati, case di riposo e micro-comunità. Dal 1° settembre 1989 al
21 novembre 1990, sono stati visitati a domicilio 263 pazienti. Per
lo stesso periodo, le visite ambulatoriali per non autosufficienti,
sono state 96 presso la sede dell’Associazione, dove
lo stesso medico dà consigli igienico-dietetici agli associati in
merito al fumo, pressione arteriosa, alimentazione, stile di vita,
eccetera
Tale medico partecipa attivamente ai corsi di rianimazione
cardiopolmonare, tant’è che tra il 1989 ed il 1990
ha addestrato 763 persone, alle conferenze di prevenzione, nonché
alle indagini ed alle attività dell’Associazione di
Volontariato.
Questo è quanto svolge il medico borsista. Pertanto, poiché la
Giunta ritiene che la sua opera sia utile tanto per il settore
pubblico quanto per quello privato, invita il consiglio ad
approvare il provvedimento proposto.
Presento solo un emendamento al punto 2 della deliberazione, per
precisare che il capitolo 40800 deve essere sostituito dal 60820 e
l’anno 1990 dal 1991, anche se la sovvenzione si
riferisce all’anno 1990.
Presidente:
Do lettura della deliberazione in oggetto,
comprensiva degli emendamenti proposti
dall’Assessore alla Sanità ed Assistenza sociale,
Beneforti.
IL CONSIGLIO
delibera
1°) di approvare la concessione all’Associazione
di Volontariato dei Cardiopatici "Les Amis du coeur du Val
d’Aoste" - Via Torino 7 - Aosta, di una sovvenzione
di lire 20 milioni per l’anno 1990, per compensare
un medico che curi l’assistenza sul territorio dei
cardiopatici anziani, indigenti e non autosufficienti e raccolga
dati sulla morbilità e mortalità delle cardiopatie in Valle
d’Aosta;
2°) di approvare, impegnare e liquidare la spesa complessiva di
lire 20 milioni con imputazione della stessa al capitolo 60820,
"Contributi per interventi nel settore della sicurezza sociale",
del bilancio di previsione della Regione per l’anno
1991, che presenta la necessaria disponibilità;
3°) di ordinare l’emissione dei relativi mandati
di pagamento, con quietanza del Presidente pro-tempore del
Consiglio direttivo dell’Associazione, Sig.ra Dilva
Segato, con le modalità di cui all’articolo 59 della
legge regionale 27 dicembre 1989, n. 90.
Presidente:
Se nessuno chiede la parola, pongo in
votazione la proposta di deliberazione emendata testé letta.
Esito della votazione:
Presenti, votanti e favorevoli: 25
Il Consiglio approva all’unanimità
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK