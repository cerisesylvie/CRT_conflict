Consiglio Regionale della Valle d'Aosta - Oggetto del Consiglio n. 1145 del 7 aprile 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENTI LOCALI
Comuni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1145 del 7 aprile 2010 - Resoconto
OGGETTO N. 1145/XIII - Proposta di regolamento n. 6:
"Modificazioni al regolamento regionale 17 agosto 1999, n. 4
(Ordinamento dei segretari degli enti locali della Valle
d'Aosta)".
Articolo 1
(Modificazioni all'articolo 1)
1. All'alinea del comma 1 dell'articolo 1 del regolamento
regionale 17 agosto 1999, n. 4 (Ordinamento dei segretari degli
enti locali della Valle d'Aosta), le parole: "comma 5" sono
sostituite dalle seguenti: "comma 4".
2. Alla lettera b) del comma 1 dell'articolo 1 del r.r.
4/1999, le parole: "tre amministratori" sono sostituite dalle
seguenti: "due amministratori".
3. La lettera c) del comma 1 dell'articolo 1 del r.r. 4/1999
è sostituita dalla seguente:
"c) due segretari eletti con le modalità di cui all'articolo
2bis.".
Articolo 2
(Modificazione all'articolo 2)
1. Al comma 2 dell'articolo 2 del r.r. 4/1999, le parole:
"sessanta giorni" sono sostituite dalle seguenti: "centoventi
giorni".
Articolo 3
(Modificazioni all'articolo 2bis)
1. La lettera a) del comma 1 dell'articolo 2bis del r.r.
4/1999 è sostituita dalla seguente:
"a) sono elettori i segretari incaricati negli enti locali o
utilizzati dall'Agenzia alla data delle elezioni; sono eleggibili i
segretari incaricati negli enti locali alla data delle
elezioni;".
2. Alla lettera c) del comma 1 dell'articolo 2bis del r.r.
4/1999, le parole: "degli iscritti alla parte prima dell'Albo" sono
sostituite dalle seguenti: "dei segretari incaricati negli enti
locali alla data delle elezioni".
Articolo 4
(Modificazioni all'articolo 3)
1. All'alinea del comma 1 dell'articolo 3 del r.r. 4/1999,
dopo le parole: "dell'Albo" sono inserite le seguenti: "regionale
dei segretari, di seguito denominato Albo,".
2. Dopo la lettera b) del comma 1 dell'articolo 3 del r.r.
4/1999 è inserita la seguente:
"bbis) definisce, non oltre il trentesimo giorno antecedente
la data delle elezioni generali comunali, i criteri e le modalità
per l'individuazione delle sedi di segreteria ricopribili con gli
iscritti all'Albo ai sensi dell'articolo 1, comma 6, della l.r.
46/1998;".
3. La lettera f) del comma 1 dell'articolo 3 del r.r. 4/1999
è sostituita dalla seguente:
"f) provvede a definire, nel rispetto delle relazioni
sindacali, le materie di insegnamento, le modalità di svolgimento e
i criteri di valutazione dei corsi di formazione di cui
all'articolo 1, commi 7 e 8, della l.r. 46/1998, assicurandone
l'organizzazione, e a formulare alla Giunta regionale la proposta
per l'individuazione degli eventuali crediti formativi utili al
fine del parziale esonero dalla frequenza dei corsi;".
4. La lettera h) del comma 1 dell'articolo 3 del r.r. 4/1999
è sostituita dalla seguente:
"h) adotta i provvedimenti e gli atti inerenti al rapporto di
lavoro dei segretari iscritti all'Albo ai sensi dell'articolo 14 ad
esclusione di quelli di competenza del Sindaco, del Presidente
della Comunità montana o del Presidente del Consorzio dei Comuni
ricadenti nel Bacino imbrifero montano (BIM), ai sensi
dell'articolo 18;".
5. Il comma 2 dell'articolo 3 del r.r. 4/1999 è sostituito
dal seguente:
"2. Il Consiglio, con deliberazione adottata a maggioranza
dei due terzi dei suoi componenti, può delegare al Presidente
l'esercizio delle competenze di cui al comma 1, lettere a), b) e
h).".
Articolo 5
(Modificazione all'articolo 4)
1. Al comma 11 dell'articolo 4 del r.r. 4/1999, le parole:
"Le deliberazioni adottate sono affisse all'albo delle
pubblicazioni" sono sostituite dalle seguenti: "Le deliberazioni
adottate sono pubblicate nel sito informatico
dell'Agenzia".
Articolo 6
(Sostituzione dell'articolo 5)
1. L'articolo 5 del r.r. 4/1999 è sostituito dal
seguente:
"Articolo 5
(Personale dell'Agenzia)
1. L'Agenzia si avvale, per il proprio funzionamento:
a) dei segretari in disponibilità sulla base dei criteri
stabiliti dal Consiglio;
b) del personale reclutato con le modalità stabilite per il
restante personale del comparto unico regionale.
2. L'Agenzia può conferire incarichi di consulenze esterne,
motivandoli adeguatamente, esclusivamente nel caso in cui non sia
possibile utilizzare il personale di cui al comma 1.".
Articolo 7
(Sostituzione del titolo del capo II)
1. Il titolo del capo II del r.r. 4/1999 è sostituito dal
seguente: "CLASSIFICAZIONE DEGLI ENTI LOCALI".
Articolo 8
(Modificazione all'articolo 7bis)
1. Il comma 1 dell'articolo 7bis del r.r. 4/1999 è sostituito
dal seguente:
"1. Il BIM è convenzionalmente classificato nella seconda
fascia, con il punteggio della Comunità montana classificata nella
posizione meno elevata e, in ogni caso, non inferiore a
venticinque.".
Articolo 9
(Sostituzione dell'articolo 8)
1. L'articolo 8 del r.r. 4/1999 è sostituito dal
seguente:
"Articolo 8
(Classificazione del Comune di Aosta)
1. Il Comune di Aosta, in quanto capoluogo di regione, è
convenzionalmente classificato nella prima fascia.".
Articolo 10
(Modificazioni all'articolo 9)
1. Il comma 2 dell'articolo 9 del r.r. 4/1999 è sostituito
dal seguente:
"2. Il punteggio attribuito ai singoli enti concorre a
determinare, in sede contrattuale, l'ammontare della retribuzione
di posizione del segretario.".
2. Il comma 3 dell'articolo 9 del r.r. 4/1999 è sostituito
dal seguente:
"3. Le sedi di segreteria comuni sono convenzionalmente
classificate nella seconda fascia. Il punteggio attribuito alle
sedi di segreteria comuni appartenenti alla stessa classificazione
è pari alla somma di quello attribuito ai singoli enti locali
convenzionati. Il punteggio attribuito alle sedi di segreteria
comuni appartenenti a classificazioni diverse è pari a quello
dell'ente locale convenzionato classificato nella posizione più
elevata. In entrambi i casi, alle sedi di segreteria comuni è
garantita l'attribuzione di un punteggio minimo pari a
venticinque.".
Articolo 11
(Sostituzione dell'articolo 12)
1. L'articolo 12 del r.r. 4/1999 è sostituito dal
seguente:
"Articolo 12
(Modalità di iscrizione all'Albo dei soggetti di cui
all'articolo 1, comma 6, della l.r. 46/1998)
1. I soggetti di cui all'articolo 1, comma 6, della l.r.
46/1998, che presentano apposita domanda, sono iscritti all'Albo a
cura del Consiglio, con le modalità e nei termini stabiliti dal
Consiglio stesso.
2. Ai fini dell'iscrizione all'Albo da parte dei soggetti di
cui all'articolo 1, comma 6, della l.r. 46/1998, il Consiglio
provvede a dare adeguata pubblicità, anche a livello nazionale,
alla relativa procedura, nelle forme e con le modalità stabilite
dal Consiglio medesimo con propria deliberazione.
3. Il Consiglio accerta il possesso, da parte dei
richiedenti, dei requisiti necessari all'iscrizione e provvede, con
le modalità di cui all'articolo 16, all'eventuale accertamento
della conoscenza della lingua francese, salvo che l'accertamento
non sia già stato conseguito ai fini dell'accesso presso altre
pubbliche amministrazioni per fasce funzionali corrispondenti,
nonché all'organizzazione dei corsi di formazione e dei relativi
esami finali di cui all'articolo 1, commi 7 e 8, della l.r.
46/1998.
4. Il Consiglio aggiorna l'Albo in occasione delle nuove
iscrizioni e dispone la cancellazione dei soggetti che non
risultino più in possesso dei requisiti richiesti per l'iscrizione
e, ai sensi dell'articolo 1, comma 11, della l.r. 46/1998, dei
soggetti non incaricati nei dieci anni successivi alla cessazione
dell'ultimo incarico o dalla data d'iscrizione conseguente al
superamento dell'esame di cui ai commi 7 e 8 della medesima
legge.".
Articolo 12
(Modificazioni all'articolo 14)
1. Al comma 1 dell'articolo 14 del r.r. 4/1999, le parole: ",
ai sensi dell'articolo 16 della l.r. 45/1995" sono
soppresse.
2. Al comma 2 dell'articolo 14 del r.r. 4/1999, le parole: ",
entro il 1° febbraio di ogni anno," sono soppresse.
3. Al comma 3 dell'articolo 14 del r.r. 4/1999, le parole: ",
entro il primo semestre di ogni anno," sono soppresse.
Articolo 13
(Modificazioni all'articolo 18)
1. Il comma 2 dell'articolo 18 del r.r. 4/1999 è sostituito
dal seguente:
"2. Il Sindaco, il Presidente della Comunità montana o il
Presidente del BIM, previa comunicazione al segretario titolare,
esercitano il potere di incarico del segretario nei termini di cui
all'articolo 3, commi 1 e 1bis, della l.r. 46/1998. In caso di
mancato esercizio del potere di incarico nei termini previsti, il
segretario in carica, se iscritto all'Albo ai sensi dell'articolo
14, si intende confermato.".
2. Al comma 4 dell'articolo 18 del r.r. 4/1999, le parole:
"di cui all'articolo 1, comma 1, della l.r. 45/1995, da ultimo
modificato dall'articolo 2 della legge regionale 21 gennaio 2001,
n. 3" sono sostituite dalle seguenti: "del comparto unico
regionale".
3. Il comma 10 dell'articolo 18 del r.r. 4/1999 è sostituito
dal seguente:
"10. Il segretario collocato in aspettativa o in astensione
per uno dei motivi di cui ai commi 8 e 9, per un periodo superiore
a sei mesi, può essere sostituito, limitatamente al periodo di
assenza, prioritariamente con un segretario collocato in
disponibilità, ai sensi dell'articolo 22, comma 1, non utilizzato
per altri incarichi, o, in subordine, con le modalità stabilite
dall'articolo 22bis, comma 1, ultimo periodo, o con uno degli
iscritti all'Albo ai sensi dell'articolo 12, anche in deroga al
limite massimo stabilito dall'articolo 1, comma 10, della l.r.
46/1998.".
Articolo 14
(Inserimento dell'articolo 18bis)
1. Dopo l'articolo 18 del r.r. 4/1999, come modificato
dall'articolo 13, è inserito il seguente:
"
Art. 18bis
(Tutoraggio)
1. I segretari incaricati possono, in occasione del loro
primo incarico, essere affiancati, per un periodo non superiore a
sei mesi, da altro segretario in servizio presso un altro ente
locale della Regione, su richiesta dell'amministratore dell'ente
locale interessato.
2. Le modalità e le condizioni dell'affiancamento sono
stabilite dal Consiglio.".
Articolo 15
(Modificazioni all'articolo 19)
1. Il comma 1 dell'articolo 19 del r.r. 4/1999 è sostituito
dal seguente:
"1. Ferma restando la responsabilità penale, civile,
amministrativa, contabile, disciplinare e dirigenziale, la revoca
dell'incarico al segretario dell'ente locale è disposta, con
provvedimento motivato, dal Sindaco, dal Presidente della Comunità
montana o dal Presidente del BIM, previa deliberazione dell'organo
collegiale esecutivo dell'ente e in contraddittorio con
l'interessato, ai sensi dell'articolo 3, comma 3, della l.r.
46/1998, per gravi violazioni dei doveri d'ufficio o in caso di
valutazione negativa, nel rispetto del contratto collettivo
regionale di lavoro e in conformità alla normativa regionale
vigente per i dirigenti del comparto unico regionale.".
2. Il comma 2 dell'articolo 19 del r.r. 4/1999 è sostituito
dal seguente:
"2. Nel caso di revoca per gravi violazioni dei doveri
d'ufficio, sono preventivamente contestate per iscritto le gravi
violazioni, sono valutate le giustificazioni rese per iscritto ed è
sentito personalmente il segretario che lo richieda, in sede di
seduta dell'organo collegiale esecutivo dell'ente.".
3. Il comma 4 dell'articolo 19 del r.r. 4/1999 è sostituito
dal seguente:
"4. Qualora la valutazione negativa sia accertata nei
confronti di un segretario iscritto all'Albo ai sensi dell'articolo
12, il Sindaco, il Presidente della Comunità montana o il
Presidente del BIM dispone immediatamente la risoluzione del
contratto.".
Articolo 16
(Modificazioni all'articolo 20)
1. Al comma 1 dell'articolo 20 del r.r. 4/1999, le parole:
"si applicano le disposizioni di cui all'articolo 51 della l.r.
45/1995" sono sostituite dalle seguenti: "si applica la normativa
regionale vigente per i dirigenti del comparto unico
regionale".
2. Al comma 2 dell'articolo 20 del r.r. 4/1999, le parole:
"di cui ai commi 2 e 3 dell'articolo 51 della l.r. 45/1995" sono
sostituite dalle seguenti: "alle attività extraimpiego, ove
dovute,".
Articolo 17
(Modificazioni all'articolo 22)
1. Al comma 1 dell'articolo 22 del r.r. 4/1999, le parole:
"alla parte prima dell'Albo" sono sostituite dalle seguenti:
"all'Albo ai sensi dell'articolo 14".
2. Il comma 3 dell'articolo 22 del r.r. 4/1999 è sostituito
dal seguente:
"3. I segretari collocati in disponibilità, se non incaricati
presso altri enti, organismi o società ai sensi del comma 4, sono
utilizzati per gli incarichi di supplenza e reggenza o per lo
svolgimento di attività di supporto all'Agenzia. In caso di
supplenza e reggenza, ad essi compete lo stesso trattamento
economico previsto dalle norme contrattuali per la sede in cui sono
incaricati. Le modalità per la corresponsione del trattamento
economico dei segretari sono stabilite dal Consiglio.".
3. Al comma 4 dell'articolo 22 del r.r. 4/1999, dopo le
parole: "anche economici," sono inserite le seguenti: "nonché con
le società a partecipazione pubblica,".
4. Al comma 7 dell'articolo 22 del r.r. 4/1999, le parole:
"di cui all'articolo 1, comma 1, della l.r. 45/1995" sono
sostituite dalle seguenti: "del comparto unico regionale".
Articolo 18
(Modificazione all'articolo 22bis)
1. Al comma 1 dell'articolo 22bis del r.r. 4/1999, le parole:
"e secondo l'ordine della graduatoria di cui all'articolo 22, comma
3" sono soppresse.
Articolo 19
(Sostituzione dell'articolo 23)
1. L'articolo 23 del r.r. 4/1999 è sostituito dal
seguente:
"Articolo 23
(Procedimento per la valutazione dei risultati)
1. La valutazione dei risultati dei segretari è effettuata
nel rispetto del contratto collettivo regionale di lavoro e in
conformità alla normativa regionale vigente per i dirigenti del
comparto unico regionale.".
Articolo 20
(Modificazioni all'articolo 24)
1. Il comma 2 dell'articolo 24 del r.r. 4/1999 è sostituito
dal seguente:
"2. Ai fini di cui al comma 1, il Consiglio attiva percorsi
formativi tecnico-specialistici e manageriali da attuarsi
direttamente o avvalendosi di strutture pubbliche o private
specializzate nelle discipline richieste e, in particolare, del
Consorzio degli enti locali della Valle d'Aosta.".
2. Il comma 4 dell'articolo 24 del r.r. 4/1999 è sostituito
dal seguente:
"4. Il Consiglio definisce, entro il 30 settembre di ogni
anno, gli obiettivi e le finalità formative, nonché le risorse da
destinare alle stesse; il Consiglio definisce, inoltre, le modalità
di partecipazione e la soglia minima individuale di ore di
formazione, rilevante ai fini della valutazione dei
risultati.".
Articolo 21
(Modificazioni all'articolo 25)
1. La rubrica dell'articolo 25 del r.r. 4/1999 è sostituita
dalla seguente: "Incarichi temporanei".
2. Il comma 1 dell'articolo 25 del r.r. 4/1999 è sostituito
dal seguente:
"1. Fermo restando quanto disposto dall'articolo 18, comma 4,
i segretari iscritti all'Albo ai sensi dell'articolo 14 possono
essere incaricati di funzioni dirigenziali nell'ambito degli enti
del comparto unico regionale.".
Articolo 22
(Modificazione all'articolo 26)
1. Il comma 4 dell'articolo 26 del r.r. 4/1999 è sostituito
dal seguente:
"4. Le convenzioni di segreteria possono essere stipulate o
sciolte all'inizio di ogni legislatura. Nel corso del mandato
possono essere stipulate o sciolte:
a) nei casi in cui la stipulazione della convenzione non
comporti il collocamento in disponibilità del segretario;
b) nei casi di collocamento in disponibilità, previo parere
favorevole del Consiglio e dei segretari incaricati nelle sedi
oggetto della convenzione.".
Articolo 23
(Modificazioni all'allegato A)
1. Alla lettera a) del numero 1 dell'allegato A del r.r.
4/1999, le parole: "dell'anno precedente" sono sostituite dalle
seguenti: "del penultimo anno precedente".
2. All'ultimo periodo del numero 2 dell'allegato A del r.r.
4/1999, le parole: "al fine del loro inserimento nella fascia di
appartenenza" sono sostituite dalle seguenti: "ai fini della
determinazione in sede contrattuale dell'ammontare della
retribuzione di posizione del segretario".
3. Il numero 3 dell'allegato A del r.r. 4/1999 è sostituito
dal seguente:
"3. Fasce:
prima fascia: Comune di Aosta;
seconda fascia: tutti gli altri Comuni.".
Articolo 24
(Modificazioni all'allegato C)
1. All'ultimo periodo del numero 2 dell'allegato C del r.r.
4/1999, le parole: "al fine del loro inserimento nella fascia di
appartenenza" sono sostituite dalle seguenti: "ai fini della
determinazione in sede contrattuale dell'ammontare della
retribuzione di posizione del segretario".
2. Il numero 3 dell'allegato C del r.r. 4/1999 è sostituito
dal seguente:
"3. Tutte le Comunità montane sono inserite nella seconda
fascia.".
Articolo 25
(Disposizione transitoria)
1. Il Consiglio di amministrazione in carica alla data di
entrata in vigore del presente regolamento resta in carica fino
alla scadenza naturale del mandato.
Articolo 26
(Abrogazioni)
1. Sono abrogati:
a) l'articolo 11 del r.r. 4/1999;
b) l'articolo 13 del r.r. 4/1999;
c) l'articolo 15 del r.r. 4/1999;
d) il comma 2 dell'articolo 16 del r.r. 4/1999;
e) l'articolo 17 del r.r. 4/1999;
f) il comma 3 dell'articolo 19 del r.r. 4/1999;
g) il comma 3 dell'articolo 24 del r.r. 4/1999;
h) l'articolo 14 del regolamento regionale 4 febbraio 2005,
n. 1 (Modificazioni al regolamento regionale 17 agosto 1999, n. 4
(Ordinamento dei segretari dei Comuni e delle Comunità montane
della Valle d'Aosta));
i) l'articolo 16 del r.r. 1/2005;
j) l'articolo 17 del r.r. 1/2005;
k) l'articolo 18 del r.r. 1/2005;
l) il comma 2 dell'articolo 20 del r.r. 1/2005;
m) l'articolo 26 del r.r. 1/2005.
Presidente
- La discussione di questo punto è stata fatto
di concerto con il punto n. 16. È stato dato parere favorevole a
maggioranza dalle Commissioni I e II, parere favorevole con
osservazioni da parte del Consiglio permanente degli enti locali;
si procede all'esame del nuovo testo predisposto dalle
commissioni.
Pongo in votazione l'articolo 1:
Consiglieri presenti: 33
Votanti e favorevoli: 25
Astenuti: 8 (Bertin, Giuseppe Cerise, Chatrian, Donzel, Carmela
Fontana, Louvin, Patrizia Morelli, Rigo)
Il Consiglio approva.
Presidente
- Articolo 2: stesso risultato. Articolo 3:
stesso risultato. Articolo 4: stesso risultato. Articolo 5: stesso
risultato. Articolo 6: stesso risultato. Articolo 7: stesso
risultato. Articolo 8: stesso risultato. Articolo 9: stesso
risultato. Articolo 10: stesso risultato. Articolo 11: stesso
risultato. Articolo 12: stesso risultato. Articolo 13: stesso
risultato. Articolo 14: stesso risultato. Articolo 15: stesso
risultato. Articolo 16: stesso risultato. Articolo 17: stesso
risultato. Articolo 18: stesso risultato. Articolo 19: stesso
risultato. Articolo 20: stesso risultato. Articolo 21: stesso
risultato. Articolo 22: stesso risultato. Articolo 23: stesso
risultato. Articolo 24: stesso risultato. Articolo 25: stesso
risultato. Articolo 26: stesso risultato.
Pongo in votazione la legge nel suo complesso:
Consiglieri presenti: 34
Votanti e favorevoli: 26
Astenuti: 8 (Bertin, Giuseppe Cerise, Chatrian, Donzel, Carmela
Fontana, Louvin, Patrizia Morelli, Rigo)
Il Consiglio approva.
Presidente
- Con questa votazione, essendo stato
espletato l'intero ordine del giorno, dichiaro conclusi i lavori
dell'odierna sessione del Consiglio regionale.
La seduta è tolta.
---
La sessione termina alle ore 17,22.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK