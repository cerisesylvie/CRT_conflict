Consiglio Regionale della Valle d'Aosta - Oggetto del Consiglio n. 659 del 16 dicembre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 659 del 16 dicembre 1981 - Resoconto
OGGETTO N. 659/81 - ELABORAZIONE DI PROPOSTE NEL CAMPO DELLA
FORMAZIONE PROFESSIONALE. (Interpellanza)
Presidente
- Do lettura dell'interpellanza presentata dai
Consiglieri Cout e Mafrica.
INTERPELLANZA
Ancora quest'anno si è proceduto alla ratifica della
deliberazione di Giunta riguardante il piano regionale delle
attività formative (vari corsi di formazione professionale per
alcuni miliardi di lire), in ritardo, senza che se ne potesse
discutere in modo ampio né in Consiglio regionale, né al di fuori
di esso (quest'anno non è neanche stata sentita l'apposita
Commissione dell'Ufficio regionale del lavoro e della Massima
Occupazione).
È quindi necessario fare in modo che il prossimo anno non si
verifichi più questo, anche perché c'è stato un impegno preciso
della Giunta di presentare un progetto di legge, per la formazione
professionale in Valle d'Aosta da discutere con le varie parti
(Consiglieri interessati, Sindacati, ecc.) e sarebbe quindi
auspicabile che al più presto si potesse operare per le attività di
formazione professionale in modo più organico.
I sottoscritti Consiglieri regionali
INTERPELLANO
Il Presidente della Giunta per sapere:
1) a che punto è il progetto di legge per la formazione
professionale;
2) quando da parte della Commissione che sta preparando il
progetto di legge saranno sentite le varie parti
interessate;
3) quali proposte ci sono per arrivare il prossimo anno in
modo diverso alla stesura del piano regionale dell'attività
formativa
.
Presidente
- Ha chiesto di parlare il Presidente della
Giunta, ne ha facoltà.
Andrione (UV)
- Dopo la metà di ottobre, la Commissione
che avevamo incaricato di studiare il problema mi ha presentato una
prima bozza, con l'indicazione degli obiettivi generali e di quelle
che dovrebbero essere le risposte della Regione, chiedendo se su
questa prima bozza vi era l'accordo della Presidenza della Giunta
per poter poi andare avanti. Non ho ancora avuto il tempo di
parlare con il funzionario che ha steso questa bozza in modo da
specificare esattamente a quali uffici, con quali quantità
organiche, con quali persone - per scendere nel concreto - certi
principi che in linea di larga massima oggi mi sembrano
accettabili, devono essere realizzati. È evidente che si tratta di
un lavoro di coordinamento di diversi Assessorati, dovrò parlarne
in Giunta, che dovrebbe dare la sua risposta ufficiale alla
Commissione per la fine di Gennaio. Si tratterà evidentemente di
predisporre un articolato che prevederà la spesa necessaria, in
quanto l'iter definitivo sarà concluso con il bilancio subito
dopo.
In questo anno l'aggravarsi della crisi ha fatto sì che
evidentemente quei pochi corsi che si sono potuti fare, si sono
tenuti, senza magari prendere tutte le indicazioni specifiche
perché vi è urgenza. Il Consigliere Cout sa bene che abbiamo la
grana di quel corso di handicappati con la Cogne, per cui è
importante arrivare a quel progetto di legge per la formazione
professionale che dev'essere terminato o contestualmente o subito
dopo il bilancio regionale.
Presidente
- Ha chiesto di parlare il Consigliere Cout,
ne ha facoltà.
Cout (PCI)
- Siamo contenti che la cosa sia andata
avanti, speriamo che la Giunta al più presto rimandi la legge alla
Commissione con l'eventuale osservazione, anche perché questa ha
giustamente rilevato che alcune delle questioni sono anche
politiche oltre che tecniche. Pertanto, visto che c'è tutta una
serie di questioni in atto, speriamo che subito dopo possano essere
organizzati da parte della Commissione quegli incontri su cui si
era dichiarato d'accordo anche il Presidente della Giunta in un
intervento precedente in Consiglio, e che per il prossimo anno ci
sia qualcosa di fatto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK