Consiglio Regionale della Valle d'Aosta - Oggetto del Consiglio n. 1780 del 4 maggio 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Infrastrutture ricreativo-sportive
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1780 del 4 maggio 2011 - Resoconto
OGGETTO N. 1780/XIII - Interrogazione: "Interventi di
manutenzione alla piscina regionale di Pré-Saint-Didier".
Interrogazione
Richiamata l'interpellanza oggetto n. 994/XIII del 27 gennaio
2010 riguardante "Interventi di manutenzione e verifiche
strutturali relativi alla piscina regionale di
Pré-Saint-Didier";
Preso atto delle rassicurazioni in quella sede fornite
dall'Assessore circa il monitoraggio costante delle situazioni di
criticità della struttura e della possibilità della chiusura della
piscina per un periodo di 6 mesi circa per un "intervento di
manutenzione straordinaria, importante, ma da permettere una
profondità temporale di esercizio di alcuni anni";
Constatato l'attuale funzionamento della piscina di
Pré-Saint-Didier;
i sottoscritti Consiglieri regionali
Interrogano
la Giunta
regionale per conoscere:
1) quali interventi di manutenzione sono stati effettuati
alla piscina in questione;
2) se tali interventi hanno risolto tutte le criticità allora
emerse.
F.to: Carmela Fontana - Donzel
Presidente
- Riprendiamo adesso l'ordine del giorno dal
punto n. 4 all'ordine del giorno.
La parola all'Assessore al turismo, sport, commercio e
trasporti, Marguerettaz.
Marguerettaz (UV)
- Grazie Presidente.
Con questa interrogazione si chiede quali siano gli interventi
di manutenzione annunciati l'anno scorso. Gli interventi, faccio
una risposta congiuntamente all'Assessore Marco Viérin in quanto
abbiamo acquisito le valutazioni dei dirigenti e dei responsabili,
sono stati eseguiti conformemente alle indicazioni fornite
dall'Ing. Fabio Fabiani, incaricato della relativa progettazione
con un provvedimento del Direttore della Direzione opere edili del
3 febbraio 2010. Gli interventi hanno riguardato in particolare
l'incremento della resistenza dei singoli componenti strutturali,
senza modifica dello schema statico originario della struttura,
operato mediante interventi puntuali mirati ad aumentare e rendere
congruo il livello di sicurezza dell'impianto e a bloccare il
processo di degrado del materiale e delle armature con opere di
rinforzo a carico dei soli elementi strutturali che sono risultati
degradati in maniera sensibile: pilastri a livello interrato,
porzioni di muratura portante in cemento armato e modesta porzione
di orizzontamento. Detti interventi sono stati indicati dal
progettista incaricato come necessari e sufficienti per il rinforzo
statico e il ripristino delle condizioni di sicurezza strutturale
originarie della piscina. Va precisato che il medesimo
professionista, anche a seguito dei risultati ottenuti
dall'esecuzione di sondaggi e prelievi effettuati su campioni di
calcestruzzo, di sopralluoghi, misurazioni e calcoli, ha attestato
nella relazione generale di progetto la possibilità sulla base
delle norme tecniche di costruzione, di cui al decreto del
Ministero delle infrastrutture del 14 gennaio 2008, di procedere
mediante i sopra descritti interventi di manutenzione straordinaria
riguardanti anche parti strutturali dell'edificio, senza la
necessità del suo completo adeguamento sismico, ritenendo quindi
tecnicamente possibile pervenire nel rispetto della normativa
vigente alla risoluzione dei problemi che avevano determinato la
chiusura al pubblico dell'impianto, mediante l'esecuzione dei
descritti interventi finalizzati al rinforzo statico
strutturale.
Seconda domanda:
"se tali interventi hanno risolto tutte le
criticità allora emerse"
, le opere eseguite sono state
collaudate dall'Ing. Enzo Tocco in data 11 luglio 2010 e ritenute
conformi a quanto previsto dal decreto ministeriale 9 gennaio
1996.
Presidente
- La parola alla Consigliera Carmela
Fontana.
Fontana (PD)
- Ringrazio l'Assessore, anche perché a
distanza di un anno non avevamo più notizie, eravamo rimasti che ci
vedevamo in commissione, ma probabilmente c'è stato troppo lavoro e
non siamo riusciti a farlo; mi interessava sapere anche perché ho
constatato che la piscina ha riaperto e questa è una cosa che mi fa
molto piacere. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK