Consiglio Regionale della Valle d'Aosta - Oggetto del Consiglio n. 1108 del 25 marzo 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ARTIGIANATO
COMMERCIO
INDUSTRIA
NORME DI ATTUAZIONE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1108 del 25 marzo 2015 - Resoconto
OGGETTO N. 1108/XIV - Parere sullo schema di decreto
legislativo concernente norme di attuazione dello Statuto speciale
della Regione Valle d'Aosta/Vallée d'Aoste in materia di incentivi
alle imprese.
Presidente
- La parola al Presidente della Regione.
Rollandin (UV) -
Grazie Presidente.
Credo che non sia sfuggito ai colleghi il significato di questa
particolare norma di attuazione in questo momento delicato e
difficile, che va ad inserirsi in uno schema di intervento che in
qualche modo valorizza il ruolo della Regione nell'ambito di un
settore estremamente delicato come quello degli incentivi. Come
previsto...ringrazio la Commissione paritetica e soprattutto i
membri della Valle d'Aosta, che hanno saputo in poco tempo
interpretare in modo corretto quello che era
l'input: quello
di fare in modo che una serie di fondi, che oggi sono allocati
ancora in disposizioni nazionali, che successivamente possono
essere trasferiti alla Regione siano direttamente di competenza
della Regione e quindi si eviti questo passaggio, ma soprattutto si
eviti che questo passaggio non avvenga, in quanto questi fondi
saranno destinati direttamente alla Regione.
Il dispositivo, come avete visto con la nota che è stata
presentata, si compone di due articoli: il primo che indica,
appunto, che sono trasferiti alla Regione Valle d'Aosta per la
parte che già non le spetti, ai sensi delle norme vigenti, tutte le
funzioni amministrative in materia di incentivi, agevolazioni e
servizi reali alle imprese esercitate sia da organi centrali e
periferici dello Stato, sia da enti e istituti pubblici a carattere
nazionale e interregionale di cui alle leggi...come sapete, tra
questi c'è anche la legge Sabatini, la legge che prevedeva degli
interventi che è stata poco utilizzata a suo tempo...e adesso
sarebbe importante, chiaramente, avere a disposizione i fondi, che
a questo erano destinati. È soppresso il comma 1 dell'articolo 5
del decreto 1102, questo perché va in contrasto e riduce le potestà
legislative che sopra sono state richiamate.
Punto secondo: le disposizioni finanziarie, il finanziamento
delle funzioni trasferite con il presente decreto...a questo
trasferimento si provvede in conformità al decreto del Presidente
del Consiglio dei ministri 112. È altresì direttamente assegnata
alla Regione la quota di eventuali altri stanziamenti iscritti nel
bilancio dello Stato anche conseguenti all'assegnazione dell'Unione
europea relativi a funzioni di cui al comma 1 dell'articolo 1 per
la parte riferita al territorio regionale, quindi questa è
un'ulteriore tutela e garanzia per quanto riguarda le funzioni che
la Regione può svolgere. Credo quindi che questo punto sia di
grande interesse, di grande importanza. Ritengo che l'aver in poco
tempo in qualche modo concluso questo percorso in modo positivo sia
un dato sicuramente importante. Credo che la raccomandazione che ci
facciamo tutti è che questa norma possa essere poi successivamente
analizzata dal Consiglio dei ministri, dove giacciono ancora altre
tre norme che sono lì. L'unica che è andata avanti, per fortuna, è
quella che abbiamo salutato l'altro giorno per quanto riguarda l'ex
Commissione di coordinamento e così via, mentre la norma sugli
archivi, la norma sull'ISPER sono ancora ferme malgrado sia ormai
più di un anno che sono state...era in procinto di essere portato
ad ognuno dei Consigli dei ministri passati, purtroppo ci sono
stati altri inconvenienti, si aspetta da un momento all'altro che
questo avvenga, voglio dirlo perché è stato sollecitato a più
riprese e anche garantito che sarebbe stato portato avanti e
bisogna dire che nel Ministero competente ci sono stati anche dei
cambi, oggi non c'è nemmeno il Ministro...non c'è, quindi ci sono
un po' di problemi anche amministrativi, comunque credo che...
Sottolineando ancora l'importanza di questa norma, rinnovo i
ringraziamenti alla Commissione che ha agito in poco tempo in modo
molto competente. Grazie.
Presidente -
Ci sono richieste di intervento? La parola
al collega Bertin.
Bertin (ALPE) -
Grazie Presidente.
Semplicemente per esprimere una valutazione positiva su questo
provvedimento che va a rendere più efficaci le possibilità di
intervento dell'Amministrazione regionale in un settore che diventa
sempre più importante soprattutto in questo periodo di crisi e che
risolve anche una questione da tempo di perdita di fondi...che
potranno essere utilizzati direttamente. Ci auguriamo, come
sottolineava anche il Presidente, che al più presto il Governo dia
seguito a queste norme di attuazione, abbiamo visto che nel caso
della Commissione di coordinamento la cosa si è chiusa in
brevissimo tempo, ci auguriamo che lo stesso avvenga anche in
questo caso. Per quanto ci riguarda, il voto sarà favorevole.
Grazie.
Presidente -
Grazie collega. La parola al collega
Gerandin.
Gerandin (UVP) -
Merci Président.
Anche noi, come gruppo UVP, lo voteremo convintamente, anche
perché questo parere sul decreto legislativo va nella giusta
direzione, nel senso che è importante in questo momento del tutto
particolare avere la possibilità di gestire quelle che sono le
funzioni amministrative, in questo caso in materia di incentivi,
agevolazioni, servizi reali alle imprese. Ci associamo con
l'auspicio del Presidente quando diceva che ci sono altri aspetti
che necessitano di essere con urgenza portati a casa, noi vorremmo
approfittare dell'occasione per aggiungere uno di questi aspetti,
che in questi giorni sta avendo una particolare importanza: è
quello sulla fiscalità, è legato alla fiscalità per quello che
riguarda l'imposizione locale. Noi stiamo leggendo, abbiamo letto
ieri, oggi che si sta parlando di estendere l'IMU alle società
degli impianti, bene noi chiederemo che la priorità numero uno di
questo tavolo sia di fare esattamente come ha fatto la Provincia di
Trento e Bolzano: portarsi a casa quella che è la possibilità di
decidere quella che è la fiscalità per quello che riguarda
l'imposizione della tassazione locale. È una priorità
à la
une
tenuto conto che sempre più ci sono sentenze, in questo
caso della Corte costituzionale, che pare voglia estendere, come
dicevo in questo caso, anche alle società di impianti a fune il
discorso dell'IMU. Sono messaggi che incidono pesantemente su
quella che è l'imposizione locale, su quella che è la possibilità
di una Regione come la nostra eventualmente di incidere e
soprattutto decidere come far pagare e quanto far pagare quella che
è la tassazione locale. Grazie.
Presidente -
Grazie collega. Non vedo altre richieste di
intervento...la parola al collega Donzel.
Donzel (PD-SIN.VDA) -
Grazie Presidente.
Come precisato già precedentemente, tutte le forze politiche già
in Commissione hanno guardato con favore a questa norma, sappiamo
che l'iter di queste norme è sempre appeso ad un filo, quindi, per
quanto ci riguarda, ci prendiamo anche l'impegno, per la nostra
piccola parte, di soffiare nella direzione di gonfiare la vela che
porti in Consiglio dei ministri queste norme, in particolare
questa. Capisco la problematica che ha sollevato il collega
Gerandin, ma penso che una norma come questa costituisce proprio
uno di quei passi che vanno ad ampliare le nostre competenze e
quindi sono quei piccoli tasselli che vanno messi per raggiungere
gli obiettivi di cui...diceva il collega Gerandin sono gli
obiettivi a cui assolutamente dobbiamo tendere, ma probabilmente un
passo come questo è la strada giusta per arrivare agli obiettivi
più grandi. Noi quindi voteremo questa norma di attuazione.
Presidente -
Grazie collega. Chiudiamo la discussione
generale. Le dichiarazioni di voto credo siano state fatte sempre
in discussione, possiamo procedere alla votazione che avviene sul
parere sullo schema di decreto legislativo. La votazione è aperta.
La votazione è chiusa.
Presenti: 35
Votanti: 35
Favorevoli: 35
Il Consiglio approva all'unanimità.
Punto 28.02 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK