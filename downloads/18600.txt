Consiglio Regionale della Valle d'Aosta - Oggetto del Consiglio n. 1707 del 6 dicembre 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula
Oggetto del Consiglio n. 1707 del 6 dicembre 2000 - Resoconto
OGGETTO N. 1707/XI Coinvolgimento del Genio ferrovieri per
lavori di ripristino della tratta ferroviaria Aosta/Torino.
(Interpellanza)
Interpellanza Preso atto della risoluzione sulla ferrovia
votata dal Consiglio regionale della Valle d’Aosta
nella seduta del 3 novembre 2000 con la quale si afferma la
necessità di addivenire al ripristino immediato della ferrovia
Aosta-Torino;
Ricordato che i due punti più critici della tratta ferroviaria
Aosta-Torino sono costituiti dai due ponti crollati a Strambino e a
Tavagnasco, nel Canavese;
Considerata in particolare la necessità che vengano ripristinati
i due ponti crollati nel corso dell’alluvione del 14
e 15 ottobre scorso, in modo che si possa viaggiare nel più breve
tempo possibile sull’intera tratta
Aosta–Torino;
Ritenendo che il ricorso al Genio ferrovieri per questa
tipologia di opere consentirebbe di erigere in tempi brevissimi
ponti provvisori;
la sottoscritta Consigliera regionale
Interpella
l’Assessore competente per sapere:
1) gli estremi delle lettere o di altra documentazione, relativi
alla richiesta di intervento del Genio ferrovieri per il ripristino
di tale ferrovia;
2) se sono già definiti e stabiliti i tempi
dell’intervento del Genio ferrovieri;
3) se, e come, intende sollecitare il Genio ferrovieri perché i
tempi d’intervento siano accelerati al massimo.
F.to: Squarzino Secondina
Président
La parole à la Conseillère Squarzino
Secondina.
Squarzino (PVA-cU)
Molte volte le nostre interpellanze,
quando arrivano in Consiglio, sono un po' datate, perché dal
momento in cui vengono predisposte al momento in cui vengono
discusse, succedono alcuni eventi. In questo caso mi sembra che ci
sia stata recentemente una accelerazione rispetto a questi
eventi.
Comunque ci sono ancora alcuni elementi che rimangono di
attualità, che vado a presentare.
La risoluzione che è stata votata in Consiglio dalla nuova
maggioranza, riporta come secondo punto dell’impegno
il seguente:
"ridurre al minimo il periodo di chiusura della
linea operando gli interventi di ripristino contemporaneamente su
più fronti, utilizzando eventualmente risorse esterne quali il
Genio ferrovieri".
Questo era uno dei punti della risoluzione
con cui il Consiglio impegnava la Giunta e "in primis"
l’Assessore.
Il problema del Genio ferrovieri era stato inserito in questo
impegno anche perché, fra i vari tratti ferroviari che sono stati
danneggiati dall’alluvione, ce ne sono almeno due di
particolare gravità e cioè il ponte sul Chiusella fra Strambino e
Ivrea, il ponte sulla Dora Baltea a Settimo Tavagnasco, opere
queste che richiedono interventi pesanti per i quali probabilmente
il Genio ferrovieri è più idoneo rispetto ad altre aziende o altri
attori dati i maggiori mezzi che possiede.
Essendo importante ricostruire, anche in modo provvisorio,
questi due ponti per garantire l’intera tratta
Torino-Aosta, chiediamo se l’Assessore ha portato
avanti il mandato che il Consiglio gli aveva affidato.
In particolare chiediamo: quali sono stati i rapporti con il
Genio ferrovieri per ripristinare la ferrovia, quali tipologie di
richieste ha fatto e a chi; se conosce i tempi
dell’intervento del Genio ferrovieri ed,
eventualmente, se è sua intenzione sollecitare il Genio ferrovieri
perché i tempi di intervento siano al massimo accelerati.
Président
La parole à l’Assesseur au
tourisme, aux sports, au commerce et aux transports, Lavoyer.
Lavoyer (FA)
Cercherò di rispondere brevissimamente a
questa interpellanza, poi al limite fornirò anche
all’interpellante non solo gli estremi, ma anche
fotocopia della documentazione che è stata inviata attinente
all’argomento.
Volevo sottolineare anzitutto che molto prima della risoluzione
che è stata poi approvata dal Consiglio regionale il 14 novembre,
in un incontro presso l’Assessorato avevamo
sollecitato, anche a seguito delle dichiarazioni che aveva fatto
Violante quando era venuto a Cogne, le Ferrovie dello Stato,
Divisione infrastrutture, ad utilizzare eventualmente il Genio
ferrovieri per il ripristino di alcuni tratti.
Vorrei fare un cappello importante a tutto il ragionamento e
quindi rispondo indirettamente al punto 3 dell'interpellanza e cioè
non è l’Amministrazione regionale che appalta i
lavori pertanto, qualora anche il Genio ferrovieri venga coinvolto,
non possiamo direttamente intrattenere dei rapporti con il Genio
ferrovieri relativi alle modalità di esecuzione, alla tempistica,
alla velocizzazione degli interventi perché tutti gli appalti, le
modalità di esecuzione, l’organizzazione degli
interventi sono interamente di competenza della Divisione
infrastrutture.
Questo è importante perché non è che possiamo dire al Genio
ferrovieri di realizzare quel ponte o di ripristinare quel tratto
di ferrovia peraltro, in esecuzione dell’ordine del
giorno del Consiglio, cosa abbiamo fatto? Il 9 novembre?
(interruzione della Consigliera Squarzino Secondina, fuori
microfono)
? no, il 14 novembre è stata fatta la lettera di trasmissione
del Consiglio, l’ordine del giorno non è del
Consiglio del 3 novembre, ma indipendentemente da questo noi in
ottemperanza anche a questa sollecitazione, forse anche su
iniziativa di una vostra interpellanza, abbiamo inviato una lettera
dove dicevamo che:
"A seguito dell’incontro
tenutosi presso lo scrivente Assessorato in data 27 ottobre, nel
corso del quale i responsabili della Direzione compartimentale
infrastrutture Torino hanno provveduto a relazionare in merito ai
danni provocati dagli eventi alluvionali dei giorni scorsi,
ribadita l’importanza della ferrovia?"
eccetera
"? a tal fine si ritiene opportuno che la programmazione degli
interventi di ripristino preveda l’apertura
contemporanea di più cantieri in linea con
l’eventuale utilizzo di risorse esterne quali il
Genio ferrovieri?"
poi la lettera contiene anche altre cose,
eventualmente faccio avere la copia alla Consigliera.
Successivamente abbiamo fatto la trasmissione
dell’ordine del giorno che al punto 2 chiede di
ridurre al minimo il periodo di chiusura operando interventi di
ripristino contemporaneamente su più fronti utilizzando
eventualmente risorse esterne quali il Genio ferrovieri e qui
c’è la lettera di trasmissione a Trenitalia,
Ferrovie dello Stato, Stato maggiore dell’esercito e
reggimento Genio ferrovieri.
Abbiamo poi richiesto ulteriori precisazioni, quindi si trattava
di invio di sollecitazioni con la prima, di trasmissione di una
volontà del Consiglio con la seconda e con la terza operazione
abbiamo chiesto a Ferrovie dello Stato, Divisione infrastrutture,
che ci relazionasse sull’effettiva presa in
considerazione delle sollecitazioni e degli impegni del Consiglio.
A seguito di quell’intervento e a seguito?
(interruzione della Consigliera Squarzino Secondina, fuori
microfono)
? adesso non ho la data della lettera, che è stata inviata per
fax, comunque, Consigliera Squarzino, stia tranquilla, lei insiste
per sapere la data, ma io le dico che il cappello per richiedere
queste precisazioni è stata la trasmissione
dell’iniziativa della Consigliera Squarzino, cioè
noi abbiamo sollecitato una loro risposta dicendo che
c’era un'iniziativa in Consiglio alla quale dovevamo
rispondere. A questo punto la data mi sembra irrilevante.
Inoltre fanno presente che la direzione compartimentale, che si
è prontamente attivata al fine di anticipare quanto più possibile
la riapertura dell'intera linea Chivasso-Aosta, a questo scopo ha
esplorato tutte le possibili soluzioni e le modalità di esecuzione
dei lavori da realizzare per un più pronto ripristino della
circolazione ferroviaria.
In tale contesto sta utilizzando imprese specializzate in
interventi di opere civili per il ripristino del tratto dissestato
dall’alluvione e si avvarrà della professionalità
del Genio ferrovieri in quanto altamente organizzato in merito per
il montaggio delle sole travate metalliche per la realizzazione del
ponte provvisorio sul fiume Dora. Poi dichiarano che
l’intervento del suddetto Genio ferrovieri potrà
avere luogo solo dopo la realizzazione delle necessarie opere di
fondazione del manufatto stesso.
Quindi nella sostanza riconoscono la competenza, la celerità da
parte del Genio ferrovieri nel montare queste strutture, però il
problema preliminare è creare gli appoggi. Allora in base alla
tempistica, quindi il progetto degli appoggi dei plinti, che devono
essere costruiti in alveo con tecnologie particolari, presuppone
che l’intervento del Genio ferrovieri per il
montaggio del ponte possa avvenire nell’estate del
2001.
La tempistica se vuole, gliela dico, ma penso che
l’abbiate conosciuta preliminarmente al convegno di
Torino e comunque il tratto Aosta-Nus entro il 1° marzo 2001, il
tratto Strambino-Ivrea-Borgo Franco entro il 1° luglio 2001, il
tratto Borgo Franco-Nus entro la fine del 2001. Questi sono i tempi
che prevede Divisione infrastruttura. Noi continueremo a farci
carico di sollecitare affinché gli interventi avvengano nel più
breve tempo possibile.
Président
La parole à la Conseillère Secondina
Squarzino.
Squarzino (PVA-cU)
Sono contenta della risposta
dell’Assessore che ringrazio. Lo ringrazio anche per
la documentazione che vorrà fornirmi.
Insistevo sulla data non solo per un mio hobby, ma perché, da
come ha argomentato la risposta l’Assessore, appare
chiaramente che se ci sono delle sollecitazioni, se si segue con
attenzione quello che Infrastrutture S.p.A. sta facendo, abbiamo
anche più possibilità di raggiungere l’obiettivo che
ci siamo tutti quanti posti. Qui non ci distinguiamo in maggioranza
e opposizione, ma qui tutti credo che abbiamo
l’obiettivo di far ripristinare il più presto
possibile la tratta Aosta-Torino.
Abbiamo visto la tempistica che è stata data, una tempistica che
spero possa ancora essere ulteriormente abbreviata, se continuiamo
a sollecitare, a insistere, a chiedere spiegazioni, a verificare a
che punto sono i lavori.
Capisco che Infrastrutture S.p.A. deve occuparsi di tutta la
rete nazionale, per cui non è che il suo cuore batta solo per la
nostra linea ferroviaria.
Credo anche che Infrastrutture S.p.A. incontri anche lei degli
ostacoli per gli appalti e per tutte le varie situazioni che
possono verificarsi. Ma se effettivamente emerge, non solo come
risultato del Consiglio, ma dall’azione concreta non
dico quotidiana, ma almeno mensile dell’Assessore,
dell’Assessorato, di questa Regione nei confronti di
Infrastrutture un'azione di pressione e di sollecitazione, forse
abbiamo maggiori possibilità che questa tempistica sia
rispettata.
Sollecito pertanto l’Assessore a non dimenticarsi
di questo problema. Da parte nostra cercheremo di aiutarlo a
ricordarsene.
È vero, il Genio ferrovieri interverrà solo quando saranno
costruiti i basamenti su cui poi posare le infrastrutture, ma
l’Assessore capisce bene che questa interpellanza
era rivolta al Genio ferrovieri per riportare
l’attenzione su tutta la linea.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK