Consiglio Regionale della Valle d'Aosta - Oggetto del Consiglio n. 315 del 10 maggio 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 315 del 10 maggio 1983 - Resoconto
OGGETTO N. 315/VII - DISEGNO DI LEGGE CONCERNENTE:
"PARTECIPAZIONE DELLA REGIONE ALLA LOTTA CONTRO LA FAME NEL MONDO E
AIUTI AI PAESI IN VIA DI SVILUPPO - CONCESSIONE DI UN CONTRIBUTO
ALL'O.N.G. "MOVIMENTO SVILUPPO E PACE" DI TORINO.
PRESIDENTE
: Per quanto riguarda l'articolato, ha chiesto
la parola al Consigliere Carlassare, ne ha facoltà.
CARLASSARE (D.P. - N.S.):
Ho già annunciato prima che
voterò a favore di tutte e due i disegni di legge e questo mio
intervento vuole sottolineare come le astensioni siano delle
formule, passatemi il termine, un pochino ipocrite per bocciare le
iniziative. Io ritengo che, se si ritiene un'iniziativa non
corretta, non perchè sbagliata nell'impostazione, ma perchè un
disegno di legge di questo genere non è presentato nei tempi e nei
modi, si debba avere il coraggio di votare contro. Il problema è
questo: se si reputa effettivamente di voler buttare una pietra
nello stagno per sollevare la questione in modo duraturo, bisogna
creare le condizioni che permettano di superare il volontarismo da
parte della Giunta di affrontare problema per problema. Questo è il
motivo per il quale ritengo che anche la proposta del Partito
Comunista dovrebbe essere accettata. Se non c'è questa volontà, il
fatto di dire "noi ci asteniamo", significa adottare una soluzione
ipocrita perchè l'astensione significa bocciatura, significa non
voler (...interruzione...).
Certo che puoi votare le due proposte, visto e considerato che
non sono per niente in contrapposizione, ma sono perfettamente
complementari l'una alla altra. Quindi il fatto, e voglio
sottolinearlo, di astenersi significa voler bocciare un disegno di
legge per delle motivazioni politiche, significa soprattutto voler
lasciare, come spesso accade qui dentro, o alla Giunta, o al suo
Presidente la possibilità di intervenire o no a sua discrezione,
gestendo in modo molto personale, presentandosi come il buon padre
che cerca di risolvere tutti i problemi, quando il problema di
fondo è invece quello di esprimere una volontà, fissandola con dei
criteri precisi. Deve essere una volontà espressa da questo
Consiglio che ritiene così di impegnare la popolazione valdostana
ad affrontare queste problematiche, e non per la buona o la cattiva
volontà o il giudizio positivo o negativo del singolo Presidente o
del singolo Assessore.
PRESIDENTE
: Do lettura dell'art. 1 del D.L. n. 525:
ART. 1
"La Regione Autonoma delta Valle d'Aosta,
consapevole del proprio patrimonio storico-culturale e da
sempre sensibile ai problemi delle minoranze;
riconoscendosi nelle finalità delle risoluzioni dell'ONU e
del Parlamento Europeo che auspicano un efficace trasferimento di
risorse dai Paesi del Nord ai Paesi del Sud del Mondo, si fa carico
del grave problema e partecipa alla lotta contro la fame sostenendo
l'attuazione del progetto di sviluppo concordato, avanzato dalla
organizzazione non governativa (O.N.G.) "Movimento Sviluppo e Pace"
avente per titolo "Sostegno alle cooperative femminili agricole di
SAMANKO, SOKE' e TENENKA V in MALI', con il fine di contribuire al
raggiungimento dell'autosufficienza alimentare dei Paesi in via di
sviluppo".
PRESIDENTE:
C'è un emendamento proposto dalla Commissione
che è sostitutivo dell'ultima alinea dell'articolo 1, e cioè dove
dice "si fa carico ...", è sostituito dal seguente:
"si fa carico del grave problema e partecipa alla lotta
contro la fame ed il sottosviluppo sostenendo l'attuazione dei
seguenti progetti di sviluppo concordati, avanzati dalla
Organizzazione Non Governativa (O.N.G.) "Movimento Sviluppo e Pace"
aventi per titolo "Sostegno alle cooperative femminili agricole di
SAMANKO, SOKE' e TENENKOU in Mali" e costruzione e attrezzatura di
una maternità a NKONGSAMBA in Camerun, con il fine di contribuire
al raggiungimento dell'autosufficienza alimentare e al
miglioramento delle condizioni sanitarie dei paesi in via di
sviluppo".
Sull'emendamento proposto dalla Commissione qualcuno interviene?
Lo metto in approvazione.
ESITO DELLA VOTAZIONE
Presenti: 26
Votanti: 19
Astenuti: 7 (Bajocco, Carral, Cout, Dolchi, Mafrica, Péaquin e
Tonino)
Favorevoli: 19
Il Consiglio approva
PRESIDENTE:
Do lettura dell'articolo 1 emendato.
Art. 1
La Regione Autonoma Valle d'Aosta, consapevole del proprio
patrimonio storico-culturale e da sempre sensibile ai problemi
delle minoranze;
- riconoscendosi nelle finalità delle risoluzioni dell'ONU e
del Parlamento Europeo che auspicano un efficace trasferimento di
risorse dai Paesi del Nord ai Paesi del Sud del mondo;
si fa carico del grave problema e partecipa alla lotta contro
la fame ed il sottosviluppo sostenendo l'attuazione dei seguenti
progetti di sviluppo concordati, avanzati dalla Organizzazione Non
Governativa (O.N.G.) "Movimento Sviluppo e Pace" aventi per titolo
"Sostegno alle cooperative femminili agricole di Samanko, Soké e
Tenenkou in Mali" e costruzione e attrezzatura di una maternità a
Nkongsamba in Camerun con il fine di contribuire al raggiungimento
dell'autosufficienza alimentare e al miglioramento delle condizioni
sanitarie dei Paesi in via di sviluppo.
ESITO DELLA VOTAZIONE
Presenti: 26
Votanti: 19
Astenuti: 7 (Bajocco, Carral, Cout, Dolchi, Mafrica, Péaquin e
Tonino)
Favorevoli: 19
Il Consiglio approva
PRESIDENTE
: Do lettura dell'art. 2:
Art. 2
Per gli scopi e le finalità della presente legge, la Giunta
regionale è autorizzata ad erogare un contributo di lire 140.
000.000 a favore dell'O.N.G. "Movimento Sviluppo e Pace" di
Torino.
C'è un emendamento proposto dalla Commissione che riguarda la
variazione finanziaria, da 140.000.000 a 350.000.000.
Metto in approvazione l'emendamento.
ESITO DELLA VOTAZIONE
Presenti: 26
Votanti: 19
Astenuti: 7 (Bajocco, Carral, Cout, Dolchi, Mafrica, Péaquin e
Tonino)
Favorevoli: 19
Il Consiglio approva
PRESIDENTE:
Do lettura dell'art. 2 emendato.
Art. 2
Per gli scopi e le finalità della presente legge, la Giunta
regionale è autorizzata ad erogare un contributo di lire
350.000.000 a favore dell'O.N.G. "Movimento Sviluppo e Pace" di
Torino.
ESITO DELLA VOTAZIONE
Presenti: 26
Votanti: 19
Astenuti: 7 (Bajocco, Carral, Cout, Dolchi, Mafrica, Péaquin e
Tonino)
Favorevoli: 19
Il Consiglio approva
PRESIDENTE: Do lettura dell'art. 3
Art. 3
L'onere derivante dall'applicazione dell'articolo precedente
graverà sul capitolo 42000 "Contributi, sovvenzioni e sussidi ad
enti e privati, istituzioni e fondazioni assistenziali" del
bilancio di previsione della Regione per l'esercizio 1983.
Alla copertura dell'onere di cui al comma precedente si
provvede mediante riduzione di pari importo del capitolo 50150
della parte spesa del bilancio stesso "Fondo globale per il
finanziamento di spese per ulteriori programmi di sviluppo - spese
di investimento" sullo stanziamento iscritto per il collegamento
stradale Aosta-Courmayeur allegato n. 8 - Settore I - Assetto del
territorio e tutela dell'ambiente.
Metto in approvazione l'art. 3.
ESITO DELLA VOTAZIONE
Presenti: 26
Votanti: 9
Astenuti: 7 (Bajocco, Carral, Cout, Dolchi, Mafrica, Péaquin e
Tonino
)
Favorevoli: 19
Il Consiglio approva
PRESIDENTE: Do lettura dell'art. 4
Art. 4
Al bilancio di previsione della Regione per l'esercizio
finanziario 1983 sono apportate le seguenti variazioni:
PARTE SPESA
Variazione in diminuzione
Cap. 50150 - Fondo globale per il finanziamento di spese per
ulteriori programmi di sviluppo
(spese di investimento)
£. 140. 000. 000
Variazioni in aumento
Cap. 42000 - Contributi, sovvenzioni e sussidi a enti e
privati, istituzioni e fondazioni assistenziali
£. 140. 000. 000
La presente legge sarà pubblicata nel Bollettino Ufficiale
della Regione. E' fatto obbligo a chiunque spetti di osservarla e
di farla osservare come legge della Regione Valle d'Aosta.
Le cifre vanno modificate in quanto il Consiglio ha approvato
l'emendamento all'art. 2 per cui, dove c'è scritto 140.000.000, si
deve leggere 350.000.000
Ha chiesto di parlare il Consigliere Mafrica; ne ha facoltà.
MAFRICA (P.C.I.):
A proposito della dichiarazione di voto
sull'art. 4. Visto che il compagno Carlassarre ha frainteso anche
la posizione del nostro Gruppo, credo che meriti un'ulteriore
precisazione. Siccome il discorso che stiamo trattando è molto
serio, io per una volta voglio prendere per buono lo spirito di
astensione della maggioranza ritenendo che in tempi successivi si
possa arrivare ad una proposta di legge simile a quella formulata
dal nostro Gruppo. Non voglio in questo caso ritenere che
l'astensione della maggioranza sia da considerare un voto negativo
e credo di poter affermare che la nostra astensione sia effettiva.
Noi riconosciamo che quei progetti possano essere utili, non
riteniamo però di approvare in toto la proposta di legge della
Giunta perchè riteniamo che la nostra permetta quelle stesse cose e
in modo più completo. E' dunque una astensione vera e propria.
PRESIDENTE:
Metto in approvazione l'articolo 4
emendato.
Art. 4
Al bilancio di previsione della Regione per l'esercizio
finanziario 1983 sono apportate le seguenti variazioni:
PARTE SPESA
Variazione in diminuzione
Cap. 50150 - Fondo globale per il finanziamento di spese per
ulteriori programmi di sviluppo (spese di investimento)
£. 350. 000. 000
Variazione in aumento
Cap. 42000 - "Contributi, sovvenzioni e sussidi a enti e
privati, istituzioni e fondazioni assistenziali"
£. 350. 000. 000
La presente legge sarà pubblicata nel bollettino Ufficiale
della Regione. E' fatto obbligo a chiunque spetti di osservarla e
di farla osservare come legge della Regione Valle d'Aosta.
ESITO DELLA VOTAZIONE
Presenti: 26;
Votanti: 19;
Astenuti: 7;(Bajocco, Carral, Cout, Dolchi, Mafrica, Péaquin e
Tonino)
Favorevoli: 19;
Il Consiglio approva
PRESIDENTE:
Il Consiglio è chiamato ad esprimersi per
votazione segreta sul complesso della legge.
ESITO DELLA VOTAZIONE
Presenti: 28
Votanti: 21
Astenuti: 7 (Bajocco, Carral, Cout, Dolchi, Mafrica, Péaquin e
Tonino)
Favorevoli: 21
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK