Consiglio Regionale della Valle d'Aosta - Oggetto del Consiglio n. 21 del 30 gennaio 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 21 del 30 gennaio 1973 - Resoconto
OGGETTO N. 21/73 - Riflessi negativi sulle entrate regionali
derivanti dall'applicazione dell'Iva. (Interpellanza)
Montesano (P.S.D.I.)
- Vuole illustrare? La parola al
Consigliere Andrione.
Andrione
(U.V.)
- Molto brevemente, tutti sanno
che l'IVA esiste e nessuno sa come si applica ivi compresi gli
uffici predisposti all'IVA.
La questione che preoccupa è questa: dato che per mantenere
inalterato il prezzo di certe merci e in particolare possiamo fare
l'esempio della benzina, il Governo con l'applicazione dell'IVA ha
abbassato altri contributi sui quali contributi l'Amministrazione
Regione era chiamata a partecipare mentre non partecipa all'IVA,
non ha percentuali sull'IVA, c'è il rischio con l'applicazione
dell'IVA che le entrate regionali diminuiscano di una somma che io
non so precisare ma che potrebbe essere molto alta, perché per
esempio credo che sulla benzina super si aggiri sulle sette lire,
sulla benzina normale sulle 6,50, sugli alcool e via dicendo; ora
tutto questo avrebbe dovuto interessare il nostro dinamico
Assessore alle Finanze e spingerlo a emettere un comunicato qualche
cosa, dicendo quali sono le intenzioni dell'Amministrazione
regionale, se intende aumentare al pubblico il prezzo in maniera da
recuperare quei soldi che viene a perdere con l'applicazione
dell'IVA o se intende di aumentarlo di meno oppure se intende fare
una operazione di assenza assoluta diminuendo di una somma
importante le entrate regionali, questo avremmo voluto sapere ed è
per questo che abbiamo fatto una interpellanza.
Chantel
(P.S.I.)
- A me sembra che nella legge del
riparto passata nel 1972, ci sia un paragrafo che è molto chiaro in
cui è detto che la somma dell'IGE comunque incassata o dovuta sarà
aumentata per quattro anni del 10% non essendo in grado né allora
né adesso di poter valutare l'IVA.
Questo è quanto, perciò non è come dite voi perdita assoluta
totale, questo è stato predisposto, vero, e se vi rileggete la
legge vedrete che c'è un paragrafo deciso proprio all'una del
mattino direttamente con Preti, è vero, c'è un paragrafo che
riguarda il passaggio tra l'IGE e l'IVA, che prevede un aumento del
10% di quanto incassato nel 1972, incassato o comunque dovuto, vuol
dire che non sono stati incassati ma che dovevano essere pagati;
vengono computati con l'anno 1972, e c'è un aumento progressivo del
10% per quattro anni.
Il problema si presenterà nella futura amministrazione il quale
allo scadere dei termini dovrà preoccuparsi di trattare questa
parte, vero, riguardando il capitolo IVA in sostituzione del
Capitolo IGE.
Per il resto Le dirò una cosa: l'Amministrazione si è
preoccupata di chiedere una convocazione, e la prima è già
avvenuta, e l'altra avverrà, fra una decina di giorni, ecc. e gli
organi preposti dal Ministero delle Finanze da Roma per
l'applicazione dell'Iva, dei diversi funzionari
dell'Amministrazione finanziaria, con la presenza dei funzionari
interessati della Regione e degli operatori economici; in un dato
momento si è dovuto constatare, vero, che le modalità di
applicazione erano molto incerte, tanto è vero che c'è stata la
garanzia da parte dell'Intendente di Finanza che se le indicazioni
per le denunce e per la documentazione si fossero poi dimostrate
errate, era considerato che queste denunce erano state fatte in
buona fede e senza alcuna sanzione economica, ecc. sarebbero state,
di comune accordo fra sia i funzionari della Valle, in
rappresentanza della Valle, e degli operatori economici, sistemate.
Questo è quanto io vi posso dire, naturalmente ci sono certi
aspetti dell'IVA che non sono ancora stati chiariti e questi
aspetti riguardano gli operatori economici come riguardano ancora
di più la Valle che emette un qualcosa come 28-29 mila mandati
all'anno, di cui una buona parte dovrebbero aver soddisfatto l'IVA;
d'altra parte la Valle stessa ha fatto un periodo transitorio dal
1° gennaio in avanti perché gli uffici dell'IVA non erano ancora in
grado di mettere il famoso bollo sulle fatture e certe
interpretazioni di legge sono tutt'altro che facili.
Risulterebbe che se uno doveva essere tassato in IGE ed era
stato esentato si troverebbe nelle condizioni, anche se le fatture
sono pagate adesso di non pagarle più, ma queste sono tutte
illazioni nei diversi capitoli dell'IVA, di cui qualche d'uno sono
stati chiariti e una parte non sono stati chiariti manco
dall'autorità finanziaria che dovrebbe tutelare e dovrebbe
controllare l'imposizione della tassa.
Io non ho altro da dire perché la questione che riguarda i
generi contingentati, ecc. ecc. riguardano probabilmente non il mio
Assessorato e d'altra parte certi generi contingentati, se saranno
aumentati, saranno aumentati perché i prezzi sono scattati
all'ingrosso dalla base e non riguardano la semplice e pura
applicazione dell'IVA; l'applicazione dell'IVA eventualmente noi
sappiamo che su questi generi non dovrebbe oltrepassare il 16% e
forse anche meno.
Andrione
(U.V.)
- Mi dichiaro insoddisfatto e mi
riservo in caso di presentare una mozione con la documentazione di
quello che riguarda l'IVA.
L'IVA non è sostituita completamente da quello che noi
percepiamo con il 10% in sostituzione dell'IGE, perché si tratta di
abolizione di diversi altri tributi che ora non entreranno più
nelle casse della Regione, noi dobbiamo rispondere preventivamente,
non accettare di sapere qual è il danno per poi fare le corse
all'indietro. Comunque sono insoddisfatto e mi riservo di
presentare una mozione.
Montesano (P.S.D.I.)
- Allora si tiene conto che per
memoria è il punto 5 e si passa al punto 5bis, che è contenuto
nell'elenco aggiuntivo. Vuole parlare sul 5? Allora la parola al
Consigliere Dolchi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK