Consiglio Regionale della Valle d'Aosta - Oggetto del Consiglio n. 3094 del 6 febbraio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3094 del 6 febbraio 1992 - Resoconto
OGGETTO N. 3094/IX Disegno di legge: "Autorizzazione di spesa
per servizi di telecomunicazione e radiodiffusione avanzati,
progetto 'Valle d'Aosta cablata', rete ottica e sistemi televisivi
regionali".
Presidente
Il Consigliere relatore Trione ha chiesto la
parola per illustrare il disegno di legge n. 334, iscritto al punto
34 dell'ordine del giorno; ne ha facoltà.
Trione (DC)
Premetto che il disegno di legge n. 334 è
approdato in Consiglio per decorrenza di termini.
La crescente importanza che la produzione, la circolazione ed il
consumo delle informazioni ha assunto nelle diverse attività
economiche e sociali, rappresenta certamente uno dei fenomeni che
più caratterizzano la nostra società e dei quali occorre
inevitabilmente tenere conto nel definire le attività di indirizzo
e di promozione dello sviluppo di una regione come la nostra.
Le telecomunicazioni, nella loro più ampia accezione di
trasmissione di informazioni, hanno un impatto sempre maggiore nel
nostro modo di comunicare e di lavorare e ci fanno sentire
l'esigenza di servizi sempre più specializzati e tecnologicamente
evoluti.
In tal senso la Valle d'Aosta ha già operato talune importanti
scelte e sottoscritto accordi significativi e particolarmente
rilevanti con Sip, Rai e Sirti. A questo proposito vorrei segnalare
che nel corso del mese di dicembre la Sirti ha provveduto alla
completa posa di cavi a fibre ottiche e nello stesso tempo ha
collocato un tributo ai fini della successiva utilizzazione per i
servizi di telecomunicazione avanzata.
La Sip, sempre nel corso dell'ultimo periodo, ha realizzato
servizi di teleselezione uscenti da Aosta con apparati in tecnica
numerica, ha predisposto il servizio di emergenza sanitaria 118, la
numerazione di accesso al servizio Videotel 165 ed altri interventi
analoghi.
Quanto è già stato fatto non deve farci distogliere l'attenzione
e l'interesse dalla questione, soprattutto per il fatto che le
maggiori decisioni riguardanti le reti ed i servizi di
telecomunicazione sono presi fuori dall'ambito regionale.
Il disegno di legge n. 334, con un primo impegno finanziario
triennale di 990 milioni di lire, ripartito negli anni 1992-93-94,
rispettivamente in 300, 300 e 390 milioni di lire, si pone appunto
la finalità di dare attuazione ad ulteriori interventi e
realizzazioni nel campo dei servizi avanzati di telecomunicazione e
di radiodiffusione.
Il provvedimento legislativo in discussione ha infatti lo scopo
di autorizzare la spesa relativa a studi, iniziative,
interventi..., concernenti i progetti stessi. Tra questi, appunto:
"Valle d'Aosta cablata" con fibre ottiche, al quale è affidato il
compito di allestire ed attivare risorse e strutture
tecnologicamente evolute al servizio del sistema Valle d'Aosta;
la rete ottica regionale, primo esperimento pilota in Italia, in
grado di servire servizi telematici e videomatici sofisticati in
collegamento nazionale ed internazionale; i servizi avanzati di
telecomunicazione e radiodiffusione, che vanno dalla trasmissione
dati a bassa, media ed alta velocità, alla videoconferenza e
videotelefonia, dall'alta definizione, alla
videosorveglianza...
I sistemi televisivi regionali, che oltre ad un servizio Rai
regionale di televideo e telesoftware, concernono un sistema di
televisione via cavo multiservizio (video, telefonico,
informatico).
L'iniziativa nel suo complesso rappresenta quindi senza dubbio
una risposta tecnologica avanzata alla continua crescita della
do-manda di servizi ed altrettanto immediata ed adeguata ai nuovi,
seppur timidi, segnali di un diverso ruolo assegnato dallo Stato
alle Regioni nel campo delle telecomunicazioni e
radiodiffusioni.
Grazie.
Presidente
Ricordo che il testo è accompagnato da
emendamenti sostitutivi proposti dalla II Commissione consiliare
agli articoli 7, 9 e 10, che possono essere intesi come emendamenti
finanziari.
Il disegno di legge è approdato in Consiglio per decorrenza di
termini e pertanto o si decide di votarlo o di rinviarlo alla
Commissione.
Ha chiesto la parola il Consigliere Faval; ne ha facoltà.
Faval (UV)
Après avoir vérifié avec le Président de la
Commission, je demanderais, si possible, de pouvoir travailler en
Commission sur ce dossier qui est assez important, car, en effet,
le projet de loi n'est jamais arrivé en Commission pour la
discussion.
Donc, je demande formellement s'il est possible de renvoyer la
discussion en Commission, s'il vous plaît.
Presidente Ha chiesto la parola l'Assessore all'ambiente,
territorio e trasporti, Limonet; ne ha facoltà.
Limonet (DC)
Accetto il rinvio del disegno di legge
all'esame della Commissione competente.
Presidente
L'oggetto n. 34 è rinviato all'esame della
Commissione competente.
Il Consiglio prende atto, concordando sul rinvio dell'oggetto
all'esame della II Commissione consiliare permanente.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK