Consiglio Regionale della Valle d'Aosta - Oggetto del Consiglio n. 2080 del 20 giugno 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SANITARIA E OSPEDALIERA
Personale medico e paramedico
Presidio ospedaliero
Precedente
Successivo
Resoconto integrale del dibattito dell'aula
Oggetto del Consiglio n. 2080 del 20 giugno 2001 - Resoconto
OGGETTO N. 2080/XI Situazione degli organici medici nelle
Unità operative di Anestesia e Rianimazione
dell’Ospedale regionale. (Interpellanza)
Interpellanza Premesso:
- che le U.O. di Anestesia e Rianimazione
dell’Ospedale regionale soffrono da anni di una
carenza in organico di medici anestesisti;
- che, in passato, per sopperire a tale situazione,
l’USL aveva stipulato convenzioni con altre
strutture sanitarie;
- che, a più riprese, i concorsi banditi sono stati vanificati
dallo scoglio della prova preliminare di accertamento di conoscenza
della lingua francese;
Rilevato che le carenze in organico degli anestesisti avevano
nel passato determinato una riduzione delle sedute operatorie;
Appreso che nell’ambito degli interventi di
anestesia effettuati il reparto di Maternità non sarebbero
garantiti gli standard minimi di efficienza e sicurezza delle
prestazioni;
il sottoscritto Consigliere regionale
Interpella
l’Assessore alla Sanità per sapere:
1) quale sia l’attuale situazione degli organici
medici nelle U.O. di Anestesia e Rianimazione;
2) se siano in corso convenzioni con altre strutture sanitarie
per sopperire alle carenze di organico e, in caso affermativo,
quali siano i contenuti e i costi delle stesse;
3) quale giudizio esprima sulla situazione della maternità e
quali provvedimenti ritenga adottare per garantire
l’efficienza e la sicurezza delle prestazioni e
l’incolumità dei pazienti.
F.to: Frassy
Presidente
La parola al Consigliere Frassy.
Frassy (FI)
L’argomento che viene
affrontato in questa interpellanza è un argomento noto ed è un
argomento al quale normalmente rispondeva
l’Assessore alla sanità, invece vedo che questo
pomeriggio su un argomento noto il Presidente della Giunta se la
gioca a tutto campo.
Ha ritirato delle deleghe, Presidente? Oltre a quelle deleghe
che non ha mai dato all’Assessore Lavoyer per quanto
riguarda il calcio, ha ritirato qualche delega nella sanità? Era
solo per essere informati in tempo reale perché poi domani leggiamo
la stampa e ci dicono:
"Ma non eravate in Consiglio? Ha ritirato
l’Assessore?"
.
I problemi della sanità sono problemi noti che a più riprese
sono stati dibattuti in quest’aula, in particolare
il problema degli anestesisti per quanto riguarda
l’Ospedale regionale di Aosta.
In questa interpellanza domandiamo quale sia la situazione
attuale per quanto riguarda l’organico di Anestesia
e Rianimazione e vorremmo sapere, oltre a quelle che sono le
situazioni di carenza di organico, forse meno evidenti di quanto
non fosse accaduto nel passato, se nei fatti è stato operato
l’accorpamento fra le due Unità operative
dell’Anestesia e della Rianimazione in quanto nei
fatti Anestesia e Rianimazione con l’andata in
pensione del Primario della Rianimazione sono attualmente gestite
in maniera funzionale dal Primario di Anestesia.
Non sappiamo se questa sia una situazione ad interim oppure una
scelta politica di riunificazione di questi due comparti anche
perché sappiamo che nel passato sulle unità operative?, a seconda
di chi andava in pensione e di chi arrivava si scorporavano e si
ricomponevano le unità operative, un esempio per tutti
l’Urologia sulla quale sappiamo che, con la
scomparsa dell’allora Primario Sommo negli anni
’80, venne accorpata salvo uscire nuovamente qualche
anno fa nel piano socio-sanitario. Chiusa la parentesi.
Negli anni passati vi erano delle convenzioni che erano state
attivate con altre strutture ospedaliere, convenzioni onerose che
servivano comunque a sopperire alle carenze di organico per cui
vorremmo essere aggiornati a questo proposito
sull’esistenza o meno di queste convenzioni e sulle
prospettive che possono esserci in merito al rinnovo delle
convenzioni stesse.
Ultimo punto un fatto di cronaca curioso che abbiamo appreso e
di cui è opportuno avere qualche precisazione e qualche
rassicurazione, riguarda quanto sarebbe accaduto al Beauregard
sempre relativamente alle prestazioni inerenti le anestesie.
Sappiamo che nell’ambito della maternità fra le
varie prestazioni inerenti alle anestesie ce n’è una
particolare, chiamata epidurale, che era un po' il vanto della
Regione Valle d’Aosta nella metà degli anni
’80 quando la nostra era una delle poche realtà
ospedaliere a livello nazionale che passava, come si suol dire, in
maniera gratuita e senza necessità di passaggi estranei questo
particolare tipo di anestesia; ci fa specie che a distanza di tanti
anni da quello che era un vanto si debbano leggere invece polemiche
come quelle che abbiamo letto sui giornali delle scorse settimane,
di conseguenza vorremmo sapere se e quale giudizio esprima
l’Assessore, o il Presidente per lui, e in
conclusione se siano state fatte verifiche per adottare quella che
deve essere la tranquillità che deve accompagnare i pazienti tutti
e le gestanti in particolar modo.
Presidente
La parola al Presidente della Regione, Viérin
Dino.
Viérin D. (UV)
L’assesseur Vicquéry étant
temporairement empêché, je réponds à sa place pour ne pas rendre
vaine l’activité de nos collègues, en laissant de
côté toute "diétrologie" susceptible de contribuer à remplir les
pages des journaux locaux, mais par respect de
l’activité des collègues et pour leur donner dans le
meilleur délai les réponses aux questions qu’ils
posent.
Là encore sur la base des éléments que
l’Assesseur m’a fournis, je vais
répondre en apportant une précision sur un élément qui est inscrit
dans le texte de l’interpellation et que le collègue
Frassy a souligné dans son intervention. La référence à deux unités
opérationnelles: Réanimation et Anesthésie. En réalité, à ma
connaissance, sur la base des données qui m’ont été
fournies, il y a une seule structure complexe
d’anesthésie et réanimation avec à la tête un
directeur, la Réanimation constitue uniquement une structure qui
est qualifiée de simple.
Par contre, pour ce qui est des questions posées, tout
d’abord:
"Nei concorsi banditi ed espletati dopo il 25 gennaio 2002,
data di entrata in vigore delle nuove modalità di accertamento
della conoscenza della lingua francese, sono stati effettuati 8
concorsi per un totale di 17 candidati esaminati; uno solo non ha
superato la prova di accertamento della conoscenza della lingua
francese, in disciplina comunque diversa da quella
dell’anestesia, mentre tutti gli anestesisti
rianimatori esaminati hanno superato la prova stessa.
L’attuale situazione degli organici medici
nell’Unità di base di Anestesia e Rianimazione è
composta da un medico dirigente, direttore di secondo livello, e da
18 medici dirigenti di primo livello.
Attualmente è in corso un'unica convenzione con
l’azienda ospedaliera Ospedale San Gerardo di Monza
per l’effettuazione presso la struttura semplice di
rianimazione del Presidio ospedaliero di viale Ginevra di
consulenze specialistiche di anestesia e di rianimazione.
L’attività prevista viene attivata su chiamata della
Direzione sanitaria del presidio ospedaliero per un impegno medio
di circa 6 turni lavorativi mensili con un tetto massimo che è
stato stabilito in dieci turni mensili. I compensi sono previsti
nella misura di 270.000 lire orarie comprensive di ogni forma di
rimborso, costi ed oneri fiscali connessi al personale nonché del
rimborso delle spese di viaggio secondo le modalità poste in essere
dall’azienda, un quinto del prezzo della benzina
super per 400 chilometri?".
Quant à la dernière question, nous ne disposons pas des mêmes
éléments de connaissance, vu que, suite aux requêtes que nous avons
formulées pour connaître le bien-fondé de ces affirmations, à notre
connaissance:
"? Presso l’Unità base di
Ostetricia e Ginecologia
?." reparto di maternità
nell’accezione dell'interpellanza
"? è sempre
stata garantita l’efficienza e la sicurezza della
prestazione nonché l’incolumità delle pazienti in
quanto è stato utilizzato sempre e solo un pool di anestesisti
specializzati e specificamente formati?"
.
Donc sur la base de cette constatation, la conclusion est que:
"? Non necessitano ulteriori specifici provvedimenti al di fuori
dei normali interventi di miglioramento della qualità nelle
prestazioni erogate proprie delle attività sanitarie".
Ce sont les éléments que je voulais porter à la connaissance du
collègue Frassy.
Presidente
La parola al Consigliere Frassy.
Frassy (FI)
Prendiamo atto delle risposte che il
Presidente ci ha dato e vorremmo solo fare due riflessioni a
margine.
La prima è che constatiamo che a distanza ormai di parecchi anni
permane il problema delle carenze di organico in anestesia e come,
nonostante la maggioranza abbia approvato una legge che nei fatti
non risolve il problema del francese, nei fatti consenta, o meglio
per poter consentire il pieno funzionamento dei reparti, a medici,
che il francese non lo sanno e manco sanno cosa sia, di accedere ai
reparti stessi.
Le convenzioni con l’Ospedale di Monza penso che
sia l’aspetto più evidente di come lo scoglio
linguistico in certi settori, com’è la sanità,
dovrebbe essere ripensato e a questo riguardo avevamo formulato una
proposta chiara alla quale peraltro non sono seguite successive
proposte da parte delle forze di maggioranza.
Per quanto riguarda invece il punto n. 3, confidiamo su quello
che ha detto il Presidente della Giunta, però - e qui vogliamo
evitare la seduta a porte chiuse - sappiamo che ci sono dei fatti
un po' diversi, nel senso che, successivamente a quelle
dichiarazioni avventate o forse esagerate, ci sono state delle
modifiche nella turnazione del personale presso quell'unità
operativa perciò direi che probabilmente la sicurezza e
l'incolumità saranno state anche garantite; da lì a dire che la
stampa abbia esagerato e che ci sia stata della dietrologia?, di
questo non ne sarei così certo perché basta andare a vedere i fogli
delle presenze - evitiamo di fare dei nomi e dei cognomi perché
potrebbe essere spiacevole in quanto vi sono professionisti che lì
lavorano - ma alcuni professionisti lì da quel giorno non vi
lavorano più.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK