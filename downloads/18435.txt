Consiglio Regionale della Valle d'Aosta - Oggetto del Consiglio n. 1541 del 28 settembre 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AGRICOLTURA
Fabbricati rurali
Precedente
Successivo
Resoconto integrale del dibattito dell'aula
Oggetto del Consiglio n. 1541 del 28 settembre 2000 - Resoconto
OGGETTO N. 1541/XI Approvazione della deroga di cui al comma
2 dell'articolo 21 della legge regionale 6 luglio 1984, n. 30 e
successive modificazioni, per la concessione di provvidenze a
favore dell’azienda agricola Augusto Crétier, di
Quart, avente sede nel comprensorio servito da struttura
cooperativistica regionale, per la costruzione di un fabbricato
rurale promiscuo al servizio di azienda vitivinicola.
Deliberazione Il Consiglio
Preso atto che l’Azienda agricola Augusto
Crétier, di Quart, operante nel settore agricolo ha presentato una
richiesta tendente ad ottenere le provvidenze regionali previste
dalla legge regionale 6 luglio 1984 n. 30 e successive
modificazioni, per la costruzione di un fabbricato rurale ad uso
promiscuo al servizio di azienda vitivinicola;
Atteso che tale azienda sorge nel comprensorio servito da
struttura regionale gestita da cooperativa agricola operante nel
settore vitivinicolo, e precisamente la "Coop. Cave des onze
Communes scrl" di Aymavilles;
Considerato che il comma 2 dell’articolo 21 della
legge regionale 6 luglio 1984 n. 30 e successive modificazioni,
così come sostituito dall’articolo 7 della legge
regionale 13 giugno 1991 n. 19 prevede che, nelle zone interessate
dagli impianti e dalle attrezzature destinate alla raccolta,
trasformazione, lavorazione, conservazione, commercializzazione e
vendita di prodotti agricoli e zootecnici, non possono essere
concesse provvidenze, per gli stessi scopi, alle aziende ricadenti
nel comprensorio servito dalle strutture collettive, salvo deroghe
approvate dal Consiglio regionale;
Preso atto che la commissione tecnica del Servizio produzioni
agricole e riordino fondiario dell’Assessorato
agricoltura e risorse naturali ha ritenuto di poter esprimere
parere favorevole all'intervento a condizione che, in sede di
accertamento finale dell'avvenuta esecuzione dell'opera, la
superficie agraria, giustificante l'intervento, attualmente
concessa in affitto, dovrà essere condotta direttamente dal
proprietario oppure la struttura da finanziare dovrà essere
concessa in affitto agli affittuari dei terreni;
Preso atto inoltre che la sopracitata azienda non conferisce i
propri prodotti alla cooperativa sopraricordata e che pertanto la
stessa necessita di realizzare una nuova struttura, per la
trasformazione e la conservazione dei propri prodotti agricoli;
Richiamata la deliberazione della Giunta regionale n. 25 in data
13 gennaio 2000 concernente l’approvazione del
bilancio di gestione per l’anno 2000 e per il
triennio 2000/2002, con attribuzione alle strutture dirigenziali di
quote di bilancio e degli obiettivi gestionali correlati e di
disposizioni applicative;
Visto l’obiettivo n. 152102 - Interventi
finalizzati al miglioramento e all’efficienza delle
strutture agricole e al riordino fondiario;
Richiamato l’articolo n. 8 del decreto
legislativo 22 aprile 1994, n. 320 come modificato
dall’articolo 1 del decreto legislativo 16 febbraio
1998, n. 44 in ordine alla sottoposizione dell’atto
al controllo;
Visto il parere favorevole rilasciato dal capo del servizio
produzioni agricole e riordino fondiario
dell’Assessorato dell’agricoltura e
risorse naturali, ai sensi del combinato disposto degli articoli
13, comma 1, lettera e) e 59, comma 2, della legge regionale 23
ottobre 1995, n. 45, in ordine alla legittimità della presente
deliberazione;
Delibera
1) di approvare la deroga, ai sensi del comma 2
dell’articolo 21 della legge regionale 6 luglio 1984
n. 30 e successive modificazioni, così come sostituito
dall’articolo 7 della legge regionale 13 giugno 1991
n. 19, per la concessione delle provvidenze previste
dall’articolo 6 della legge regionale in questione a
favore dell’Azienda agricola Augusto Cretier, di
Quart, avente sede nel comprensorio servito da struttura
cooperativistica regionale, per la costruzione di un fabbricato
rurale ad uso promiscuo al servizio di azienda vitivinicola;
2) di dare atto che alla determinazione della spesa ammissibile,
all’azienda agricola sopraccitata, alla concessione
della relativa provvidenza, nonché all’impegno della
spesa provvederà la Giunta regionale con successivo provvedimento
deliberativo;
3) di dare atto che, in sede di accertamento finale
dell'avvenuta esecuzione dell'opera, la superficie agraria,
giustificante l'intervento, attualmente concessa in affitto, dovrà
essere condotta direttamente dal proprietario oppure la struttura
da finanziare dovrà essere concessa in affitto agli affittuari dei
terreni.
Presidente
Se nessuno chiede la parola, pongo in votazione
la deliberazione in oggetto:
Consiglieri presenti: 25
Votanti e favorevoli: 22
Astenuti: 3 (Beneforti, Curtaz, Squarzino Secondina)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK