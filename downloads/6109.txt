Consiglio Regionale della Valle d'Aosta - Oggetto del Consiglio n. 552 del 14 maggio 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 552 del 14 maggio 1984 - Resoconto
OGGETTO N. 552/VIII - RATIFICA CON MODIFICAZIONI DELLA
DELIBERAZIONE N. 2306, IN DATA 13 APRILE 1984, ADOTTATA DALLA
GIUNTA REGIONALE IN VIA D'URGENZA.
Oggetto n. 2306 in data 13 aprile 1984
-
Locazione di uno stabilimento industriale e finanziamento di
attività produttive in Comune di Verrès. Modificazione della
convenzione.
PRESIDENTE
: Per questa delibera ci sono degli emendamenti
presentati dal Consigliere Millet, che ha chiesto di parlare. Ne ha
facoltà.
MILLET - (P.C.I.):
Questa è una delle tante delibere che
riguardano la Coinca, ed io ho presentato alcuni emendamenti, a
meno che l'Assessore possa spiegare meglio alcuni punti. Con
l'occasione invito la Giunta o gli uffici proponenti quando si
fanno emendamenti su convenzioni, a fare dei raffronti, perchè
altrimenti non si riescono mai a capire i vari paragrafi.
Ho presentato quattro emendamenti di cui vi do lettura:
1)
Aggiungere al 1°) dopo ... 2.2. ... "e
2.3. ...
".
2)
Aggiungere al sesto comma del paragrafo 2.3.1. dopo
... al tasso ... la parola "annuo ".
3)
Aggiungere dopo il sesto comma del paragrafo 2.3.1.
il seguente comma: "La Società si impegna a mettere a disposizione
della FINAOSTA, ogni qualvolta essa lo richieda, il libro soci per
verificare la proprietà delle quote azionarie e il valore delle
quote azionarie delle singole proprietà e a comunicare
tempestivamente le variazioni che possono avvenire sia nella
proprietà delle quote azionarie e sia nelle percentuali delle quote
azionarie tra le singole proprietà".
4)
Aggiungere al secondo comma del paragrafo 2.3.3.
dopo ... di spesa ... le seguenti parole "... e di idonee
garanzie".
Il primo emendamento è una precisazione. Il secondo emendamento
riguarda il paragrafo 2.3.1. della convenzione in cui si parla di
"tasso": sarebbe bene precisare tasso annuo.
Forse sarebbe più opportuno, in futuro, trovare un'altra
formula, perchè se l'azienda va male, non ci sarà privato che
prende il capitale; se va bene sarebbe opportuno che il valore
dell'azione si calcolasse sulle stime del valore reale
dell'azienda, anche se questa non ha proprietà di locali.
Con l'altro emendamento si chiede di aggiungere un comma nella
convenzione sempre al punto 2.3.1. - lo avevamo già fatto in
occasione di altre convenzioni - là dove si dice che "La società si
impegna a mettere a disposizione della FINAOSTA, ogni qualvolta
essa lo richieda, il libro soci per verificare la proprietà delle
quote azionarie e il valore delle quote azionarie delle singole
proprietà e a comunicare tempestivamente le variazioni che possono
avvenire sia nella proprietà delle quote azionarie e sia nelle
percentuali delle quote azionarie fra le singole proprietà".
E' vero che nel Consiglio d'Amministrazione ci sono i
rappresentanti della FINAOSTA, ma dal momento che la legge non può
impedire di vendere le azioni ritengo che questo sia un modo per
cautelarsi.
L'ultimo emendamento era aggiungere al 2° comma del paragrafo
2.3.3., dopo "di spesa" le parole "e di idonee garanzie", perchè
quando si era fatta la convenzione originale il testo presentato
dalla Giunta mancava delle parole "di idonee garanzie", e quando il
Consiglio l'ha ratificata ha aggiunto che oltre produrre le fatture
e la documentazione ci siano anche le garanzie.
Il fatto di aver riprodotto la frase in completo, il
sottoscritto l'ha preso come una sostituzione integrale se
l'Assessore dice che oltre a quella modifica di Consiglio si
mantengono le idonee garanzie su quello che la Società acquista con
il mutuo o leasing, mi va bene e ritiro l'emendamento.
Aspetterò la risposta sulla Coinca perchè, personalmente, non ho
ben chiaro tutto il quadro di questa situazione, in quanto è una
società in cui la Regione investe 12 miliardi, i privati ne
investono 2; ci sono degli investimenti abbastanza "ad hoc", molto
legati a questa attività dell'industria, quindi sarebbe bene
trovare anche delle forme più cautelative perchè è un investimento
non indifferente.
Su questa iniziativa poi c'è un impegno per 60 posti lavoro, cui
corrisponde un intervento finanziario della Regione di 200 milioni;
se si somma anche il capitale dei privati sono 230 milioni di
capitale investito per 60 posti di lavoro! Bisognerebbe anche fare
dei calcoli più precisi perchè per una torrefazione di caffé mi
sembra un investimento un po' eccessivo, quindi concludo con un
invito alla Giunta ad una maggiore attenzione, perchè i
finanziamenti della Regione a vario titolo non sono indifferenti,
rispetto anche al capitale del privato.
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti Pollicini, ne ha
facoltà.
POLLICINI - (Féd. D.P.-U.V.P.):
Intanto va detto che non
sono 12 miliardi di investimento complessivo, ma molto meno.
Attenzione, qui va considerato un aspetto che ci pare
interessante per le finanze regionali, e cioè poichè la tassa di
sdoganamento del caffé è di lire/Kg. 600, poichè con questa nuova
torrefatrice verrebbe lavorato in questo stabilimento dello stesso
Consorzio il caffé delle zone del Veneto e del Piemonte, e forse
della Liguria, e siccome sono previste lavorazioni per 7 milioni di
Kg. di caffé, se moltiplichiamo questa cifra per le 600 lire/Kg.
abbiamo una tassa di sdoganamento pari a 4 miliardi e 200 milioni,
di cui i 9/10 vanno alla Regione. Quindi è un investimento, però
abbiamo un rientro ogni anno attraverso lo sdoganamento.
Per quanto riguarda la nuova macchina, questa consente almeno 20
posti - forse 30 - di lavoro; non è tanto la macchina in sè, quanto
tutta l'operazione di confezionamento che crea questi posti di
lavoro. Quindi mi pare che l'operazione, sia pure costosa ed
onerosa, abbia un notevole ritorno ed anche una sua
giustificazione.
L'aggiungere poi alla modifica della convenzione questo tasso
annuo mi sembra pleonastico: si sa che il tasso è annuo, in quanto
non è nè biennale nè semestrale. Per quel che riguarda l'aggiunta
di quel 6° comma, lo accettiamo; mentre invece per quanto riguarda
le "idonee garanzie" giustifico il Consigliere per non aver letto
bene la convenzione, perchè questa lo porta in maniera molto
precisa in due punti dove dice "subordinata alla presentazione di
idonee garanzie".
PRESIDENTE
: Ha chiesto di parlare il Consigliere Millet,
ne ha facoltà.
MILLET - (P.C.I.):
Dal momento che l'Assessore ha
affermato che la Regione non ha impegnato 12 miliardi, leggerò le
varie delibere con le cifre impegnate.
C'è la delibera del Consiglio in cui si legge, acquisto terreno,
680 milioni più IVA (che è il 18%) e sono 800 milioni.
Nella convenzione approvata dalla Giunta il 18.2.1983,
ratificata dal Consiglio, si parla di 5,4 miliardi
complessivamente, di cui 1 miliardo 400 milioni di
ristrutturazione, 1 miliardo di partecipazione azionaria, 2
miliardi di sottoscrizione obbligazionaria, 1 miliardo per
finanziamento diretto, mutuo, leasing. Poi c'è impegno di spesa per
6 miliardi e 100 milioni, dai quali togliamo 1 miliardo e 400
milioni di prima, quindi 4 miliardi e 700 milioni, poi modifica
convenzione 1 miliardo e 100 milioni, acquisto della torrefazione.
Sommando queste cifre si arriva a 12 Miliardi, cioè l'impegno della
Regione verso questa iniziativa, fra costruzione ed impegni
finanziari, arriva a questa cifra.
Adesso in questa sede si vuole "girare" la cosa dicendo che
certe volte alcuni impegni finanziari venivano conteggiati, ora non
si conteggiano più; questo vuol dire allora che quando la Regione
si impegna in una certa iniziativa, non si conteggiano più
l'impegno finanziario ed il prestito obbligazionario!
Sta di fatto comunque che la Regione, a vario titolo, impegna
quella certa quantità di soldi; evidentemente c'è una parte che
rientra ed anche per la costruzione del fabbricato, dal 6° al 15°
anno, dovrebbe rientrare alla Regione tutto il capitale impegnato:
se questa è la logica, la Regione non impegna niente, ma a me pare
che il ragionamento sia tirato per i capelli!
L'Assessore ha accettato l'emendamento n. 3; ritiro gli
emendamenti 1, 2 e 4.
PRESIDENTE
: Metto in approvazione la ratifica della
deliberazione in oggetto, il cui testo viene modificato con
l'inserimento, dopo il 6° comma del paragrafo 2.3.1., del seguente
comma:
"La Società si impegna a mettere a disposizione della
FINAOSTA, ogni qualvolta essa lo richieda, il libro soci per
verificare la proprietà delle quote azionarie e il valore delle
quote azionarie delle singole proprietà e a comunicare
tempestivamente le variazioni che possono avvenire sia nella
proprietà delle quote azionarie e sia nelle percentuali delle quote
azionarie fra le singole proprietà".
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK