Consiglio Regionale della Valle d'Aosta - Oggetto del Consiglio n. 125 del 27 ottobre 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 125 del 27 ottobre 1983 - Resoconto
OGGETTO N. 125/VIII - "ACQUISTO DA PARTE DELLA REGIONE DI UN
TV COLOR DA ASSEGNARE IN DOTAZIONE ALLA COMMISSIONE DI
COORDINAMENTO". (Interrogazione).
PRESIDENTE:
Do lettura dell'interrogazione presentata dal
Consigliere Riccarand:
INTERROGAZIONE
VISTA la deliberazione di Giunta n. 4915 del 4 agosto 1983
con cui si provvede all'acquisto di un TV-color da assegnare in
dotazione alla Commissione di Coordinamento;
NON RIUSCENDO bene a capire di quale utilità possa essere la
televisione a colori per l'attività della Commissione di
Coordinamento;
IPOTIZZANDO che possa trattarsi dell'avvio di un'azione
promozionale dei TV-color finalizzata all'intento dichiarato dalla
Giunta di elevare il livello culturale della popolazione valdostana
e del dibattito politico;
RILEVATO che l'ultimo comma dell'art. 45 dello Statuto
Speciale per la Valle d'Aosta prevede che le spese per il
funzionamento della Commissione di Coordinamento siano ripartite in
parti uguali fra lo Stato e la Regione;
il sottoscritto Consigliere regionale
INTERROGA
il Presidente della Giunta regionale per sapere:
1)
come viene utilizzata la televisione a colori dalla
Commissione di Coordinamento;
2)
se anche altre Commissioni, Comitati, Consulte,
Associazioni, ecc., verranno quanto prima dotate di
TV-color;
3)
se la citata deliberazione è stata regolarmente
vistata dalla Commissione di Coordinamento;
4)
se la spesa per tale acquisto è stata ripartita in
parti uguali fra Stato e Regione.
PRESIDENTE:
La parola al Presidente della Giunta; ne ha
facoltà.
ANDRIONE - (U.V.):
Premesso che le spese per l'alloggio
di servizio del Presidente della Commissione di Coordinamento sono
a carico della Regione e non rientrano nelle spese di funzionamento
della Commissione, rispondo alle domande dell'interrogante.
Si chiede come viene utilizzato il televisore a colori dalla
Commissione di Coordinamento che, in realtà, è nell'alloggio di
servizio del Presidente della Commissione di Coordinamento: io
penso che venga usata come un televisore! Se viene usata in maniera
diversa, io non lo so, perché non ci sono mai stato.
Per quanto riguarda il secondo punto, la risposta è no, perché
l'unico alloggio di servizio che abbiamo a carico è quello del
Questore, il quale è già dotato di televisione.
Alla domanda se la citata deliberazione è stata vistata dalla
Commissione di Coordinamento, rispondo di si.
Per quanto riguarda la divisione della spesa in parti uguali fra
Stato e Regione, rispondo di no perché quell'alloggio è a carico
della Regione.
PRESIDENTE:
La parola al Consigliere Riccarand; ne ha
facoltà.
RICCARAND - (N.S.):
Mi pare che dalle parole del
Presidente della Giunta si possa capire che la formulazione della
deliberazione è quanto mai errata, perché nella deliberazione si
parla di un televisore a colori in dotazione alla Commissione di
Coordinamento, mentre da quanto dice il Presidente della Giunta non
sarebbe in dotazione alla Commissione di Coordinamento ma al
Presidente della Commissione di Coordinamento e sarebbe pertanto
strumento a disposizione del Presidente della Commissione di
Coordinamento.
Pur essendo un fatto di secondaria importanza, io personalmente
ritengo che non sia affatto giustificato che la Regione acquisti
anche l'arredo della casa del Presidente della Commissione di
Coordinamento.
Credo si tratti di un tipico esempio di malcostume e mi
sorprende che, mentre da parte della Commissione di Coordinamento
si fanno tutta una serie di rilievi su deliberazioni aventi invece
un significato sociale molto più importante e che non vengono poi
vistate, su questo tipo di deliberazioni, invece, non ci sono
riserve, perché c'è qualcuno della Commissione di Coordinamento che
ne trae un giovamento.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK