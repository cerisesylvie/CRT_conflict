Consiglio Regionale della Valle d'Aosta - Oggetto del Consiglio n. 148 del 22 ottobre 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
NOMINE E INCARICHI DI CONSULENZA E SPECIALI
Incarichi di consulenza e speciali
TRASPORTI E VIABILITÀ
Impianti a fune
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 148 del 22 ottobre 2008 - Resoconto
OGGETTO N. 148/XIII - Interpellanza: "Incarichi progettuali
per il rinnovamento del complesso funiviario La Palud-Punta
Helbronner".
Interpellanza
Premesso che:
- il governo regionale della passata legislatura, in vista
della prossima scadenza della vita tecnica degli impianti del
complesso funiviario La Palud - Pavillon - Rifugio Torino - Punta
Helbronner, ha ravvisato la necessità di provvedere al completo
rinnovamento del compendio impiantistico in questione mediante la
realizzazione del complesso funiviario "Pontal di Entrèves - Mont
Fréty - Punta Helbronner" in Comune di Courmayeur;
- con deliberazione della Giunta regionale n. 2326 in data 24
giugno 2002 è stata incaricata la società "Funivie Monte Bianco
S.p.a." dell'elaborazione degli studi preliminari per
l'individuazione delle possibili alternative di realizzazione del
rinnovo del complesso impiantistico;
- in data 17 febbraio 2003 la "Funivie Monte Bianco S.p.a."
ha consegnato all'Assessorato Turismo, sport, commercio e
trasporti, gli elaborati inerenti al progetto preliminare
dell'opera, a firma dell'Ing. Sergio Blengini di Courmayeur,
comportante una spesa di euro 47.584.403,00 oltre a euro
11.069.104,00 quali oneri tecnici, di esproprio, sicurezza,
imprevisti e IVA, per un ammontare lordo di euro
58.653.507,00;
- a seguito di sopravvenute varianti di progettazione si è
giunti alla delibera di Giunta n. 1493/2008 che ha portato il
livello di spesa complessiva pari a 102.452.000,00 euro;
ciò premesso, il sottoscritto Consigliere regionale
Interpella
il Presidente della Regione e/o l'Assessore delegato per
sapere:
1) quali sono le ragioni che hanno reso necessarie varianti
progettuali tali da comportare quasi il raddoppio dell'investimento
inizialmente previsto;
2) dati gli importi, che tipo di procedura ad evidenza
pubblica è stata adottata per assegnare l'incarico complessivo dei
servizi di progettazione (1 e 2 fase) e quanti soggetti vi hanno
effettivamente preso parte;
3) a quanto ammontino gli onorari tecnici complessivi
(progettazione, direzione, collaudi) previsti per l'esecuzione di
tale opera;
4) quali siano le attività che la Regione intende in futuro
favorire e promuovere per giustificare e valorizzare l'impiego
delle risorse pubbliche investite.
F.to: Zucchi
Président
- La parole au Conseiller Zucchi.
Zucchi (PdL)
- Grazie, Presidente. Benvenuto
Assessore...
(interruzione dell'Assessore Marguerettaz, fuori
microfono)
... no, io ho risposto all'appello, in prima battuta...
L'argomento oggetto di questa interpellanza, come ho anticipato
prima, non è di poco conto dal punto di vista sia dell'argomento in
sé, dell'importanza che riveste dal punto di vista turistico in
prospettiva, sia dal punto di vista economico, un argomento che
parte da lontano, in vista della scadenza tecnica dell'impianto che
ha pur sempre una fine. Come tutte le cose che hanno una fine,
anche questi impianti, che hanno delle durate che, per effetto
dell'obsolescenza delle macchine, impongono delle revisioni, in
questo caso delle sostituzioni globali... appunto è partita da
lontano... ho scritto, forse erroneamente, nella passata
legislatura... forse addirittura alla fine della penultima
legislatura, comunque poco importa, parte abbastanza da lontano.
Dicevo, appunto, che, in vista della scadenza della vita tecnica
degli impianti, il Governo regionale precedente aveva deciso di
provvedere al completo rinnovamento di tutto quanto l'apparato;
quindi non limitarsi solo ai lavori di ripristino, ma anche fare
un'opera, tenuto conto dell'ubicazione, che per taluni viene anche
considerata come una delle meraviglie del mondo, poteva essere
anche giustificato. Non sto quindi in questa sede a contestare
delle scelte in merito ad una valorizzazione di un comprensorio che
è unico: il comprensorio del Monte Bianco, ma lo scopo di questa
interpellanza è proprio quello di capire aspetti tecnici e
soprattutto in prospettiva, perché credo che - senza voler "tirare
la croce addosso a nessuno", ma è un dato di fatto - su argomenti
come i collegamenti turistici funiviari e ancor meglio ferroviari
vi siano stati in passato degli errori di cui effettivamente
qualcuno prima o poi dovrà rendere conto.
Se l'esperienza del passato deve servire per non commettere più
errori nel futuro, sono a richiedere alcune domande proprio per
meglio comprendere quello che è avvenuto in merito a questa
vicenda, che è in progressione. Ho avuto modo di verificare diverse
deliberazioni che nel tempo si sono succedute in merito a questo
argomento e ho potuto notare che inizialmente tale intervento era
valutato intorno ad una cifra importante, superiore a 50 milioni di
euro. Si parlava quindi di un importo di spesa di 47,5 milioni, più
altri 11 milioni quali oneri tecnici di esproprio, sicurezza,
imprevisti ed IVA per un ammontare lordo di 58 milioni di euro,
questo nel 2003. Scorrendo le deliberazioni... mi scusi, Signor
Assessore, perché credo sia importante che lei senta, altrimenti
lei non può rispondere bene alle mie domande, trattandosi di tanti
milioni di euro, non vorrei che lei "andasse" sul nuovo trenino di
Cogne... dicevo, vi sono state delle varianti di progettazione, ho
potuto vedere... Ah, tengo a precisare - per riallacciarmi al
discorso dell'interpellanza precedente - che ho potuto vedere,
scorrendo le premesse di alcune di tali deliberazioni, che in
questo incarico di progettazione è stata di fatto esperita (è
scritto) una regolare gara di appalto, però in termini generici,
una gara di appalto relativa al primo affidamento dell'incarico,
immagino, perché si trattava di una gara, da quanto ho capito e
letto - poi, se ho capito male, magari l'Assessore mi correggerà -,
per quanto riguarda la prima fase, l'elaborazione degli studi
preliminari per l'individuazione delle alternative, appunto
l'incarico preliminare di progettazione. Si era appunto sui 56
milioni di euro e ad un certo punto si è deciso di modificare (da
qui la prima domanda), si è "arrivati" a sopravvenute varianti di
progettazione motivate nelle deliberazioni con "a seguito di
modifiche della viabilità e di questioni di parcheggi e di
viabilità nella partenza di questa funivia" che hanno comportato un
decollo di tale livello di spesa quasi al raddoppio... siamo
arrivati a 102 milioni di impegno di spesa, alcuni dei quali -
abbiamo saputo dal Presidente di Finaosta l'altro giorno - sono
stati impegnati, sono in gestione speciale e sono custoditi da
Finaosta in attesa di spesa ad avvenuta esecuzione dell'opera.
Tenuto conto che non ho capito... forse non ne ho avuto il tempo,
perché le deliberazioni sono tante e siamo qui appunto per meglio
comprendere se ci sono delle motivazioni e quali siano le
motivazioni che hanno fatto decollare questa spesa da 58 milioni di
euro a 102 milioni di euro... chiediamo appunto una maggiore
precisazione da parte dell'Assessore, che ci spieghi più nel
dettaglio quali sono state le ragioni che hanno reso necessarie
queste varianti progettuali, che hanno fatto decollare tale livello
di spesa. La domanda che sorge spontanea è: ma è possibile che
prima si progetti un incarico non di una trascurabile entità, di 58
milioni, e poi si arrivi a 102 milioni? Uno può pensare che vi
possa essere una variante del 10%, che comunque è già importante, o
del 20%, ma non di un importo del genere... ossia un raddoppio
della spesa! Assessore, si tratta solo di una modifica sostanziale
dell'impianto? Cosa è successo prima e cosa ha dato seguito a tale
decollo improvviso di questa spesa, che si è resa necessaria? Si
tratta solo veramente per questo aumento delle nuove idee in merito
alla stazione di partenza, ai parcheggi, alla viabilità che si è
resa necessaria, oppure c'è dell'altro? Perché io ho solo visto
delle questioni non meglio ben precisate... su questioni legate a
tale argomento che ho appena detto.
Dicevo poc'anzi che ho notato che nelle deliberazioni adottate è
stata esperita una gara di appalto, ma per la prima fase, non ho
notato nelle deliberazioni se sia stata fatta un'ulteriore gara
nella seconda fase, perché la correlazione è conseguente: se è
stata fatta una gara di appalto per l'aggiudicazione dello studio
di progettazione, così come ci ha assicurato poc'anzi l'Assessore
Lavoyer per 58 milioni di euro, sarebbe bene che vi fosse anche
l'assicurazione da parte dell'Assessore che anche nella seconda
fase sia stata fatta una cosa analoga, altrimenti capite bene che a
fronte di 58 milioni non sono 3 milioni, ossia una variante
trascurabile, ma si tratta di quasi 50 milioni in più! Mi
sembrerebbe allora azzardato pensare che per il secondo lotto, che
è quasi di pari importo al primo, non sia stata esperita una gara.
Mi auguro che sia stata fatta una cosa del genere, perché, se così
non fosse, ci sarebbe da che preoccuparsi, ma mi auguro che
l'Assessore mi possa smentire dicendomi che non ho letto bene le
deliberazioni e può darsi che sia così, quindi anche per la seconda
fase sia stato dato a questo nome... che peraltro ricorre spesso e
volentieri perché, mettendo la parola chiave "Studio Blengini" nel
database
della Regione, risultano diverse deliberazioni
aventi ad oggetto non solo il Monte Bianco, ma altre... questo si
riallaccia alla mia preoccupazione espressa nella deliberazione di
poc'anzi.
Il secondo quesito mi sembra essere abbastanza chiaro, come il
terzo è una domanda proprio oggettiva, quindi su 102 milioni di
euro per curiosità
"a quanto ammontino gli onorari tecnici
complessivi (progettazione, direzione, collaudi) previsti per
l'esecuzione di tale opera"
.
L'ultima domanda è quella più importante al di là di tutto.
Decidiamo di dotare questo grande nostro scenario di caratura
mondiale di un impianto che sia all'altezza, non solo altimetrica,
ma anche dal punto di vista finanziario, con quasi 200 miliardi di
vecchie lire. Proprio per venire al discorso che l'esperienza deve
servire per non commettere più gli errori, mi auguro che non
costruiamo un'opera di tale entità senza aver prima studiato quali
sono le attività che il Governo intende adottare per giustificare e
valorizzare l'impiego di queste enormi risorse... tali risorse
possono essere anche ammissibili, sono giustificate e anche
comprensibili solo nella misura in cui c'è un piano atto alla
valorizzazione dell'impianto stesso. È questo il punto, perché, se
si pongono in essere tali investimenti ingenti senza
precedentemente adottare queste politiche, si rischia di fare dei
grandi danni; lo dico anche perché attualmente, Assessore e
Presidente, non mi risulta che l'impianto, pur andando nella
maniera in cui sta andando - adesso evidentemente è fermo -, abbia
dei numeri tali da comportare un investimento di questa natura,
perché l'impianto, da quelle che sono le mie conoscenze dal punto
di vista dell'afflusso numerico, solo in determinati periodi
dell'anno...
Président
- ... veuillez conclure, Conseiller
Zucchi...
Zucchi (PdL)
- ... finisco, Presidente. Mi riserverò dopo
in fase di replica di continuare il ragionamento anche sulla base
delle risposte dell'Assessore.
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Merci, M. le Président. Grazie,
Consigliere Zucchi, per aver posto all'attenzione un investimento
molto importante, direi strategico per la Valle d'Aosta, quindi
sicuramente non è tempo perso, anzi cerchiamo di trarre dei
consigli e dei suggerimenti da queste analisi approfondite.
Prima domanda:
"
quali sono le ragioni che hanno reso
necessarie varianti progettuali tali da comportare quasi il
raddoppio dell'investimento inizialmente previsto"
, il progetto
definitivo nella sua prima versione prevedeva un investimento
ancora più elevato di 125.138.000 euro di cui 87.989.000 euro per
lavori. Dato il rilevante discostarsi degli importi rispetto al
progetto preliminare, su richiesta degli uffici e della precedente
Giunta, i progettisti avevano predisposto una tabella comparativa
che illustrava in modo analitico i maggiori costi, tabella che poi
le posso lasciare. Da tale tabella i numeri importanti che emergono
sono questi: la revisione dei costi, prezzi unitari dal 2002 al
2007, il progetto preliminare era del 2002, l'aggiornamento al 2007
- ma se passerà del tempo, con dei nuovi capitolati ci sarà
sicuramente l'aggiornamento dei prezzi che è dovuto alle imprese -
era di 14.125.320 euro. Vi erano poi delle richieste rispetto al
progetto preliminare di enti esterni e in parte da parte delle
prescrizioni del VIA, richieste dell'ANAS, richieste delle comunità
montane per apparati radiotelecomunicazioni. Questo insieme
richiedeva delle opere aggiuntive per 11.125.000 euro. Vi erano poi
delle modifiche causate da nuove norme di legge, in particolare la
normativa antisismica, e da altri approfondimenti geotecnici per
8.315.000 euro, dopodiché c'erano delle migliorie introdotte con il
progetto definitivo con aumenti di superfici e via discorrendo per
altri 7.338.000 euro. Questa è la ricostruzione... dai 47 milioni
si arrivava a 87 milioni, che è la differenza delle opere
strutturali. A seguito della necessità di contenere, su richiesta
proprio della Giunta regionale, i costi dell'intervento, sono state
stralciate in fase di stesura del progetto definitivo una serie di
opere non strettamente connesse agli impianti funiviari: un piano
di parcheggi, un ascensore in località Pontal, tutti gli apparati
di radiotelecomunicazioni e sono stati ridimensionati alcuni
locali. Tali modifiche, indicate in un documento: "Progetto
definitivo, studio di variante", approvato con deliberazione di
Giunta del 27 luglio 2007, hanno contenuto quell'aumento nella
cifra che lei ricordava: 102 milioni, di cui 73 milioni per i
lavori. Questa tabella di raccordo, che le posso dare, le dà un
dettaglio specifico di tutte le voci che si sono aggiunte.
La seconda domanda è:
"dati gli importi, che tipo di
procedura ad evidenza pubblica è stata adottata per assegnare
l'incarico complessivo dei servizi di progettazione (1 e 2 fase) e
quanti soggetti vi hanno effettivamente preso parte"
, tutti i
servizi di progettazione sono stati affidati dalle Funivie del
Monte Bianco S.p.a., quindi non dalla Regione, che si è fatta
carico del ruolo di stazione appaltante in esecuzione della
deliberazione di Giunta del 24 maggio 2002, quindi ha ragione era
ancora la legislatura precedente alla XII... per gli studi
preliminari e di un accordo di programma siglato questo invece il
21 dicembre 2004... progettazione lavori... gli investimenti sono
interamente finanziati dall'Amministrazione regionale tramite la
società Finaosta. Nel 2002 è stato affidato con procedura
negoziata, quindi senza previa pubblicazione del bando di gara, in
virtù del fatto che la scadenza della vita tecnica degli impianti
imponeva decisioni tempestive, un primo incarico per la redazione
degli studi preliminari e della documentazione necessaria per la
procedura di valutazione di impatto ambientale. Questo primo
incarico, che risale al 2002, ebbe un importo di 311.166 euro di
onorari. Nel 2005, accertata la fattibilità e la compatibilità
ambientale dell'intervento, si è proceduto all'affidamento dei
servizi di progettazione definitiva, esecutiva, coordinamento della
sicurezza in fase di progettazione ed esecuzione, direzione lavori,
assistenza lavori... e a tale scopo è stata indetta una gara a
procedura aperta, con pubblicazione del bando sulla Gazzetta
ufficiale della Comunità europea e su quella della Repubblica
italiana come previsto dalla vigente normativa. Alla gara di
appalto hanno preso parte tre soggetti...
Zucchi
(fuori microfono)
- ... chi? È risultato
vincitore...
Marguerettaz (UV)
- ... dimensione ingegneri... questo è
un dato che lei conosce. Lei mi ha fatto una domanda: quanti hanno
partecipato, hanno partecipato tre soggetti... io le do le
informazioni che lei mi ha chiesto, dopodiché...
Terza domanda:
"
a quanto ammontino gli onorari tecnici
complessivi (progettazione, direzione, collaudi) previsti per
l'esecuzione di tale opera"
, gli onorari tecnici complessivi
per le attività di servizi tecnici, ingegneria, architettura,
geologia seconda fase, ammontavano a seguito del ribasso del 20%,
quello della gara, ottenuto in sede di gara, ad euro 3.872.291,46
al netto di oneri previdenziali ed IVA. In considerazione
dell'aumento dell'importo dei lavori da euro 47.584.000 a 73
milioni di euro, sulla base del quale sono calcolati gli oneri
tecnici - quindi non i 102 milioni di euro, stiamo parlando della
progettazione... - è stata rinegoziata fra le Funivie Monte Bianco
S.p.a. e il raggruppamento dei progettisti l'entità dei
corrispettivi e, in virtù di un ulteriore sconto offerto dai
progettisti rispetto alle tariffe
standard
, si è arrivati ad
un importo globale di 5.680.000 euro al netto di oneri
previdenziali e IVA. L'entità dell'aumento, che è inferiore al 50%
dell'importo iniziale a base di contratto, non ha reso necessario
procedere con la risoluzione del contratto e l'avvio di una nuova
procedura di gara.
Quarta domanda, quella che lei ha definito la più importante:
"quali siano le attività che la Regione intende in futuro
favorire e promuovere per giustificare e valorizzare l'impiego
delle risorse pubbliche investite"
, come strategia abbiamo
preparato un piano di lavoro in cui noi dal 2009 iniziamo a
costruire l'evento: l'evento della riapertura... che è il 2015, mi
faccia dire, senza voler fare dei paragoni inopportuni, così come
"Milano Expo 2015" ha un comitato organizzatore, ha un lavoro...
che da oggi al 2015 preparerà l'evento, così, proprio in ossequio a
quello che lei dice, nel senso che questo dovrebbe essere
l'impianto capace di far prendere un aereo, di far assumere delle
decisioni importanti a dei turisti per venire nella nostra regione
e poter visitare una cosa unica che abbiamo solo noi, dobbiamo
creare quella aspettativa e quella promozione per il 2015. Dal 2009
al 2015 quindi si inizierà un percorso di valorizzazione di questo
investimento, che è sicuramente strategico in grado di valorizzare
la nostra offerta turistica per i prossimi anni.
Credo con questo di aver risposto alle quattro domande.
Président
- La parole au Conseiller Zucchi.
Zucchi (PdL)
- Cari colleghi, voi capite il motivo per il
quale io francamente ero preoccupato nell'illustrazione della
deliberazione precedente, perché le risposte dell'Assessore
Marguerettaz non mi hanno assolutamente tranquillizzato, anzi mi
hanno preoccupato oltremodo, perché questa è la dimostrazione
lampante che - a mio parere, poi ognuno di questa vicenda può
trarre le proprie conclusioni - le normative che ha invocato
precedentemente l'Assessore Lavoyer possano essere molto facilmente
aggirate dalle società che sono collegate non solo alla Regione, ma
partecipate da Finaosta...
Marguerettaz
(fuori microfono)
- ... lei dice che
ci sono dei falsi...
Zucchi (PdL)
- ... non ci sono dei falsi, però mi
permetterà di dire che una procedura negoziata nel 2002 su un
determinato lavoro preliminare, legittima per carità...
(interruzione dell'Assessore Marguerettaz, fuori
microfono)
... vorrei però, Presidente, io... tutte le volte che si
interviene con l'Assessore Marguerettaz sembra quasi che si faccia
un fatto personale o un affronto. Fa parte della sua carica
ricevere anche delle legittime domande, è legittimo anche che un
Consigliere possa fare delle domande, possa trarre delle
conclusioni, avere delle preoccupazioni che non sono quelle del
così sempre sicuro e tronfio Assessore, che invece tutte le volte
sembra abbia avere la verità in tasca e che, quando un Consigliere
ha l'ardire di porre delle domande su, guardate, 102 milioni di
euro, quasi compia un delitto di lesa maestà! Sto chiedendo
soltanto, mi scusi, Assessore, alla luce degli atteggiamenti dei
suoi predecessori che hanno dato seguito ad un investimento di 50 e
passa milioni... magari la Commissione poi dopo che è di inchiesta
ce lo dirà nei prossimi giorni nel trenino di Cogne... che
evidentemente non può che suscitare delle perplessità e delle
preoccupazioni, perché quei 50 milioni sono stati spesi e dal 1982
ad oggi il trenino è ancora lì, ossia non è ancora partito! Sempre
di comprensori si tratta, sempre di lungimiranti attese nel
discorso turistico si parlava! Sono passati 25 anni, abbiamo speso
50 milioni, ma nessuno sembra averne la responsabilità. Noi
sicuramente questa responsabilità non l'abbiamo mai avuta, neanche
lei, Assessore, qualcuno che forse l'ha preceduta l'ha avuta, forse
non lo so. Credo sia legittimo da parte nostra esprimere delle
preoccupazioni anche sulle metodologie adottate, perché lei sa bene
che in questi anni nei settori delle società partecipate e
collegate "si andava alla carlona", anche su tali aspetti! Era
molto facile, adesso dobbiamo dircela tutta, attraverso il giochino
delle scatole cinesi, attribuire degli incarichi attraverso le
società collegate per sistemare... abbiamo visto, sono 5.680.000...
una generazione, due generazioni, tre generazioni dopo, alla faccia
della casta della politica! Qui stiamo parlando di un incarico che
determina in una situazione legittima e io direi anche abbastanza
facile - e spiego dopo il perché - 5.680.000 euro.
Dico che ci sono delle perplessità, perché procedure negoziate
nel 2002 che hanno dato corso in questa
escalation
di costi
ad una procedura definitiva aperta con bando, dove hanno
partecipato tre soggetti su un importo, dove il soggetto alla fine
nella terza fase, perché a questo punto dalle sue riflessioni e dai
dati forniti apprendo che sono state di fatto tre le fasi... è
sempre lo stesso soggetto! È troppo comodo dire: "abbiamo negoziato
con lo stesso soggetto un ribasso delle competenze, che da
3.872.000 è andato a 5.680.000"; avrei voluto essere io lo studio
di ingegneria, mettermi seduto con i tecnici della società Funivie
Monte Bianco S.p.a. per dare anche un
gentlemen's agreement
e fare uno sconto del 20% su una commessa che lievitava del 40%,
perché qui stiamo parlando di importi enormi, che di fatto
significano una corresponsione di enorme denaro di onorari e
competenze! È chiaro che la mia preoccupazione precedentemente
esposta è fondata, magari non lo sarà da domani... ma una procedura
definitiva fatta nel 2005 su un importo di 70 milioni che poi va
oltre, che di fatto viene rinegoziata sempre con gli stessi
soggetti... non sono un insigne giurista in materia, ma lascio al
vostro senso di opportunità il fatto di poter anche pensare che di
fronte a certi importi... non so fino a che punto questa cosa sia
opportuna, perché i soldi sono tanti! Di fatto, quindi, c'è stata
una rinegoziazione, ma la preoccupazione credo sia fondata alla
luce proprio di tali cifre, che io non conoscevo e che sono cifre
spaventose! Sono cifre spaventose, andando sul quarto punto, anche
perché lei non ha detto, io non glielo ho chiesto pertanto lei non
poteva rispondere ad una domanda che non era stata formalizzata per
iscritto... credo che tutto il Consiglio potrebbe avere piacere di
sapere quali sono i flussi in questa fase e a maggior ragione sono
pochi, non sono tanti, lo sappiamo, ma è un fatto contingente. Lei
ha fatto il paragone di "Milano Expo 2015", che ha delle dimensioni
di carattere internazionale, noi abbiamo una peculiarità che
finalmente ci può mettere al passo con i nostri concorrenti che
sono dall'altra parte, perché non ce l'abbiamo solo noi, adesso
sembra che ce l'abbiano solo quelli che sono dall'altro versante...
Non è quindi che vado a sindacare un intervento di questo tipo -
come non ho sindacato un intervento di altra natura anche con
denaro importante come in tale caso -, la preoccupazione è nella
necessità che questa Amministrazione, quando spende tali soldi,
deve - come ho già detto in questo Consiglio -, come un buon padre
di famiglia, decidere prima o contestualmente all'acquisto cosa
deve fare quando spende questo denaro. Non sono contento che lei mi
dica: "abbiamo acquistato, abbiamo impegnato, dal 2009 penseremo a
cosa fare". Sono preoccupato perché secondo il mio modo di
vedere... almeno noi avremmo ragionato che, quando si fa un
investimento di tale natura, di tale dimensione, si deve
contestualmente... anzi a monte di tale investimento si deve fare
tutto uno studio degli
step
, che non devono essere
successivi all'impegno del denaro, ma devono essere precedenti!
Prima si programma e poi si acquista, invece qui prima si acquista
e dopo forse si programma!
Siccome i casi sono stati tali e tanti nel settore che ho detto
prima - altri settori che non vi ripeto per non annoiarvi - di
enorme spesa di denaro pubblico "andato male", perché, al di là
della spesa, poi gli obiettivi che si erano prefissati non sono
stati centrati... di fronte ad un investimento di questo tipo,
gradirei avere un'attenzione particolare, per non aggiungere
situazioni deficitarie ad altre situazioni deficitarie. Questo era
ed è lo spirito della mia interpellanza, per cui, Assessore, la
inviterei a vedere i nostri interventi, io capisco che possano
essere anche sofferti e non visti bene, ma credo sia scopo dei
Consiglieri e il ruolo dell'opposizione quello di dare un giusto
stimolo per fare, se si ha un minimo di coscienza, un'analisi
critica degli errori fatti. Quando si spendono questi soldi...
quindi impegniamoci pure sugli
spot
e sulle cose da
presentare per il turismo, questi hanno una valenza ma, quando si
impegnano 102 milioni, dire: "dopo ci penseremo"... questo ci dà
un'enorme preoccupazione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK