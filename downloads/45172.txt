Consiglio Regionale della Valle d'Aosta - Oggetto del Consiglio n. 1971 del 2 novembre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1971 del 2 novembre 2022 - Resoconto
OGGETTO N. 1971/XVI - Interrogazione: "Aggiornamento in
merito alla risoluzione delle problematiche relative al Corpo
Valdostano dei Vigili del Fuoco e al Corpo Forestale della Regione
Valle d'Aosta".
Bertin (Presidente) -
Punto n. 5 all'ordine del giorno.
Risponde il Presidente della Regione.
Lavevaz (UV) -
Si chiede con quest'interrogazione in
particolare di conoscere lo stato dell'arte degli impegni presi
nell'incontro del 6 luglio 2022 e da sottoporre alla Giunta
regionale per la sua approvazione entro il 31 ottobre.
La riunione del 6 luglio, alla quale ero presente, è stata
convocata per una riflessione generale con le organizzazioni
sindacali sugli aspetti normativi, contrattuali, concernenti i due
Corpi, sia il Corpo Forestale che il Corpo Valdostano dei Vigili
del Fuoco, e in quell'occasione, come peraltro citato
nell'interrogazione stessa, abbiamo sostanzialmente tracciato un
percorso che comprende due aspetti fondamentali.
Il primo è quello della creazione del cosiddetto "Comparto
sicurezza", quindi della creazione di un'area di contrattazione
relativa comprendente inizialmente - almeno in questa prima battuta
- il Corpo Forestale e il Corpo Valdostano dei Vigili del Fuoco con
delle considerazioni da fare eventualmente sulla Protezione Civile
piuttosto che sul comparto della Polizia locale. Queste sono
considerazioni che si faranno poi.
Per raggiungere quest'obiettivo, si è tracciato anche i passaggi
da fare; ce n'è uno fondamentale che è quello della modifica della
legge regionale 22/2010, per la quale appunto ci eravamo impegnati,
entro fine ottobre, di arrivare con una proposta.
Di fatto c'è una bozza di questa proposta che ho visto nei
giorni scorsi, e che verrà sottoposta nei prossimi giorni
all'approvazione della Giunta, a seguire poi - entro i due mesi
successivi - questo era l'impegno che ci siamo presi, dovrà essere
emessa una direttiva da parte del Corepoc e poi a seguire la
discussione di questa direttiva all'interno del CRRS.
La bozza di delibera di Giunta c'è e la porteremo nelle prossime
settimane in Giunta.
L'altro aspetto, che è stato condiviso nella stessa riunione del
6 luglio, riguarda invece la predisposizione della revisione della
legge regionale 37/2009, concernente l'organizzazione dei servizi
anti-incendio in generale; su questo è stato istituito un gruppo di
lavoro che sta lavorando, da inizio settembre in maniera regolare,
quasi settimanalmente. È coordinata dal coordinatore del
Dipartimento delle funzioni civili. Il compito che abbiamo chiesto
a questo gruppo di lavoro è quello di fare una proposta di ordine
tecnico sulle modifiche da apportare alla legge 37.
A seguito di questa proposta, sarà scritta una modifica dal
Dipartimento Legislativo seguendo, dove è possibile, le
indicazioni, laddove condivisibili, di questo gruppo di lavoro;
peraltro, in questo gruppo di lavoro - ne abbiamo parlato domenica
a Issime con i volontari - abbiamo aggiunto anche un componente dei
volontari, in modo da avere un quadro generale e complessivo della
materia.
Presidente -
Per replica, la consigliera Erika
Guichardaz.
Guichardaz E. (PCP) -
Quindi aspettiamo la delibera di
Giunta. Come lei ha accennato, in quell'incontro gli impegni erano
piuttosto tracciati e seri, nel senso che ricordiamo bene che, a
seguito proprio di quegli impegni, non ci fu lo sciopero annunciato
dal Corpo Forestale e Vigili del Fuoco, perché comunque ci si
aspettava che quelle bozze fossero già depositate per il 31 di
ottobre.
Mentre invece, per quello che riguarda la modifica della legge
37, comunque si parlava già del mese di dicembre.
Apprendiamo che c'è un gruppo tecnico che sta lavorando, vediamo
però che grandi passi avanti non ve ne sono.
Stamattina ha anche sottolineato che ci sarà... è stato
nuovamente chiesto rispetto alla questione della Commissione
Paritetica e la questione previdenziale, è stato di nuovo posto sul
tavolo il problema... immaginiamo che il futuro presidente
Testolin, che ci ascolta nei vari Consigli, prenderà l'impegno e
porterà a termine quanto è stato fatto o non fatto fino a oggi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK