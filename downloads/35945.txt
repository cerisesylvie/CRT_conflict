Consiglio Regionale della Valle d'Aosta - Oggetto del Consiglio n. 255 del 26 novembre 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 255 del 26 novembre 2013 - Resoconto
OGGETTO N. 255/XIV - Interrogazione a risposta immediata:
"Modalità di attuazione dell'accordo tra il Casino de la Vallée e
le organizzazioni sindacali in relazione all'esubero di
personale".
Président -
Pour l'illustration, la parole au collègue
Donzel.
Donzel (PD-SIN.VDA)
- Grazie Presidente.
Beh, non so, dopo l'intervento di stamattina in quest'aula non
so se si può parlare di Casino de la Vallée in sede di Consiglio
regionale...ma, insomma, io rimango dell'avviso che questa sia la
sede dove si deve parlare del Casino de la Vallée e che i
Consiglieri regionali ne abbiano titolo. Angelo Panebianco questa
mattina, in un fondo sul
Corriere della Sera
, scrive:
"è
difficile giudicare un politico soprattutto dalle sue promesse,
bisogna aspettare di vedere cosa succede quando egli passa dal dire
al fare".
Adesso vedremo, quando si passerà dal dire al fare,
se le affermazioni fatte in quest'aula dal collega Baccega si
concretizzeranno, perché, se non si concretizzeranno, cioè se,
anziché pensionamenti, avremo licenziamenti al casinò, è chiaro
che...io auspico che, con la sua correttezza e la sua serietà, si
dimetterà immediatamente, perché siamo molto preoccupati del
passaggio dall'accordo all'applicazione di quest'accordo, cioè una
cosa si scrive...si dice:
"solo pensionamenti assistiti al
casinò"
, salvo poi dire che si applica invece la legge 223 del
1991, che invece è una legge che riguarda la mobilità...e che,
quando si applica quella legge lì, non è più pensionamento, ma è
licenziamento, che è un'altra cosa. In premessa ancora, prima
ancora di arrivare all'applicazione di questa 223, come sembrerebbe
procedere quest'azienda privata, il casinò, i cui manager non più
pubblici, ma privati pagati con denaro pubblico si comportano
peggio dei più terribili padroni che abbiamo conosciuto
nell'esperienza ottocentesca nel nostro Paese...ecco, vorrei
concludere con la domanda...ecco, prima ancora di applicare queste
norme, bisogna che le persone che hanno già acquisito i requisiti
di pensione in altri enti siano le prime ad essere interessate da
questi provvedimenti, non che si va a prendere della gente che quei
requisiti non li ha ancora maturati e si fa del terrorismo
all'interno dell'azienda!
Président
- Merci. Pour la réponse, la parole à
l'Assesseur Baccega.
Baccega (SA)
- Grazie Presidente.
Buona giornata a tutti, ... in realtà l'accordo che è stato
siglato tra l'azienda e le organizzazioni sindacali ha ben una
quarantina di firme. Suppongo che queste 40 persone che hanno
firmato abbiano contezza degli accordi che hanno convenuto. In
realtà, quindi condivido quello che dice lei; il punto 3
dell'accordo quadro, appunto stipulato il 21 ottobre con le
organizzazioni sindacali, di tutte e due le unità produttive, la
gestione dei servizi alberghieri e la casa da gioco, prevede che
"le parti, nell'ambito della procedura di cui agli articoli 4 e
24 della legge 223, di comune accordo avvieranno attraverso
l'azienda una consultazione sindacale, avendo acquisito e valutato
gli elementi di cui al punto precedente. Il punto precedente parla
di acquisizione di informazioni circa la posizione dei lavoratori
che hanno maturato il diritto alla pensione, quindi
indipendentemente dalla previdenza di appartenenza, nei tempi più
solleciti o comunque entro i termini di legge per il confronto e la
verifica della procedura medesima. Si impegnano, quindi, a
stipulare un accordo sindacale, che preveda quale criterio di
scelta per l'effettuazione dei licenziamenti unicamente l'avvenuta
maturazione dei requisiti di età e contribuzione per il trattamento
pensionistico di vecchiaia"
, o anticipata, ex legge 214/2011.
Quanto richiesto quindi credo che sia già fortemente previsto negli
accordi stipulati. Inoltre, attraverso forme di cambio di mansione
e formazione interna, si provvederà tempestivamente alla
sostituzione, laddove necessario ovviamente, delle persone delle
quali sia stato risolto il rapporto di lavoro. Questo è con grande
chiarezza quello che si prospetterà nell'azienda. In questo momento
sono in corso tutte le verifiche, proprio come è previsto dal punto
2 dell'accordo, verificando le informazioni circa la posizione dei
lavoratori. Grazie.
Presidente
- Grazie. Per la replica, la parola al collega
Donzel.
Donzel (PD-SIN.VDA)
- Grazie Presidente, grazie Assessore
per la serenità e la serietà con cui ha risposto puntualmente a
questa domanda, perché la certezza, la determinazione con cui lei
mi risponde mi rassicura in una giornata drammatica come oggi, dove
vediamo invece...assistiamo ai licenziamenti della Verrès S.p.A.,
ecco, anche in quel caso lì, mi ricordo riunioni, assemblee,
rassicurazioni e quant'altro. I lavoratori sono tutti uguali, che
siano alla Verrès S.p.A., che siano al casinò, quindi auspico che,
rispetto a questa nostra richiesta, siano assolutamente rispettate
le condizioni che noi abbiamo detto. Le persone che già hanno i
requisiti sono le prime ad essere prese in considerazione e che non
si arrivi sempre all'eccezione dell'amico dell'amico, o quello che
ha...come dire? il partner sindacale che lo protegge e lo tutela e
l'altra condizione fondamentale è che ci sia la formazione e il
recupero delle professionalità all'interno di un'azienda che non è
certo a corto di personale, quindi non deve andare a prenderne
altrove. Grazie.
Président
- Merci. Point 4 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK