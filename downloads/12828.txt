Consiglio Regionale della Valle d'Aosta - Oggetto del Consiglio n. 3784 del 7 ottobre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3784 del 7 ottobre 1992 - Resoconto
OGGETTO N. 3784/IX Intendimenti riguardo alla proposta di
smantellamento dell'elettrodotto chiamato Superphenix.
(Interpellanza)
Presidente Do lettura dell'interpellanza presentata dai
Consiglieri Chiofalo, Ricco e Limonet:
Interpellanza A conoscenza della polemica scaturita a
proposito della iniziativa della Giunta regionale volta a
smantellare l'attuale elettrodotto internazionale meglio noto come
Superphénix che collega la Francia all'Italia fornendo energia pari
al 6 percento delle importazioni richieste dal fabbisogno
nazionale;
preso atto della strana e contradditoria linea emergente
nell'ambito della stessa maggioranza consiliare con punte di
eccessiva anche se motivata, polemica che investono addirittura due
ex-Presidenti della Giunta della stessa area unionista e con
interventi chiarificatori da parte dell'Enel sulla effettiva
attività dell'elettrodotto, sulla sua utilità, e sulla tipologia
dei prodotto trasportato che nulla aveva ed ha a che vedere con la
creazione di risorse energetiche di marca nucleare interrotta per
la chiusura della centrale in suolo francese;
visto che l'iniziativa promossa dagli Assessori Rollandin e
Nicco d'intesa con la Giunta viene ad interferire pesantemente con
gli accordi internazionali e che, ove fosse perfezionata, dovrebbe
risultare compatibile con regolari autorizzazioni ministeriali che,
al momento, appaiono inesistenti;
appurato che lo stesso Enel sembra risultare all'oscuro di
un'azione amministrativa demagogica ed ininfluente perché fondata
su presupposti incerti già smentiti sulla stampa dall'Enel
stesso;
e che non sono chiari i termini di una violenza verbale scritta
inusuale dove il confronto è sempre meno serio coinvolgendo - a
distanza - i protagonisti stessi dell'impiantistica e delle
infrastrutture collocate sul territorio valdostano;
allo scopo di sapere qual è la reale portata - e quali le
conseguenze - degli atti amministrativi caldeggiati dalla Giunta
per proporre lo smantellamento;
i sottoscritti Consiglieri regionali del Gruppo della Democrazia
Cristiana
interpellano
la Giunta regionale per conoscere le reali intenzioni del
Governo e della maggioranza regionale in ordine al ventilato
proposito ed agli atti amministrativi relativi alle proposte di
smantellamento dell'Elettrodotto internazionale di cui trattasi, e
se, per caso - dopo l'intervento dell'ex Presidente Andrione
contrario al collega Rollandin - vi sono stati dei ripensamenti da
parte della Giunta regionale dopo i propositi manifestati.
Presidente
Ha chiesto di illustrare l'interpellanza il
Consigliere Chiofalo, ne ha facoltà.
Chiofalo (DC)
Signor Presidente della Giunta, signori
Assessori, i motivi che ci hanno portato a presentare questa
interpellanza si riferiscono prima di tutto al comunicato fatto
dall'ufficio stampa del 4 settembre 1992, con il quale veniva
richiesta dalla Giunta regionale la demolizione dell'elettrodotto
Superphénix. Si dice poi nel comunicato: "La Giunta regionale, su
proposta dell'Assessore all'Agricoltura, Forestazione e Risorse
Naturali Augusto Rollandin, di concerto con l'Assessore
all'Ambiente, ha deliberato nella riunione di questa mattina di
richiedere ai Ministri dei Lavori Pubblici e dell'Ambiente la
demolizione dell'elettrodotto anzidetto".
Di per sè questa iniziativa, presa da questi due Assessori, può
anche sembrare una cosa giusta e naturale. Vado più avanti nel
comunicato, ad esempio, nel quarto paragrafo, dove leggo una cosa
che a me sembra un po' assurda: "L'insediamento dell'elettrodotto -
si dice - non ha portato nessun vantaggio alla Valle d'Aosta, ma è
servito unicamente a portare energie in altre Regioni italiane". E'
come dire: io sto bene, non mi porta nessun beneficio questo
elettrodotto, non mi interessa niente se l'amico Ricco, seduto qui
vicino a me, sta morendo di fame.
Comunque, questa deliberazione assunta dalla Giunta è diventata
una specie di telenovela, perché molti comunicati si sono
susseguiti sugli organi di stampa, in televisione; ne voglio citare
alcuni a caso. Sulla rassegna stampa del 10 c'è qualcuno che dice:
"Io non c'entro, perché io non ho firmato la convenzione, non ho
dato le autorizzazioni". Su un'altra rassegna stampa dell'11
settembre c'è una presa di posizione dell'allora Presidente della
Giunta, Consigliere Mario Andrione, il quale dice che
l'elettrodotto non si tocca e che quello che ha fatto la Giunta è
una cosa errata. Un altro articolo, sempre sulla Stampa del 15
settembre, dice: "Intoccabile il Superphénix da parte dell'Enel".
Certamente i motivi per dire queste cose l'Enel li avrà, perché
credo che ancora l'elettrodotto trasporterà della energia, anche se
la centrale francese installata nei pressi di Lione è stata chiusa.
Addirittura in un articolo sulla Stampa si dice che l'elettrodotto
serviva (e servirà, credo) per trasportare non solo energia
elettrica dalla Francia, ma per trasportare energia elettrica
dall'Italia verso la Francia in certi periodi della stagione.
Non parliamo poi di quello che penso della polemica che è venuta
fuori da parte di altri Consiglieri che sedevano in questo
consesso, per citarne uno, il Consigliere Gianni Torrione, e il
Consigliere qui presente Elio Riccarand, che allora a buona ragione
hanno preso posizione in questo Consiglio contro questo
elettrodotto per ragioni di degrado ambientale.
Risultato: l'elettrodotto poi è stato costruito e quindi ora
esiste. Adesso abbiamo questa presa di posizione da parte della
Giunta.
Con questa interpellanza chiediamo alla Giunta di sapere quali
sono le reali intenzioni del Governo regionale e della maggioranza
regionale in ordine al ventilato proposito ed agli atti
amministrativi relativi alle proposte di smantellamento
dell'elettrodotto internazionale di cui trattasi, e se per caso,
dopo l'intervento dell'ex Presidente Andrione, contrario al collega
Rollandin, vi sono stati dei ripensamenti da parte della Giunta
regionale dopo i propositi manifestati.
Si dà atto che, dalle ore 12,14, riassume la Presidenza il
Presidente Bich.
Presidente
Ha chiesto di parlare l'Assessore
all'Agricoltura, Forestazione e Risorse Naturali Rollandin, ne ha
facoltà.
Rollandin (UV)
La première requête concernant les
autorisations de la réalisation du Superphénix est de 1981, par la
suite il y a eu les différentes prises de position des communes et
toutes les démarches conséquentes, et on est arrivé à la
réalisation et au débat qui s'était tenu même dans ce Conseil en
1983-84.
J'ai voulu reprendre ces dates pour une raison très simple; je
crois que dans une série des domaines les idées et l'attention
vis-à-vis de ce qui est l'environnement ont modifié. Si on va
reprendre l'attention qu'il y avait par rapport aux installations
industrielles agro-alimentaires en 1981 et ce qui se passe
aujourd'hui, je crois qu'il y a eu un changement radical.
Cela vaut aussi pour le domaine des produits qui sont autorisés
aujourd'hui par rapport à ce qui se passait une dizaine d'années;
il y a eu dans ces derniers ans une série de débats concernant
d'une façon spécifique le système de pollution, et parmi les
pollutions il y a des pollutions qui, il y a dix ans, étaient déjà
connues et dans ce Conseil on les avait même mises en relief. A cet
égard il faut donner acte aux Conseillers qui déjà à ce temps
avaient mis en évidence des possibles difficultés.
En même temps il y a eu, face aux problèmes des exigences de
l'Enel, un débat intéressant, qui a porté à des changements
d'attitude même de la part de l'Enel par rapport à ce qui se passe
en Vallée d'Aoste; je parle par exemple d'une façon spécifique pour
ce qui est de la possibilité de rendre certaines lignes
souterraines. Il y a quatre ans, c'était une rareté un exemple de
possibilité de réaliser les réseaux de l'Enel par voie souterraine.
C'était tout évident qu'on utilisait les différents poteaux de
soutien des fils de l'Enel; là il y avait même eu une proposition
qui avait déclenché une certaine rumeur par rapport aux exigences
de l'Enel, pour dire que dans certaines zones on est même
disponible à intervenir du point de vue financier, afin d'enlever
(voire la zone d'Arnad, de Verrès, et cetera) les vieux poteaux qui
portaient les fils de l'Enel.
Je crois que la même chose, en tant que changement d'attitude
envers l'environnement, c'est passé pour ce qui est des routes,
pour ce qui est des moyens de transport: on a, tout en partageant
certains moyens de transport, essayé d'améliorer le système, de
modifier le système de construction et cetera.
Si la loi sur l'impact de l'environnement avait été appliqué à
ce moment, elle aurait dit certaines choses sur la possibilité (ou
non) de prévoir la réalisation de la ligne Petit-Saint-Bernard -
Rondissone, qu'on appelle Superphénix.
Il faut par conséquent prendre acte que, tout en considérant des
exigences de l'industrie et de l'économie, il y a eu entre-temps
des modifications d'attitude, et je crois d'une façon particulière
le moment où avait été demandé cette réalisation, il y avait comme
aspect spécifique le transport de l'énergie, qui était à ce moment
prévu par la centrale nucléaire de Creis-Malville.
Après c'est correct le raisonnement que l'Enel a présenté; elle
a dit: attention, Creis-Malville n'est pas une entité à elle-même,
elle est reliée à d'autres centrales, ce que nous pouvons
comprendre. Mais en même temps la raison spécifique de cette
intervention était pour mettre l'accent sur un thème qui a pris une
importance différente. Une attention à un problème, qui, compte
tenu que Creis-Malville n'est plus en production, remet en partie
en discussion ce qui était un des points à la base du choix de
réaliser le Superphénix.
Je ne veux pas citer qu'en même temps il y a eu des prises de
position contre le nucléaire, là il y a des attitudes différentes.
Par conséquent je crois que le thème est éminemment politique,
c'est un dialogue différent qui doit être repris avec les
Ministères, avec l'Enel; on n'a pas mis d'échéances, on a voulu
soumettre à nouveau à l'attention des organes compétents un
problème et, tout en reconnaissant les paternités de ceux qui
avaient déjà mis en évidence certains aspects qu'on a repris dans
la délibération, on veux, j'estime, au moins reprendre un dialogue
différent qui va aussi dans une autre direction.
Il y aura d'ici peu la présentation d'un plan énergétique, qui
dira certaines choses par rapport à la possibilité d'une certaine
production qui est alternative à la production nucléaire. Et alors
je crois que là le dialogue pourra permettre de remettre ensemble
les différents thèmes, et si on peut envisager dans des délais
moyens une reprise par rapport à la réelle utilité dans le futur de
cet établissement Superphénix, en prévoyant d'enlever ces poteaux,
qui ont été l'objet de toute une série d'observations de la part
pas seulement des naturalistes, à présent qu'il y a eu pendant des
années des observations, on a vu quels sont les effets que d'autres
avaient déjà dénoncés, je crois que c'est au moins correct de le
dire, de prendre acte de certains aspects et de les mettre sur le
plan d'un dialogue avec les organes qui avaient pris l'initiative
d'intervenir dans ce sujet.
Voilà le sens politique de cette initiative; au moment où on a
dit que le Superphénix n'a pas eu d'effets positifs c'était pour
dire que dans d'autres secteurs l'Enel, quand elle va décider de
faire des centrales d'un certain niveau, avait prévu d'indemniser,
de prendre des contacts avec les populations locales pour dire
qu'en contrepartie il était prévu de faire des interventions
différentes.
Ici au contraire il s'agit de considérer cet aspect en prévoyant
que dans certains termes on puisse reprendre un discours
constructif par rapport à ce qui est le domaine du respect de
l'environnement. Voilà le sens de l'initiative, qui pourra avoir
une série d'effets selon la réponse des organes qu'on ira
interpeller.
Presidente
Ha chiesto di parlare l'Assessore
all'Ambiente, Territorio e Trasporti Nicco, ne ha facoltà.
Nicco (Ass. tec.)
Solo per aggiungere alcune
considerazioni su questo tema, che credo vada sfrondato dalle
asprezze e polemiche che pure ha determinato e che non poteva non
determinare.
Vorrei riferirmi solo a due aspetti precisi, sui quali credo il
Consiglio possa convenire. Il primo è il grave impatto ambientale
che questa infrastruttura ha determinato al momento della sua
costruzione e che determina tuttora, un impatto così evidente a
tutti che parrebbe perfino superfluo insistervi. Basta percorrere
l'alta Valle per rendersene ampiamente e pienamente conto, con
queste strutture di acciaio, che sono poi dei veri e propri simboli
di un certo tipo di sviluppo, che svettano e si stagliano sui
crinali, o che addirittura in doppia fila per un tratto incombono
sulla valle centrale.
Ora, questa è la Valle d'Aosta che vogliamo proporre oppure no?
Siamo tutti d'accordo che questo impatto ambientale, così forte e
così negativo, c'è? E' un dato di fatto questo.
L'azione della Giunta è una azione amministrativa demagogica ed
ininfluente, oppure ha qualche fondamento, qualche base? Esiste una
Convenzione per la protezione delle Alpi, che non credo sia carta
straccia, che è stata firmata da tutta una serie di paesi, fra i
quali anche la Repubblica italiana, e che dice delle cose
essenziali. Questi paesi, fra i quali l'Italia, considerando che il
crescente sfruttamento del territorio da parte dell'uomo minaccia
l'area alpina e le sue funzioni ecologiche, sono convinti che gli
interessi economici debbano essere armonizzati con le esigenze
economiche. Fra gli obblighi generali si dice:
"Le parti
contraenti prenderanno misure adeguate in particolare nei seguenti
campi:
- fra gli altri -
protezione della natura e tutela
del paesaggio"
. E ancora:
"Al fine di proteggere, tutelare
e, se necessario, ripristinare l'ambiente naturale e il
paesaggio
misure necessarie al fine di ottenere forme di
produzione, distribuzione ed utilizzazione della energia che
rispettino la natura e il paesaggio".
Quindi ci siamo fondati su atti che esistono e che credo abbiano
una loro validità.
Ma vorrei aggiungere un'altra considerazione. In materia di
infrastrutture relative all'energia, penso che la Valle d'Aosta
abbia pagato ampiamente e fino in fondo il suo tributo: il bacino
di Place Moulin, le condotte forzate che tagliano i versanti e la
diga di Beauregard sono lì a testimoniarlo. Abbiamo dato molto da
questo punto di vista al paese.
Opere tutte sicuramente essenziali al funzionamento
dell'apparato industriale del paese, opere che hanno consentito e
consentono lo sfruttamento di una delle nostre risorse
fondamentali, le acque. Qui a me viene sempre in mente tutta una
storia molto complessa della popolazione valdostana: le battaglie e
le lotte secolari che sono state fatte per difendere questa nostra
risorsa essenziale; scontri fra il potere locale e il potere
centrale. Potremmo anche riaprire una breve parentesi sul 1945, su
quello che ha significato.
Oggi, in condizioni differenti, con questa struttura è un'altra
delle nostre risorse fondamentali, il territorio, che viene messa
in discussione. Una striscia, piccola si dirà, ma una striscia
importante del nostro territorio, di un'altra nostra importante
risorsa viene messa in discussione.
Allora, siamo d'accordo su tutto ciò, vogliamo accettare come
stabile, definitiva questa situazione, oppure pensiamo che sia
possibile trovare gli spazi per riaprire un ragionamento con lo
Stato centrale su questa particolare infrastruttura?
Credo che dobbiamo operare in questa direzione. Non sappiamo
quale sarà l'esito di questa iniziativa, ma ci sembrava un dovere
nostro perlomeno riproporla.
Presidente
Ha chiesto di parlare il Consigliere
Chiofalo, ne ha facoltà.
Chiofalo (DC)
Anzitutto devo dire che ho
apprezzato l'intervento dell'Assessore Rollandin, che ha fatto una
disamina della questione, risalendo a quando è avvenuta la
costruzione dell'elettrodotto Superphénix ad oggi. E credo che
nella sua esposizione abbia fatto (se posso permettermi di dirlo)
una specie di autocritica: anche se allora abbiamo rilasciato le
autorizzazioni, e le tecniche di allora erano quelle - ha detto -,
non si vede perché oggi che ci sono le nuove tecniche, che quindi
non c'è più bisogno che i cavi passino in sopraelevazione ma
possono passare anche in sotterranea, non si interviene in questo
senso.
Sinceramente mi fa piacere questo discorso, anche se devo dire
che non ha risposto alla parte finale della interpellanza, che era
il succo del discorso. Quello appunto di sapere se la Giunta
intende, dopo tutte le polemiche che si sono avute anche
all'interno dell'Union Valdôtaine, andare avanti. Dall'intervento
dell'Assessore Nicco mi pare di aver capito che la Giunta intende
andare avanti.
Assessore Nicco, non fa una grinza il suo ragionamento, sul
quale credo tutti quanti ci troviamo d'accordo, che qui bisogna
cambiare strada. Sono state fatte delle cose un po' raffazzonate,
quindi sbagliate, come lei elencava, e nocive anche per la qualità
ambientale e della vita.
Mi dichiaro soddisfatto della risposta fornita dai due
Assessori.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK