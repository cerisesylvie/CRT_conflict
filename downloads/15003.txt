Consiglio Regionale della Valle d'Aosta - Oggetto del Consiglio n. 1486 del 25 luglio 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SANITÀ VETERINARIA E ZOOTECNIA
Zootecnia
Precedente
Successivo
Resoconto integrale del dibattito dell'aula
Oggetto del Consiglio n. 1486 del 25 luglio 1995 - Resoconto
SEDUTA POMERIDIANA DEL 25 LUGLIO 1995
OGGETTO N. 1486/X Aggiornamento dei contributi e dei premi nel
settore zootecnico, ai sensi dell'articolo 34 della legge regionale
6 luglio 1984, n. 30, per gli anni 1995/1996.
Deliberazione Il Consiglio
Richiamato l'articolo 34 della legge regionale 6 luglio 1984, n.
30 che prevede l'aggiornamento biennale dei contributi e dei premi
nel settore zootecnico ed in particolare di quelli previsti ai
punti 30, 31 e 33 della Legge stessa.
Segnalato che tale revisione deve essere deliberata dal
Consiglio regionale su proposta della Giunta rilevando che è
necessario definire tali importi per gli anni l995/1996, proponendo
di confermare gli stessi importi relativi al 1993/1994.
Tenuto presente che è stata sentita l'Association régionale
Eleveurs Valdôtains, in sigla A.R.E.V. che ha richiesto, come nel
biennio passato, che la quota associativa obbligatoria prevista
dallo Statuto e stabilita dall'Associazione venga separata dal
contributo dovuto per i punti 2-6 dell'allegato A e versata
all'A.R.E.V. sulla base di delega di ritenuta rilasciata da ogni
singolo beneficiario.
Vista la legge regionale n. 30/84;
Visto il parere favorevole rilasciato dal Dirigente dei Servizi
Agrari ed Affari Generali dell'Assessorato Agricoltura,
Forestazione e Risorse Naturali, ai sensi del combinato disposto
dell'articolo 72 della legge regionale n. 3/1956 e successive
modificazioni e dell'articolo 21 della legge regionale n. 18/1980 e
successive modificazioni, in ordine alla legittimità della presente
deliberazione;
Visto il parere della III Commissione consiliare permanente;
Delibera
1) di determinare negli importi di cui all'allegato A della
presente deliberazione l'ammontare dei singoli contributi e premi
nel settore zootecnico per gli anni l995/1996, in applicazione
degli articoli 30, 31, 33 e 34 della legge regionale 6 luglio 1984,
n. 30 e successive modificazioni;
2) di stabilire che dal contributo dovuto di cui ai punti 2 e 6,
sia separata la quota associativa dovuta all'A.R.E.V. decisa
dall'Associazione stessa e liquidata dall'Amrninistrazione
regionale previa apposita delega rilasciata da ogni singolo
allevatore e ricevuta dalla Regione;
3) di stabilire che alla liquidazione provveda la Giunta
regionale con successive deliberazioni;
4) di dare atto che la presente deliberazione non è soggetta al
controllo della Commissione di Coordinamento in quanto non compresa
nelle categorie indicate nell'articolo 8 del decreto legislativo 22
aprile 1994, n. 320 e di darne esecuzione.
Presidente Qualche Consigliere chiede la parola? Se nessuno
chiede la parola, pongo in votazione la delibera in oggetto:
Presenti, votanti e favorevoli: 24
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK