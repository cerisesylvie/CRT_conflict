Consiglio Regionale della Valle d'Aosta - Oggetto del Consiglio n. 93 del 18 novembre 2020 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
INFORMAZIONE
Sistema informativo
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 93 del 18 novembre 2020 - Resoconto
OGGETTO N. 93/XVI - Interpellanza: "Interventi per
implementare la digitalizzazione della Pubblica
Amministrazione".
Marguerettaz (Presidente) -
Punto n. 34 all'ordine del
giorno. La parola alla collega Spelgatti.
Spelgatti (LEGA VDA) -
Considerata l'emergenza che stiamo
vivendo che ha stravolto non sono gli stili di vita dei cittadini
ma l'intera Pubblica Amministrazione i cui dipendenti lavorano
molto poco in presenza viste le alte percentuali di
smart
working
a cui sono stati forzatamente obbligati; vista la
conseguente necessità di accelerare al massimo la modernizzazione
del rapporto PA-cittadini-imprese mettendo questi al centro di ogni
azione con servizi digitali moderni, efficienti, affidabili e di
facile utilizzo e accesso; considerato che ad oggi il cittadino è
ancora costretto a rivolgersi fisicamente presso gli uffici della
Pubblica Amministrazione per poter presentare domande, consegnare
documenti o per qualsiasi altro adempimento e che ora più che mai
tale situazione non è sostenibile; considerato altresì che i vari
uffici della Pubblica Amministrazione ancora non dialogano a
sufficienza in rete con sistemi e banche dati comuni; considerato
infine che è necessario investire su progetti volti ad aiutare i
cittadini in questa transizione informatica, concorsi di livello
diverso che vadano dal fornire le informazioni di base a tutti
coloro che non hanno alcuna conoscenza dell'uso del computer a
corsi mirati a elevare le conoscenze di chi invece già li utilizza
come importante strumento di lavoro sia all'interno della Pubblica
Amministrazione che nelle aziende private, già questi corsi sono
fatti ma devono essere assolutamente implementati, con questa
interpellanza chiediamo alla Giunta regionale quali misure intenda
adottare per far fronte alle necessità di cui sopra.
Tale interpellanza nasce sostanzialmente perché l'intento è
quello di capire quali siano gli intendimenti del Governo rispetto
appunto alla digitalizzazione e soprattutto che cosa si intenda
fare sostanzialmente del nostro Dipartimento Innovazione e Agenda
Digitale. Questo perché? Facciamo un passo indietro anche alla luce
di determinati avvenimenti. Quando sono stata nominata come
Presidente, il primo punto su cui ho lavorato silenziosamente è
stato questo: nella mia visione e nella visione quindi della Lega
uno degli aspetti importantissimi da portare avanti per la Pubblica
Amministrazione è stato quello di pensare a una Valle d'Aosta
completamente differente, una Valle d'Aosta moderna, una Valle
d'Aosta digitale, pensiamo agli
smart village
e a tutto il
resto, ma soprattutto una Pubblica Amministrazione efficiente ed
efficace e una Pubblica Amministrazione moderna. Per far questo, è
assolutamente necessario poter implementare completamente tutto il
sistema informatico della Pubblica Amministrazione, riformarlo
completamente, pensare appunto a una rete tra tutti i vari uffici
della Pubblica Amministrazione per riportare il cittadino o per
portare per la prima volta veramente il cittadino al centro di
quest'azione. Per poter far questo, che cosa bisognava fare? Il
Dipartimento interno all'Amministrazione che è sempre stato messo
da parte e considerato un po' come una Cenerentola, bisogna pensare
appunto di implementarlo pesantemente perché questo è il futuro ed
è il fulcro della nostra amministrazione di certi progetti. Per
arrivare a questo, in quale direzione sono andata? Sono andata in
quella di cercare un
top manager
all'esterno per poter
guidare questa transizione informatica e di modernizzazione della
Valle d'Aosta. Per trovare questo top manager, mi sono affidata a
quelle società che sono cacciatori di teste, ho dato il profilo di
quello che serviva all'Amministrazione valdostana e mi sono
arrivati una serie di curriculum di top manager, i migliori top
manager a livello italiano, che rispondessero ai requisiti che
erano stati indicati.
Qual era la sfida? Trovare un top manager: 1) che fosse
disponibile a venire in Valle d'Aosta, 2) che fosse disponibile a
tagliarsi pesantemente ma molto molto pesantemente lo stipendio
rispetto a quello che guadagna nel privato, e purtroppo noi in
Valle d'Aosta sappiamo quanto sia difficile portare delle grandi
intelligenze in Valle proprio perché passare dal privato alla
Pubblica Amministrazione con gli stipendi che ci sono, perché, per
quanto possano essere interessanti, non lo sono minimamente per
profili di quelle carature che lavorano nel privato, e poi anche il
discorso dell'esame di francese. Per tutta una serie di coincidenze
fortuite, sono riuscita a individuare tra questi curricula quello
di un soggetto che, quando l'ho contattato - ovviamente non avevo
la più pallida idea di chi fosse, l'ho cercato sulla base del
curriculum -, mi ha detto: "guardi, io ho la casa in Valle d'Aosta,
la cosa potrebbe interessarmi perché mia moglie e io amiamo
moltissimo la Valle d'Aosta, potrebbe essere un cambio di vita
interessante, potrebbe essere anche molto interessante, visto che
mi sto avvicinando anche alla pensione, ho sempre lavorato nel
privato, è stimolante per una volta lavorare dall'altro punto di
vista, quindi da quello dell'Amministrazione, potrebbe essere una
sfida nella mia vita, il francese tanto l'ho già studiato per cui
mi posso rimettere a studiare, anzi, potrebbe anche divertirmi ed
essere interessante la cosa. Dal punto di vista economico, è un
taglio di stipendio spaventoso ma i soldi non sono un problema, non
si vive per questo e quindi diciamo che potrei accettare", tutto è
andato bene e questo Coordinatore poi è stato nominato.
Leggo il curriculum perché può essere interessante e, tra
l'altro, se mi scade il termine, prendo i minuti del secondo
intervento. A parte la laurea in ingegneria elettronica conseguita
con lode di dignità di stampa, professore a contratto presso
l'Università Cattolica del Sacro Cuore e Politecnico di Milano,
presso questi atenei nell'ambito dell'Associazione Prospera ha
tenuto lezioni sul tema innovazione nelle imprese industriali -
dopodiché salto le date che vado più veloce - Ansaldo e Elsag,
società attualmente in Finmeccanica, progettista di sistemi di
automazione; CERN (Laboratorio Europeo per la Ricerca Nucleare),
progettista di sistemi di controllo di acceleratori e
telecomunicazioni - salto il resto -; Sincrotrone Trieste S.c.r.l.,
responsabile dei controlli degli acceleratori; Softeco Sismat
S.r.l.,
general manager
: "dopo l'esperienza tecnica e
manageriale maturata nei laboratori scientifici di Ginevra e
Trieste rientra nel mondo industriale come socio di Softeco Sismat,
società informatica specializzata nel settore dell'energia.
Partecipa in questo lungo periodo alla crescita sia numerica (il
personale passa da 50 a 300 addetti alla fine del 2016), che
strategica ed economica, con l'acquisizione di una posizione di
leadership
in ambito di telecontrollo reti elettriche e
gestione del mercato liberalizzato dell'energia. La grande crescita
della società attira l'attenzione di un fondo di
private
equity
che nel 2009 ne acquisisce una partecipazione di
controllo. In Softeco assume diversi ruoli strategici sempre a
livello di general manager, tra cui la creazione di una divisione
di prodotto che produce e commercializza un prodotto per la
gestione del processo di acquisto e vendita di energia sul mercato
liberalizzato in assoluto anticipo rispetto al settore. Nel biennio
2000-2001 gestisce la collaborazione con una
startup
tecnologica americana per lo sviluppo di una
local
area
network wireless
basata su tecnologia ultra
wide
band
, nell'ambito di questo progetto ha trascorso diversi mesi
a Palo Alto in California. A partire dal 2011 ha svolto, su
richiesta dell'azionista di controllo di Softeco Sismat, anche
attività di Amministratore delegato e Presidente per altre società
del gruppo: Selesoft Consulting, Selesta Ingegneria e P&B
Linking". Dopodiché Selesoft Consulting S.r.l. Amministratore
delegato, "Selesoft Consulting era una
startup
, controllata
da un fondo di private equity, creata a seguito dell'acquisizione
del laboratorio Alcatel Lucent di Genova specializzato nella
progettazione di apparati in fibra ottica a elevate prestazioni.
L'obiettivo era quello di fornire consulenza tecnologica
specialistica in ambito di telecomunicazioni". Selesta Ingegneria
S.p.A Amministratore delegato e Presidente. "Selesta Ingegneria,
riconosciuto
leader
nazionale nel settore della sicurezza
fisica con significativa attività a livello internazionale,
progetta e produce apparati per il controllo accessi e per la
gestione presenze (
hardware
e
software
) con filiali
su tutto il territorio nazionale, una fabbrica per la produzione
dei propri apparati elettronici, Selesta conta circa 190 addetti
con un giro di affari di circa 24 milioni di euro. Alla fine del
2012 Selesta Ingegneria (controllata da un fondo di private equity)
stava attraversando un periodo di grande criticità sia per
gli aspetti economici e finanziari che strategici. L'azionista di
controllo decise con la sostituzione di Amministratore delegato e
Presidente con la nomina di Marco Mignacco al vertice dell'azienda.
Questo è l'inizio di un lungo e complesso
turnaround
che,
attraverso il risanamento finanziario e il rilancio strategico, ha
riportato Selesta a livelli eccellenti con valori di EBITDA
praticamente doppi rispetto alle medie delle società del settore
fino alla cessione da parte del fondo al gruppo Zucchetti (avvenuta
nel 2018). L'esperienza di innovazione maturata in Selesta è stato
oggetto di studio e analisi nei due corsi tenuti presso
l'Università Cattolica e il Politecnico di Milano". Dopodiché
P&B Linking S.p.A. Consigliere con delega amministrazione e
finanza. Questa società "è una
startup innovativa, creata
nel 2016 con l'obiettivo di sviluppare e commercializzare un
innovativo PSIM per la supervisione e la gestione di complessi
sistemi di sicurezza fisica (controllo accessi, videosorveglianza e
antintrusione) per grandi organizzazioni". Questo per dire che si
passa dalle parole ai fatti. Avere un soggetto di questo tipo serve
ed è fondamentale, nella mia ottica è servito ed è stato
fondamentale per far crescere le nostre risorse interne, perché
avere comunque una persona con queste professionalità può
permettere ai nostri interni di potersi formare, poter crescere di
livello e poi volare con le proprie ali. Questi sono quei lavori
silenziosi che vengono fatti di cui nessuno sa assolutamente niente
ma che, se vogliamo veramente far crescere la Valle d'Aosta, sono
assolutamente fondamentali.
Il Dipartimento Innovazione Agenda Digitale quindi è
fondamentale e anche i soggetti che vengono scelti e
implementati... bisogna vedere un attimino poi se voi avete
veramente intenzione di far crescere comunque questo Dipartimento
soprattutto alla luce di tutto quello che è successo del Covid e
quant'altro che se già in un'ottica di quando sono arrivata io nel
2018 era fondamentale per pensare a una Valle d'Aosta differente
votata al futuro, adesso è diventato assolutamente fondamentale e
urgentissimo proprio perché è un passaggio obbligato dovuto appunto
a tutto quello che sta succedendo. L'implementazione di tutti i
servizi tecnologici quindi è assolutamente fondamentale e la
modifica del rapporto cittadino-Pubblica Amministrazione lo è
ancora di più.
Presidente -
La parola all'assessore Marzi.
Marzi (AV-SA) -
Premesso che da anni l'Amministrazione
regionale, in sintonia e coerenza con le indicazioni nazionali
europee, persegue l'obiettivo di informatizzare i propri sistemi al
fine di essere più vicina ai cittadini e alle imprese e favorire lo
sviluppo economico della Regione semplificando le procedure
amministrative, ad oggi alcune procedure sono ancora gestite in
modalità sportello o comunque richiedono un utilizzo di supporti
cartacei, con conseguente disagio per gli utenti e l'appesantimento
dell'iter procedurale da parte dell'Amministrazione, a questo si
aggiunge un livello di alfabetizzazione digitale non ancora
adeguato che si traduce nella difficoltà per una parte dei
cittadini valdostani ad accedere ai servizi digitalizzati dalla
Pubblica Amministrazione. Inoltre, la frammentarietà e la ridotta
dimensione delle amministrazioni locali complica la diffusione
dell'offerta di servizi pubblici digitali richiedendo un adeguato
coordinamento territoriale a livello regionale.
Si riportano di seguito alcuni progetti che l'Amministrazione
regionale intende avviare con lo scopo di accrescere le competenze
digitali dei cittadini e di fornire loro nuovi servizi digitali che
permettano la completa interazione con l'Amministrazione. Il
progetto "Digital Inclusion for Citizen", l'inclusione digitale per
i cittadini, si prefigge di adeguare le competenze digitali della
popolazione alle nuove sfide economiche e culturali. L'importanza
di potenziare le competenze digitali di ampie fasce della
popolazione emerge, per la Valle d'Aosta, sia dai dati statistici
disponibili dove l'utilizzo di
internet
nella vita
quotidiana è molto al di sotto della media europea sia dalle
esperienze di interazione con la popolazione maturata durante la
fase del
lockdown
della pandemia per servizi erogati con
canali digitali.
In questo periodo è emerso prepotentemente come non tutti i
cittadini partecipano allo sviluppo digitale e alcune fasce
assistono da spettatori e non da attori alla transizione
tecnologica di cui stiamo parlando. Un esempio concreto è la sfida
con cui sono state sottoposte le famiglie degli studenti in DAD
oppure coloro che hanno dovuto presentare domanda
on-line
per i vari dispositivi di legge n. 5 e 8/2020. È pertanto
fondamentale in questa fase colmare le diverse forme sociali e
culturali di divario digitale, favorire l'inclusione digitale
offrendo a tutti piena parità di accesso alla società
dell'informazione e alla conoscenza ai fini di un benessere sociale
diffuso e del miglioramento della qualità della vita dei cittadini.
Con tale intervento si vuole perciò garantire un livello più
elevato e uniforme di inclusione sociale nell'attuale società
dell'informazione di accesso alla Pubblica Amministrazione,
ampliare le competenze digitali delle fasce più svantaggiate,
prevedere campagne di sensibilizzazione per informare i cittadini
in merito ai vantaggi e agli svantaggi del
web
, migliorare
le competenze digitali dei cittadini che già utilizzano le
tecnologie dell'informazione, implementare le competenze digitali
per favorire le opportunità sul mercato del lavoro.
In tal senso un progetto di piattaforma unica si pone
l'obiettivo di creare un'unica interfaccia internet specializzata
per le varie tipologie di utenze che consenta l'accesso guidato a
tutti i servizi della Pubblica Amministrazione e in tal senso il
progetto ovviamente si prefigge di completare e migliorare l'iter
di digitalizzazione delle procedure amministrative interne alla
Pubblica Amministrazione regionale, oltre che promuovere e favorire
la cultura del documento digitale e la condivisione tra i vari
uffici della Pubblica Amministrazione di sistemi e banche dati
comuni, oltre allo sviluppo di tutta una serie di applicazioni di
riferimento per quanto riguarda quanto da lei sollecitato nella
prima parte dell'interpellanza.
Io, invece, senza finire di leggere il documento di riferimento
che è stato appunto predisposto per la risposta a tale
interpellanza da parte del Dipartimento da lei richiamato, mi
sentirei di fare un'analisi complessiva rispetto a un modello di
sviluppo che va ben oltre le comprovate competenze e capacità da
lei richiamate rispetto alla figura fiduciaria del Coordinatore del
Dipartimento di cui sopra.
Senza voler entrare nel merito rispetto alle questioni di natura
personale, perché, di fatto, lo ha già fatto abbondantemente lei,
entrerei nel merito rispetto a quelle che potrebbero essere invece
delle valutazioni di natura meramente strutturali. Ora, è normale
che in un momento come questo, ma, a mio modesto avviso, già da
tempo... e in tal senso l'inserimento di una struttura dedicata,
nel passato sotto la Presidenza della Giunta regionale valdostana,
dà il senso di trasversalità e di ufficio di
staff
a un
Dipartimento quale quello dell'Innovazione, un Dipartimento, che
sicuramente ad oggi risulta essere sottodimensionato ma non in
termini di risorse, piuttosto che di strutture, anche se
sicuramente la volontà di questo Governo è di potenziarlo anche da
quel punto di vista, ma soprattutto in termini di valutazione di
natura strategica, cioè proviamo per un attimo a immaginare un
corpo, perché le società, le pubbliche amministrazioni sono quelle:
noi ci troviamo ad avere a che fare con un braccio assolutamente
operoso e operativo come la società strumentale, che anche in Valle
d'Aosta si occupa delle applicazioni poi pratiche e anche
concettuali e programmatorie di tutto il concetto di innovazione,
un modello che viene incarnato in tantissime altre Regioni dello
stesso tipo. Abbiamo però avuto modo di analizzare poc'anzi, grazie
alle interpellanze del collega Lavy e del collega Distort, il fatto
che sicuramente nel corso di questi anni tra alti e bassi l'impegno
di riferimento da parte del Dipartimento Innovazione e del suo
braccio operativo ha portato a dei risultati che sono delle
eccellenze a livello italiano: ad esempio, la proprietà di 700
chilometri di reti a banda ultralarga non è una cosa che si è
manifestata dappertutto. Noi quindi ci troviamo nella condizione di
avere una testa perché a tutti gli effetti che cosa fa il
Dipartimento dell'Innovazione? Il Dipartimento dell'Innovazione
dovrebbe essere l'emanazione dell'indirizzo e la gestione nella
Pubblica Amministrazione rispetto alla delega di riferimento. Il
semplice fatto di aver voluto collegare a uffici di staff
trasversali come quelli della finanza il Dipartimento
dell'Innovazione è un progetto che vuole raccontare qualcosa: vuole
raccontare qualcosa - lo specifico - non vuol dire che lo stia già
raccontando ma negli intendimenti di riferimento sicuramente così
è, è il braccio operativo di riferimento sia per l'indirizzo della
gestione che per il Dipartimento che incarna questo tipo di
esplicitazione.
Se ci troviamo in una situazione come quella che nel corso di
questi Consigli e dei due precedenti e, sicuramente, anche di
quelli che verranno... di dover prendere atto di alcune mancanze,
carenze, cose da migliorare, vuol dire che delle domande ce le
dobbiamo fare e ce le dobbiamo fare tutti. Io ho cominciato a farle
con gli ottimi colleghi con i quali mi sto interfacciando rispetto
alla questione innovazione, alla delega innovazione. Queste ottime
professionalità vanno dal Coordinatore, con i dirigenti, i
funzionari, i colleghi di riferimento del Dipartimento e poi il
braccio operativo della struttura.
Ora, mi è capitato ultimamente, proprio parlando di innovazione,
di farmi delle domande. Spesso si parla, e anche la vostra
interpellanza lo cita, di
digital divided
,
si parla
di rapporti con la cittadinanza rispetto alla digitalizzazione dei
cittadini sempre guardando a un cliente esterno, quindi Pubblica
Amministrazione... come possiamo dire? fabbrica di pensieri e di
soluzioni, cliente esterno: i cittadini. Ora, questo vale e vale
tantissimo e in tal senso ci sono sicuramente delle cose da
migliorare ma allo stesso tempo, se voi guardate ai 2.927
dipendenti della Regione autonoma Valle d'Aosta, sicuramente ci
dobbiamo anche rendere conto che c'è una clientela
captive
,
una clientela interna che a sua volta utilizza tutta una serie di
strumenti che vengono messi a servizio della Pubblica
Amministrazione per il tramite sia del Dipartimento innovazione che
della strutturata e partecipata di riferimento, che in tal senso
svolge tutta una serie di funzioni sia interne che esterne.
Ora, lei mi pone la domanda indirettamente per il tramite delle
competenze espresse da lei richiamate del cosa vogliamo fare del
Dipartimento dell'Innovazione. È una domanda che mi sono posto
anch'io e che mi sto ponendo e alla quale non ho ancora trovato una
risposta univoca ma comincia a delinearsi nella mia mente un
modello, cioè il modello di riferimento deve continuare a essere
quello attuale, quindi un modello gerarchico, un modello che
qualcuno definirebbe protestante, oppure dobbiamo cominciare a fare
un ragionamento in termini di voli pindarici rispetto a un modello
invece orizzontale? In questo modello orizzontale forse è il caso
che cominciamo a ragionare rispetto al fatto che tra braccio, testa
e Regione forse è il caso che cominciamo a sedersi attorno a un
tavolo e reciprocamente a ridisegnare le necessità attuali... fino
ad oggi hanno dato tantissime soluzioni ma sono oggettivamente
dispari nei risultati che si ottengono. Abbiamo in alcuni casi
delle repliche con grandissime professionalità sia all'interno del
Dipartimento, più numeroso di altri in Italia, che all'interno
della partecipata e allo stesso tempo spesso capita che la parte di
strategia che dovrebbe essere demandata per il tramite del
Dipartimento Innovazione alla Regione... si riesce di fatto a fare
più nel braccio operativo che nella struttura regionale
declamata.
Prima ancora di una lettura di quello che dobbiamo o vogliamo
fare e degli uomini e delle donne che dovrebbero essere richiamati
a farla, pertanto forse è il caso di fare un'analisi di quello che
fino ad oggi si è scelto, indipendentemente poi dalle Giunte e
dalle persone che hanno fatto le scelte e dalle persone che sono
state scelte più o meno a farle.
Presidente -
La parola alla collega Spelgatti per la
replica.
Spelgatti (LEGA VDA) -
Vede, assessore Marzi, lei non ha
perso le abitudini del vecchio che rivestiva quando si trovava al
Comune di Aosta: logiche vecchie, infatti che cosa vedo?
Sostanzialmente tutto quello che lei ha detto è molto preoccupante,
si ritorna alla vecchia logica del dare tutto a INVA e svuotare le
risorse interne. Dobbiamo ricordarci che ci dovrebbe essere un
equilibrio differente e che le risorse interne dovrebbero essere
assolutamente comunque potenziate ma su questo e anche sul discorso
di INVA ci saranno tanti discorsi da fare, tante cose da valutare e
soprattutto anche tante iniziative poi eventualmente da portare e
discuterne successivamente.
Ricordo anche - in questo caso non a lei ma a chi ha orecchie
per intendere intenda - che comunque la politica è un servizio che
umilmente si dovrebbe fare nei confronti dei cittadini, i tempi dei
servi della gleba sono finiti e anche i tempi del "lei non sa chi
sono io" e che bisogna anche preoccuparsi evidentemente in
determinati casi di sapere quello che si sta facendo, perché i
danni che si possono creare comunque alla collettività per
determinati atteggiamenti possono essere pesanti. Oggi sono stata
criptica, magari un giorno si sarà più espliciti.
Presidente -
Solo per annunciare all'Aula che è stata
depositata una risoluzione che vi verrà trasmessa via
internet
per
mail
. In accordo con il Presidente del
Consiglio, che suggeriva una breve sospensione per l'organizzazione
dei lavori anche in virtù del punto n. 39 all'ordine del giorno
sulla nomina, chiederei quindi una breve sospensione per
l'organizzazione dei lavori.
La seduta è sospesa dalle ore 18:27 alle ore 18:51 e che alla
ripresa dei lavori riassume la Presidenza il presidente
Bertin.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK