Consiglio Regionale della Valle d'Aosta - Oggetto del Consiglio n. 794 del 21 luglio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 794 del 21 luglio 2021 - Resoconto
OBJET N° 794/XVI - Communications du Président de la
Région.
Bertin (Presidente) -
Passiamo al punto n. 2 dell'ordine
del giorno. Il Presidente della Regione Lavevaz, ne ha facoltà.
Lavevaz (UV) -
Vi comunico innanzitutto, e me ne scuso,
che dovrò assentarmi dopo queste comunicazioni per qualche minuto,
credo, per partecipare a una Conferenza delle Regioni convocata in
seduta straordinaria per questa mattina, in preparazione della
riunione che avremo poi alle ore 13:00 con il Governo. La questione
ovviamente è conosciuta, gli organi di stampa ne hanno parlato in
questi giorni: sul tavolo c'è la discussione sulle nuove
regolamentazioni di gestione dell'emergenza Covid su tutto il
territorio italiano.
Abbiamo già avuto una riunione ieri, dove abbiamo sostenuto,
insieme ad altri, l'assoluta necessità di eliminare, così come
avevamo già fatto, quelle strutture statistiche per le quali i
nostri piccoli numeri rischiano di essere problematiche. Per
fortuna si va verso una direzione che è un po' quella che avevamo
auspicato, cioè quella di una maggiore considerazione dei parametri
relativi ai tassi di occupazione dell'area medica e delle terapie
intensive, quindi non solo dei parametri dell'incidenza. Ma questo
sarà oggetto della discussione ancora di stamattina: ci sono alcune
ipotesi sul tavolo, tutte che vanno però in questa direzione
condivisa da tutte le Regioni, soprattutto quelle più piccole, ma
sostanzialmente da tutte, in particolare dalle Regioni che, come
noi, hanno una percentuale di popolazione fluttuante, in questo
periodo di popolazione turistica, molto elevate, come la Sardegna,
come l'Alto Adige, dove le popolazioni sono sostanzialmente
raddoppiate in certi periodi dell'anno e quindi l'incidenza diventa
particolarmente difficile come parametro da gestire.
Credo che sia importante poi condividere anche in questa sede la
centralità che tutti siamo chiamati a dare al prosieguo della
campagna vaccinale, che in Valle d'Aosta sta raggiungendo buoni
risultati, ma che vive un nuovo momento cruciale: stiamo superando
la soglia dei 75 mila vaccinati con la prima dose e nei prossimi
giorni saranno 60 mila i valdostani che avranno concluso il ciclo
vaccinale. Grazie alla collaborazione tra la Regione e l'Azienda
USL sta prendendo il via una nuova fase della comunicazione a
sostegno della vaccinazione sul nostro territorio. È fondamentale
che la risposta della nostra comunità sia compatta per scongiurare
nuove restrizioni nelle prossime stagioni. Rinnovo quindi il mio
invito alla responsabilità di ciascuno di noi perché possiamo
sfruttare a pieno l'opportunità che ci è concessa dal vaccino. Non
solo è possibile anticipare la somministrazione della seconda dose,
ma dalla scorsa settimana sono aperte le prenotazioni anche per i
ragazzi a partire da 12 anni. Si tratta di un passaggio
fondamentale in vista del nuovo anno scolastico che dobbiamo
vedersi svolgere in presenza e con una didattica completa di tutte
le sue componenti, quindi in questa direzione va anche sollecitata
ovviamente la vaccinazione di tutto il personale docente e non
docente.
Comunico infine che ieri ho incontrato, insieme al presidente
Bertin, per una prima riunione di coordinamento, i membri nominati
dal Consiglio regionale all'interno della Commissione paritetica. I
temi sul tavolo sono molti e complessi e presto la Commissione
inizierà i propri lavori. Prioritarie ovviamente sono le norme in
materia di derivazione d'acqua, ma anche argomenti come
l'equiparazione del Corpo valdostano dei vigili del fuoco e del
Corpo forestale. Mi auguro che l'operato della Commissione possa
essere efficace e fruttuoso, grazie a una rinnovata collaborazione
tra il livello regionale e quello centrale.
Presidente -
Si è prenotato il consigliere Aggravi, ne ha
facoltà.
Aggravi (LEGA VDA) -
Soltanto per aggiungere un aspetto e
per chiedere al Presidente un interessamento particolare, visto
l'aggiornamento anche sulla riunione della Commissione paritetica,
nel tenere alta la guardia anche e non soltanto relativamente alla
situazione delle nostre concessioni idroelettriche. Come ben sa
questo Consiglio e come abbiamo avuto modo di discutere, è un
argomento che prima o tardi dovrà essere preso in considerazione
fortemente e che sicuramente avrà delle problematiche non di poco
conto, perché sappiamo che siamo in una situazione di mercato
europeo, di concorrenza europea e soprattutto in un ginepraio
normativo in cui l'Italia ancora una volta ha dimostrato tutto il
suo masochismo, se vogliamo, rispetto ad altre realtà europee
concorrenti. Quindi io le chiederei un'attenzione particolare:
chiedere non soltanto ai membri regionali della Commissione
paritetica, ma tutta la Commissione e anche al ministro Gelmini di
poter dare una risposta su questa problematica.
Presidente -
Consigliere Manfrin, ne ha facoltà.
Manfrin (LEGA VDA) -
Presidente Lavevaz, io le chiedo, ai
sensi dell'articolo 43 del Regolamento, di far sapere a quest'aula
se abbia ricevuto una comunicazione che riguardi i referendum sulla
giustizia da parte della Regione Lombardia. Come sa, la Lega e
altri movimenti sono da tempo impegnati nella raccolta firme per il
referendum sulla giustizia, che abbiamo sottoscritto e che
condividiamo nello spirito di avere una giustizia più giusta, così
come dice il nome stesso del comitato che la promuove. Sappiamo che
la Regione Lombardia ha trasmesso a tutte le Regioni italiane una
lettera, perché ha approvato una deliberazione di condivisione dei
contenuti referendari. Lei sa che è sufficiente che sei Regioni
italiane diano il proprio appoggio al referendum costituzionale
perché questo si possa tenere, quindi le chiedo se lei ha ricevuto
questa specifica comunicazione e, nel caso, cosa intenda fare nel
merito e cosa pensi il Governo.
Presidente -
Il presidente Lavevaz.
Lavevaz (UV) -
Rispetto alla suggestione del collega
Aggravi, confermo che ovviamente è uno degli argomenti maggiormente
attenzionati e per il quale, già nella comunicazione di avvenuta
nomina della parte regionale, ho fatto due righe di nota al
Ministro e fra quelli che avevo citato come i primi punti da
mettere sul tavolo c'era proprio quello delle concessioni
idroelettriche.
Per quanto riguarda invece la richiesta del collega Manfrin,
confermo che la richiesta della Regione Lombardia è arrivata. Non
ne abbiamo ancora parlato, lo faremo nei prossimi giorni in Giunta
e in maggioranza per capire come prendere in considerazione la
richiesta che è arrivata dalla Regione Lombardia.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK