Consiglio Regionale della Valle d'Aosta - Oggetto del Consiglio n. 1925 del 4 aprile 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SANITARIA E OSPEDALIERA
Personale medico e paramedico
Precedente
Successivo
Resoconto integrale del dibattito dell'aula
Oggetto del Consiglio n. 1925 del 4 aprile 2001 - Resoconto
OGGETTO N. 1925/XI Assegnazione dell’incarico
del Primariato di Urologia presso l’Ospedale
regionale. (Interpellanza)
Interpellanza Premesso che:
- l’assegnazione dell’incarico del
primariato di urologia presso l’Ospedale regionale è
stata caratterizzata da un iter anomalo con procedure
amministrative estremamente lunghe sia in fase di indizione del
bando, sia in fase di espletamento del concorso, che sono
indicativamente corrisposte al tempo di una legislatura, quella
comunale effettuata in qualità di Sindaco dal futuro primario;
- il TAR della Valle d’Aosta, dopo aver annullato
una prima delibera di nomina del Dott. Thiébat a "primario"
dell’unità di urologia dell’Ospedale
regionale, ha recentemente annullato anche la successiva
deliberazione adottata dall’U.S.L. a conferma delle
precedenti scelte già bocciate;
- entrambe le deliberazioni sono state annullate dal TAR per
eccesso di potere e carenza di motivazioni;
Rilevato che sulla prima sentenza l’U.S.L. ha
fatto ricorso al Consiglio di Stato;
i sottoscritti Consiglieri regionali
Interpellano
l’Assessore alla Sanità, Salute e Politiche
Sociali per sapere:
1) se non ritenga che la reiterata bocciatura della
deliberazione, di cui in premessa, per carenza di motivazioni,
debba far supporre il sussistere di un'assenza sostanziale e non
più soltanto lessicale di argomentazioni nella scelta reiterata
dall’U.S.L.;
2) se non ritenga che l’ostinazione con cui
l’U.S.L. sostiene le sue scelte sia frutto di una
scelta politica piuttosto che di una serena valutazione
tecnico-professionale;
3) se, invece, ritenendo valida la scelta
dell’U.S.L., non ritenga che sussistono in capo ai
vertici dell’azienda sanitaria responsabilità per
l’incapacità di motivare correttamente tali atti e
responsabilità per i danni derivanti dai maggiori costi.
F.to: Frassy - Lattanzi - Tibaldi
Presidente
La parola al Consigliere Frassy.
Frassy (FI)
Assessore, l’argomento non è
certo nuovo, nel senso che dell’Unità budgetaria di
Urologia e delle vicende note di quel primariato questo Consiglio a
più riprese ne ha discusso. Penso però che ci siano dei fatti nuovi
che impongono delle riflessioni su tutto quello che è accaduto e su
quello che accadrà o forse su quello che non accadrà o perlomeno
che non accadrà rispetto a quelle che sono le aspettative
dell’USL o di chi ha la responsabilità della
gestione dell’USL in questo momento.
Nella nostra interpellanza ci soffermiamo non tanto su quello
che è accaduto, ma ci soffermiamo su un’analisi di
quello che è accaduto. Può sembrare un bisticcio di parole, ma
riteniamo che non lo sia e cercheremo di spiegare nel dettaglio le
affermazioni contenute in questa premessa.
La vicenda dell'Urologia è una vicenda che si trascina da tempo
e possiamo quasi dire che a distanza di 18 anni questa vicenda
ancora non ha trovato la sua parola "fine".
È una vicenda che nasce nel marzo 1982 quando
l’Urologia aveva i requisiti per essere considerata
unità a sé stante e aveva un suo primario, il decesso
dell’allora primario porta a una serie di
ripensamenti su quelle che erano le esigenze della struttura
sanitaria, ripensamenti che in un primo momento fanno scomparire il
Primariato dell'Urologia per farlo poi nuovamente venire alla luce
nel maggio del 1997.
Dal maggio del 1997 ad oggi siamo ancora in attesa di capire
come effettivamente si concretizzerà la gestione di questo
reparto.
Noi diciamo che l’iter di questo concorso per
l’assegnazione delle funzioni di primariato è stato
anomalo; diciamo che le procedure amministrative sono state
estremamente lunghe sia nella fase di indizione del bando in
quanto, istituito nel maggio del 1997 nel piano sanitario regionale
il Primariato di Urologia, si arriva soltanto nella fine del giugno
1998 a pubblicare il bando perché nel frattempo la procedura dei
carichi funzionali, necessari diceva allora
l’Assessore per arrivare a questa conclusione, non
era stata effettuata con le tempistiche che ci saremmo aspettati
forse un po' più celeri, perciò nel maggio 1997 è istituito
nuovamente il primariato sulla carta, a fine giugno 1998 viene
pubblicato il bando, altri sei mesi ancora devono passare per
arrivare al 31 dicembre 1998 alla nomina della commissione.
Il 15 novembre 1999, un anno dopo la nomina della commissione,
vengono approvati con delibera dell’USL gli atti
della commissione di concorso e allora vediamo subito che questo
iter è un iter molto lungo, un iter che noi con una battuta, che
peraltro è anche una realtà, diciamo che indicativamente è lungo
come il tempo corrispondente alla legislatura comunale che ha
espletato quello che era sin da allora il candidato "in pectore"
alle funzioni del primariato.
Dopodiché assistiamo a quella che è cronaca recentissima, a una
prima delibera dell’amministrazione sanitaria che
conferisce al Dr. Thiébat le funzioni di primariato, assistiamo al
primo ricorso al TAR, assistiamo alla seconda delibera di incarico
e all’ennesimo ricorso al TAR che annulla la seconda
delibera.
Qual è la preoccupazione che esprimiamo, Assessore, in tutta
questa vicenda?
La nostra preoccupazione è che si sia perso di vista quello che
dovrebbe essere il fine ossia la piena funzionalità del reparto, la
piena certezza nell’ambito della struttura
dell’USL in base a quelle che devono essere
valutazioni tecnico-professionali.
Ci preoccupa invece leggere che il Direttore generale
dell’USL, a commento della seconda sentenza del TAR
che accoglieva il ricorso del candidato escluso, testualmente dica:
"Non procederemo a una nuova nomina?"
, nel senso che diceva
prima che avrebbero dato semplicemente un interim al primario più
volte nominato,
"? perché non sapremmo come meglio motivare la
delibera essendo a questo punto una questione di puro diritto tra
l’amministrazione sanitaria e il TAR"
.
Ora le questioni di puro diritto dubito che possano intercorrere
fra l’amministrazione sanitaria e il TAR; le
questioni di diritto eventualmente le fa il TAR e basta.
La preoccupazione nostra però è che qui forse diventi più una
questione di tipo politico che non una questione di tipo
tecnico-professionale, anche perché tutte quelle che sono le
tempistiche e le situazioni che hanno accompagnato questa vicenda
sono passaggi politici e qui ne voglio richiamare alcuni.
La prima delibera dell’USL, quella del dicembre
1999, che viene poi bocciata dal TAR, motiva
l’assegnazione del primariato su dei requisiti atti
ad assicurare un maggiore equilibrio organizzativo e gestionale
all’interno dell’Unità di Urologia
tenendo presente che l’Unità di Urologia era stata
gestita per cinque anni da chi è stato ritenuto evidentemente non
in possesso di questi requisiti, il Dr. Pierini, mentre il Dr.
Thiébat, che sappiamo ha fatto il Sindaco della città di Aosta per
cinque anni, aveva i requisiti per assicurare un maggior equilibrio
organizzativo.
Il TAR boccia questa delibera con questa stringata motivazione e
l’USL articola in maggior profondità la motivazione
in quanto il TAR aveva sostenuto che vi era una carenza di
motivazione e un eccesso di potere.
Allora vorrei leggere i passaggi significativi di questa seconda
deliberazione tenendo presente che la motivazione vale sulla
valutazione dei curricula e sul colloquio in quanto i titoli erano
equipollenti fra i due candidati.
La seconda delibera si incentra
sull’aggiornamento professionale e sulla relativa
continuità e poi ad un certo punto con un passaggio lessicale
spericolato, quanto meno dal punto di vista della logica, dice:
"? A partire dalla fine del 1998 solo una ridotta percentuale
di interventi qualificabili di alta e media chirurgia sono stati
eseguiti personalmente dal Dr. Thiébat, mentre la maggior parte è
stata effettuata dagli altri medici del reparto?",
fra gli
altri medici del reparto c’è ovviamente il candidato
ritenuto non idoneo: il Dr. Pierini.
"? Questo dato?"
dice
l’USL nella delibera
"? a prima vista appare
sfavorevole al candidato, ma al contrario invece denota
un’ottima capacità di coinvolgimento dei
collaboratori e una particolare attenzione per la formazione
professionale degli stessi?"
. Il candidato a cui viene
conferito l’incarico stava facendo il sindaco, però
evidentemente aveva la capacità di coinvolgimento.
Nella delibera si fa riferimento
all’aggiornamento professionale e relativa
continuità. Voglio ricordare una delibera della Giunta del 1998
quando lei era già Assessore alla sanità, dove per un periodo di 18
mesi si ipotizzava il distacco del Dr. Thiébat
dall’USL all’Assessorato come
consulente dell’Assessore stesso.
Perché questa lunga premessa, Assessore? Serve ad arrivare ad
argomentare le domande finali della nostra interpellanza. Abbiamo
la sensazione che, a fronte di due pronunce del TAR, a fronte delle
argomentazioni che ho cercato di documentare riassumendo i
contenuti di quelle delibere, non si tratti più solo di un'assenza
o di un'incapacità lessicale di argomentare, ma si tratti proprio
di un'assenza sostanziale di argomentazioni stesse e questa
preoccupazione, Assessore, la conferma il Direttore
dell’USL quando dice:
"? Non abbiamo più nulla da
dire in quanto è una questione di puro diritto?"
.
Se così fosse, vorremmo capire qual è il pensiero
dell’Assessore che questa vicenda la conosce molto
da vicino anche perché la fase commissariale
dell’USL ha fatto sì che l’Assessore
si occupasse più di quanto non dovesse nell'ordinarietà delle
situazioni dell’USL. Vorremmo sapere se
l’Assessore non teme che
l’ostinazione con cui l’USL procede
con ricorso al Consiglio di Stato e con delibere reiterate non
nasconda una scelta politica che non dovrebbe essere sicuramente di
competenza di un organo tecnico.
Vorremmo anche capire se alla fine di questa vicenda, perché ci
sarà una fine, dovessero essere confermate le attuali pronunce del
TAR, se l’Assessore non ritenga che debba a quel
punto aprirsi un procedimento di responsabilità per
l’incapacità con cui
l’amministrazione dell’USL ha
condotto questa vicenda, responsabilità che ha riflessi ovviamente
di tipo finanziario, di tipo funzionale e di immagine anche perché
non vorremmo che soltanto su questioni minimali, mi riferisco alla
sottostante saletta, ci siano i funzionari che debbano pagare
quando dimenticano le norme sull'antincendio.
Presidente
La parola all’Assessore alla
sanità, salute e politiche sociali, Vicquéry.
Vicquéry (UV)
La prémisse de M. Frassy a été longue, la
réponse sera synthétique et j’espère claire.
Si le premier arrêt du TAR a cassé la délibération n°
2.806/1999, faute de motivation, le second a précisé que cette
désignation quoique motivée, n’a pas été
suffisamment étayée par les nécessaires comparaisons entre les
candidats.
C’est bien contre ce principe que
l’USL a formé un recours devant le Conseil
d’Etat car en aucun cas la législation en vigueur,
article 15 ter du décret législatif n° 502/1992 modifié,
n’envisage de procéder à des évaluations
comparatives entre les deux candidats et laisse au Directeur
général en dernier essor le choix de désigner le responsable pourvu
que le jury d’examen juge celui-ci apte à
l’exercice de ces fonctions. La "ratio" de la loi
découle du rapport de confiance qui doit caractériser le rapport
entre la Direction générale et le Chef de service qui va bien
au-delà du système classique des concours.
Pour ce qui est de la deuxième question, il est donc tout à fait
déplacé de vouloir mesurer cette seconde nomination selon une
logique politique. Le rapport de confiance qui s’est
instauré lors de la première nomination a été tout simplement
renouvelé et renforcé par l’apport
d’autres motivations à l’occasion de
la deuxième nomination.
Pour ce qui est de la troisième question,
j’estime qu’il n’y a
pas de responsabilité à mettre en compte des dirigeants de
l’USL compte tenu des raisons susmentionnées et du
fait que la délibération a été entièrement rédigée par
l’avocat de confiance de l’Agence
USL.
Permettez-moi de dire en conclusion qu’il faut
rappeler la chose la plus importante, c’est-à-dire
l’Unité budgétaire d’Urologie
fonctionne à nouveau très bien et c'est ça qui
m’intéresse en tant que Responsable de la santé
publique régionale et non pas les querelles politiques
personnelles.
Presidente
La parola al Consigliere Frassy.
Frassy (FI)
Assessore, siamo totalmente insoddisfatti
della risposta che lei ci ha fornito.
Di più denunciamo la copertura politica che lei sta dando a
questa vicenda perché la sua risposta denota ancora una volta, se
ce ne fosse bisogno, come l’autonomia
dell’azienda USL in Valle d’Aosta sia
pressoché inesistente rispetto all’indirizzo
politico dell’Assessorato della sanità.
Diciamo questo perché non ha assolutamente senso logico quello
che lei sta dicendo perché contrasta con i dati che lei ha fornito
al nostro gruppo e ad altri gruppi, ad esempio, sulla mobilità
passiva inerente il Reparto di Urologia.
Io sono pieno di carte, non ho i dati, non voglio citare dei
dati non esatti, ma lei sa benissimo, e noi sappiamo e ricordiamo,
che i dati della mobilità passiva relativi all'Urologia sono
paurosi perché la mobilità passiva dell’Urologia ha
cifre che sono vicino al miliardo, se il mio ricordo non è
sbagliato.
Allora questo picco di mobilità passiva
dell’Urologia dimostra quanto meno che il rapporto
fiduciario forse c’è fra lei e l’USL,
tra lei e il primario incaricato, fra il primario incaricato e
l’USL e un po' meno nei pazienti valdostani che sono
sconcertati da una querelle politica che si sta combattendo su un
terreno che non dovrebbe essere quello dello scontro politico.
Abbiamo appreso che per la proprietà transitiva la fiducia, così
come lei l’ha motivata, che lei ha riposto nel
Direttore generale dell’USL è la stessa fiducia che
il Direttore generale dell’USL ripone in questa
nomina. Lungi da noi, Assessore, voler sostituire la commissione di
concorso, voler sostituire il TAR o voler dare giudizi su capacità
professionali che non ci competono anzi, a scanso di equivoci e di
polemiche giornalistiche, la professionalità di questi due medici
non la mette in discussione chi parla, ma diventa ridicolo che
l’USL faccia delle delibere motivando
l’immotivabile, o ha delle motivazioni, altrimenti
non può parlare di continuità quando il primario nominato per
cinque anni è stato a fare il sindaco.
E non può dire che dal 1998 c’è stata una ridotta
percentuale di interventi perché la risposta che lei ha fornito nel
1998 al collega Tibaldi quando intervenne su questo argomento,
chiedendo come faceva il Sindaco di Aosta a operare nelle sale
dell’Ospedale, la sua risposta, che sto cercando
perché la vorrei leggere, era di questo tenore: che poteva accedere
soltanto in via del tutto straordinaria e previa autorizzazione
nelle sale operatorie. Allora dove sta la continuità? Siamo al
punto che o lei ha detto il falso in quest’aula o
l’USL ha detto il falso nelle delibere perché sono
due documenti ufficiali che non sono coerenti fra di loro.
Sto sempre cercando quello che non trovo, approfitto del tempo
per cercare, faccio una pausa perché penso che sia significativo
capire.
Ecco: risposta a un'interrogazione del 31 gennaio 1998, risposta
scritta perciò non c’è il fraintendimento della
resocontazione. Lei trasmette ovviamente la risposta del Direttore
generale, che allora era il Dott. Bragonzi e si dice:
"? Può
essere ammesso, previa domanda e fatti salvi i diritti e le
prerogative del personale in servizio, a svolgere presso
l’amministrazione di appartenenza,
l’USL, prestazioni lavorative saltuarie, gratuite e
senza alcun onere per l’amministrazione?"
.
Io non so se questi documenti siano agli atti del TAR e del
contenzioso del Consiglio di Stato, ma qua o chi aveva la
responsabilità e la sua fiducia rispondeva falsamente alle
interrogazioni poste in aula oppure l’USL di oggi
nei suoi vertici sta facendo delle affermazioni che non
corrispondono alla realtà dei fatti.
Gradirei su questo punto avere delle precisazioni, altrimenti se
la funzione nostra è quella di venire, porre delle domande e avere
delle risposte inattendibili, penso che vada ripensato
completamente il meccanismo del ruolo dell'opposizione
nell’ambito della dialettica politica.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK