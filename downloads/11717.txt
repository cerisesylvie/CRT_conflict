Consiglio Regionale della Valle d'Aosta - Oggetto del Consiglio n. 870 del 27 luglio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ACQUE
Acque pubbliche
Precedente
Successivo
Resoconto integrale del dibattito dell'aula
Oggetto del Consiglio n. 870 del 27 luglio 1994 - Resoconto
OGGETTO N. 870/X - Rinuncia parziale della Cogne S.p.A. alla
subconcessione di derivazione d'acqua dal torrente Buthier, ramo
piccolo Buthier, in Comune di Aosta, ad uso industriale, assentita
alla Società nazionale Cogne con D.P.G.R. n. 78 in data 4 marzo
1971 - Incameramento parziale della cauzione versata ed
autorizzazione alla emanazione del decreto di rettifica.
Il Consiglio - Premesso che:
la Cogne S.p.A., con istanza in data 12 novembre 1990, ha
comunicato che, a seguito delle ristrutturazioni aziendali
avvenute, la derivazione d'acqua dal canale Piccolo Buthier,
derivato dal torrente Buthier, in Comune di Aosta, ad uso
industriale assentita alla Soc. Naz. Cogne con decreto del
Presidente della Giunta regionale n. 78 in data 4 marzo 1971, viene
utilizzata solo in parte ed ha chiesto che, la subconcessione,
rilasciata per una portata di mod. 10 venga ridotta a mod. 2,
rinunciando di fatto ad una portata di mod. 8.
Rilevato che nel corso degli ultimi anni nella Soc. Naz. Cogne,
titolare della derivazione di cui in oggetto, sono intervenute le
seguenti variazioni societarie:
? in data 31 agosto 1981, con atto a rogito Dr Maria Luisa
Donnini, notaio in Milano rep. 10071/1065, la Naz. Cogne S.p.A. è
stata assorbita e fusa nella Nuova S.I.A.S. S.p.A. con sede in
Milano, via M. Gioia, 8;
? in data 31 agosto 1984, con atto a rogito Dr Maria Luisa
Donnini, notaio in Milano rep. 19744/1902, la Nuova S.I.A.S. S.p.A.
è stata assorbita e fusa nella DELTASIDER S.p.A. con sede in
Piombino (LI) ? Viale della Resistenza, 2;
? in data 23 aprile 1987 con atto a rogito Dr Maria Luisa
Donnini, notaio in Milano, rep. 28736/2761, la DELTASIDER S.p.A. ha
apportato alla Delta?Cogne S.p.A. con sede in Piombino (LI) Viale
della Resistenza, 2, il complesso aziendale costituito dagli
stabilimenti di Aosta?Verrès?Vittuone;
- in data 12 febbraio 1988, con atto a rogito Dr Maria Luisa
Donnini, notaio in Milano rep. 31412/3088, la Delta?Cogne S.p.A. ha
trasferito la propria sede legale da Piombino ad Aosta, Via
Paravera 16;
- in data 17 novembre 1989, con atto a rogito Dr Paolo
Castellini, notaio in Roma rep. 21706/4877, la Delta?Cogne S.p.A.
viene fusa ed incorporata nella ILVA S.p.A. con sede legale in
Roma, Via Castro Pretorio, 122;
- in data 27 dicembre 1989, con atto a rogito Dr Paolo
Castellini, notaio in Roma rep. 21869/4977, la ILVA S.p.A. ha
apportato alla Cogne S.r.l. con sede in Aosta, Via Paravera, 16 il
complesso aziendale costituito dallo stabilimento di Aosta ivi
comprese tutte le derivazioni d'acqua ad esso collegate;
- in data 18 giugno 1990, con atto a rogito Dr Giacomo Sciello,
notaio in Genova rep. 85348/23958, la Cogne S.r.l. ha variato la
propria ragione sociale in Società per Azioni.
Tenuto presente che di tale rinuncia la Regione deve prendere
atto per l'incameramento parziale della cauzione già versata dalla
Soc. Naz. Cogne all'atto della emissione del sopraccitato D.P.G.R.
n. 78/1971 con il quale veniva assentita alla Soc. Naz. Cogne
S.p.A. la subconcessione di derivazione d'acqua, a scopo
raffreddamento impianti, di cui si tratta.
Comunicato che l'Ufficio Concessioni Acque del Servizio Assetto
e Tutela del Territorio ha accertato che le opere di presa possono
essere adeguate ad una portata da derivare di mod. 2 con la
semplice regolazione delle paratoie di derivazione e con la
realizzazione, sulle opere di modulazione, di uno sfioratore, posto
a quota tale da garantire che non entri nel canale di presa una
portata superiore a mod. 2,00.
Comunicato, inoltre, che le varianti da realizzare per
l'adeguamento della derivazione ad una portata di mod. 2,00 non
influiscono sulla sostanza e sulle modalità consentite dalla
derivazione già concessa e quindi non rientrano nell'applicazione
dei primi due comma dell'articolo 49 del T.U. 11 dicembre 1933, n.
1775 sulle acque e sugli impianti elettrici.
Segnalato, infine, che con nota in data 12 ottobre 1993 la Cogne
Acciai Speciali S.r.l. ha comunicato che con atto a rogito Dr
Rosetta Gessaga, notaio in Genova rep. 13776/3776 del 29 dicembre
1992 la Cogne S.p.A. le ha conferito il ramo di azienda costituito
da parte dello stabilimento di Aosta ? Via Paravera, 16, ivi
compresa la concessione di derivazione d'acqua in oggetto, ed ha
chiesto che il decreto di variazione a mod. 2 della quantità
d'acqua da derivare dal ramo Piccolo Buthier, del torrente Buthier,
in Comune di Aosta per raffreddamento forni, venga rilasciato a
favore della Cogne Acciai Speciali S.r.l., con sede legale in Aosta
? Via Paravera, 16.
Visto il decreto del Presidente della Giunta regionale n. 78 in
data 4 marzo 1971;
Visto lo Statuto Speciale per la Valle d'Aosta approvato con
legge costituzionale n. 4 del 26 febbraio 1948 e successive
modificazioni;
Visto l'articolo 11, ultimo comma, del T.U. 11 dicembre 1933, n.
1775 e l'articolo 2 del R.D.L. 5 novembre 1937 n. 2101;
Vista la legge n. 4 dell'8 novembre 1956;
Vista la legge 5 gennaio 1994, n. 36;
Rilevato che anche con una portata di mod. 2,00 persistono i
fini per i quali la derivazione è stata assentita;
Visto il parere favorevole rilasciato, in assenza del Dirigente,
dal Vice Dirigente del Servizio Assetto e Tutela del Territorio
dell'Assessorato dei LL.PP., ai sensi del combinato disposto
dell'articolo 72 della legge regionale n. 3/1956 e successive
modificazioni e dell'articolo 21 della legge regionale n. 18/1980 e
successive modificazioni, in ordine alla legittimità della presente
deliberazione;
Visto il parere della IV Commissione consiliare permanente;
Delibera
1) di accogliere la rinuncia della Cogne S.p.A., ora Cogne
Acciai Speciali S.r.l., a mod. 8 della concessione già assentita
con decreto del Presidente della Giunta regionale n. 78, in data 4
marzo 1971 alla Soc. Naz. Cogne per la derivazione di mod. 10 dal
torrente Buthier, ramo Piccolo Buthier, in Comune di Aosta, a scopo
raffreddamento impianti;
2) di incamerare gli 8/10 della cauzione di lire 40.000 già
versata dalla Soc. Naz. Cogne all'atto dell'emissione del
sopraccitato decreto del Presidente della Giunta regionale in data
4 marzo 1971, n. 78 e depositata presso la Tesoreria
dell'Amministrazione regionale come da ricevuta n. 2352 in data 2
febbraio 1971, autorizzando il Tesoriere regionale ad introitare la
somma di lire 32.000, corrispondente agli 8/10, della cauzione di
lire 40.000, sul capitolo 9700 del bilancio preventivo della
Regione per l'anno 1994 ("Recupero rimborsi e proventi
diversi");
3) di autorizzare, previa sottoscrizione del disciplinare di
subconcessione suppletivo da parte del legale rappresentante della
Cogne Acciai Speciali S.r.l., l'emanazione, da parte del Presidente
della Giunta regionale, del relativo decreto di rettifica della
concessione assentita con D.P.G.R. in data 4 marzo 1971, n. 78, per
una portata da derivare di mod. 2, da rilasciare alla Cogne Acciai
Speciali S.r.l., subentrata alla Cogne S.p.A. in seguito a
conferimento del ramo di azienda costituito da parte dello
stabilimento di Aosta ? Via Paravera, 16, ivi compresa la
subconcessione di derivazione d'acqua in oggetto (atto a rogito Dr
Rosetta Gessaga, notaio in Genova rep. 13776/3776 del 29 dicembre
1992);
4) di ordinare ed accertare l'introito delle seguenti somme, da
versare presso la Tesoreria dell'Amministrazione regionale:
a) lire 11.542.000 (undicimilionicinquecentoquarantaduemila) ad
integrazione della somma di lire 8.000, già versata in data 2
febbraio 1971, ricevuta n. 2352, e non incamerata, per
l'adeguamento della cauzione, dovuta ai sensi dell'articolo 11 del
T.U. 11 dicembre 1933, n. 1775, sulla portata di moduli 2,
all'importo della mezza annualità del canone aggiornato ai sensi
dell'articolo 18, paragrafo 1 lettera d) della legge 5 gennaio
1994, n. 36, somma che verrà restituita ove nulla?osti, al termine
della subconcessione;
b) lire 500.000 (cinquecentomila) quale somma a disposizione
dell'Amministrazione regionale (Ufficio Concessioni Acque
dell'Assessorato dei Lavori Pubblici) per spese di sorveglianza
esperimenti di portata, bolli, registrazione di atti eccetera,
somma da introitare al capitolo 13500 della parte Entrate del
bilancio preventivo della Regione per il corrente anno finanziario
("Gestione di fondi per conto terzi per istruttoria di domande e
pratiche varie");
c) lire 18.745.754
(diciottomilionisettecentoquarantacinquemila-settecentocinquan­ta­quattro)
per conguaglio canoni arretrati relativi al periodo dal 1° gennaio
1990 al 3 marzo 1995, somma da introitare al capitolo 08800 della
parte ENTRATE del bilancio preventivo della Regione per il
cor­rente anno finanziario ("Proventi delle concessioni e
subconcessioni di acque pubbliche e miniere").
5) di stabilire, per la subconcessione rettificata a mod. 2 da
derivare, come specificato dall'articolo 6 del disciplinare di
subconcessione suppletivo, il canone annuo da versare
anticipatamente alla Regione, a decorrere dal 4 marzo 1991, giorno
successivo allo spirare dell'annualità in corso alla data della
rinuncia parziale 12 novembre 1990 della Cogne S.p.A. in:
a) lire 1.500.000 (unmilionecinquecentomila) per il periodo dal
4 marzo 1991 al 31 dicembre 1993;
b) lire 23.100.000 (ventitremilionicentomila) a decorrere dal 1°
gennaio 1994, somme da introitare al capitolo 08800 della parte
ENTRATE del bilancio preventivo della Regione per il corrente anno
finanziario ("Provento di concessioni e subconcessioni di acque
pubbliche e miniere");
6) di stabilire, come specificato dall'articolo 8 del
disciplinare di subconcessione, in applicazione dell'articolo 5 del
D.L. 15 settembre 1990 n. 261 e legge di conversione, 13 novembre
1990, n. 331, che la Società Cogne Acciai Speciali dovrà versare
presso l'Ufficio del Registro di Aosta il sopracanone arretrato a
favore dello Stato di lire 101.808.220
(centounmilioniottocentoottomiladuecentoventi) relativo al periodo
15 settembre 1990 ? 31 dicembre 1993;
7) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Disciplinare
(...omissis...)
Si dà atto che il Consigliere Lanièce non partecipa alla
discussione e alla votazione dell'oggetto.
Presidente -
Pongo in votazione la delibera in
oggetto.
Presenti: 26
Votanti e favorevoli: 22
Astenuti: 4 (Bavastro, Chiarello, Linty, Tibaldi)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK