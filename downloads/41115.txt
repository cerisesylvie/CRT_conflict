Consiglio Regionale della Valle d'Aosta - Oggetto del Consiglio n. 340 del 24 gennaio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
MINORANZE ETNICHE E MOVIMENTI MIGRATORI
Movimenti migratori
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 340 del 24 gennaio 2019 - Resoconto
OGGETTO N. 340/XV - Interpellanza: "Tempistica per l'avvio di
corsi di italiano per stranieri previsti dal progetto FAMI Lingua
2018-2020".
Rollandin (Presidente) -
Punto n. 16 dell'ordine del
giorno. La parola alla collega Pulz.
Pulz (ADU VDA)
- Buongiorno a tutti, parliamo del FAMI
(Fondo Asilo Migrazione e Integrazione) a cui nell'ultimo anno sono
state dedicate due delibere di Giunta, la prima è la n. 418 del 3
aprile 2018: "Approvazione dell'apertura dei termini per la
presentazione delle candidature per la manifestazione di interesse
a partecipare alla
partnership
di progetto da finanziare a
valere sul Fondo Asilo Migrazione e Integrazione (FAMI) 2014/2020"
e poi la n. 957 del 3 agosto 2018: "Approvazione dell'avviso per la
presentazione delle candidature alla
partnership
di
coprogettazione per i progetti per la formazione civico-linguistica
dei cittadini di Paesi terzi".
Con questa interpellanza intendiamo nello specifico richiamare
l'attenzione sul progetto FAMI Lingua, che ha finalità di
organizzare corsi di cultura e di lingua italiana a favore di
cittadini di Paesi terzi, corsi finanziati da fondi europei
destinati all'integrazione. Chiediamo agli Assessori competenti
innanzitutto: "
quale sarà al tempistica del progetto FAMI Lingua
2018/2020, ovvero quando potranno prendere avvio i corsi di
italiano per stranieri, considerando
- e questo è il problema
per cui abbiamo ritenuto urgente questa interpellanza -
che, per
il triennio precedente, i corsi sono stati realizzati solo
nell'ultimo anno e mezzo possibile -
solo nell'ultimo periodo
- obbligando i docenti e i corsisti a concentrare i tempi senza
poter garantire in modo proficuo i processi
dell'insegnamento/apprendimento
- che, come sappiamo, hanno
bisogno di tempi più lunghi -
va anche tenuto presente che il
decreto sicurezza del Ministro Salvini
- che in quest'aula
trova consenso da alcuni e suscita orrore in altri -
prevede una
certificazione di lingua italiana di livello B1 per la richiesta
della cittadinanza italiana
- livello che scusate, mi permetto
di dire, purtroppo non tutti i cittadini italiani hanno ancora -
ma in Valle d'Aosta i corsi preparatori, a pagamento, sono
scarsamente attivati...
", anzi, per quanto risulta a me, sono
proprio assenti.
Nell'interpellanza consegnata una decina di giorni fa chiedevamo
inoltre di sapere: "
se la proposta progettuale FAMI Lingua sia
stata approvata dal Ministero dell'interno...
" ma nel frattempo
siamo venuti ufficiosamente a sapere che la risposta è positiva,
chiediamo quindi conferma di questo. Domandiamo se siano stati
impegnati i finanziamenti necessari, perché nella parte finale
della stessa delibera si preannunciava "
di dare atto che, in
caso di selezione della proposta progettuale da parte del Ministero
dell'interno, Dipartimento per le libertà civili e l'immigrazione
Autorità responsabile del Fondo Asilo Migrazione e Integrazione
(FAMI) 2014/2020, si provvederà con successivi atti a istituire i
pertinenti capitoli sui quali prenotare/impegnare le spese previste
dal progetto e ad accertare i contributi relativi alle quote
finanziate
".
Infine chiediamo: "
con quale tempistica la Sovrintendenza
agli studi intenda creare l'elenco degli insegnanti che hanno i
titoli richiesti per l'insegnamento dell'italiano agli studenti
alloglotti, ovvero docenti abilitati afferenti alla nuova classe di
concorso 23°, che in Valle d'Aosta, nonostante la recente riforma
delle classi di concorso per l'insegnamento, non è mai stata
attivata, mentre la graduatoria precedente è scaduta e non è stata
più rinnovata
".
Presidente
- Per la risposta, la parola all'Assessore
Baccega.
Baccega (UV)
- Risponderò anche al terzo quesito, che è
più appannaggio della pubblica istruzione, sarà una risposta unica.
L'avvio dei corsi di lingua italiana è strettamente connesso alle
procedure di approvazione e di avvio del progetto FAMI Lingua
2018/2020. Un progetto che è stato preso in carico il 21 settembre
2018 dal Ministero dell'interno per la valutazione da parte del
Dipartimento per le libertà civili e l'immigrazione del Ministero
che è l'autorità responsabile del fondo e che ha inoltrato
all'Assessorato lo scorso 7 novembre una richiesta di integrazioni
a seguito di rilievi avanzati dalla commissione di valutazione.
Sono stati forniti i relativi chiarimenti e, in data 24 dicembre
2018, è stata pubblicata la graduatoria dei progetti approvati.
L'autorità responsabile, sollecitata dalla struttura Politiche per
l'inclusione e l'integrazione sociale rispetto allo stato di
avanzamento del progetto, ha segnalato che l'invio della
comunicazione di ammissione a finanziamento contenente le
indicazioni necessarie ai fini della sottoscrizione della
convenzione, atto dovuto, è imminente, quindi non c'è ancora un
atto ufficiale che è pervenuto all'Assessorato per poter dire:
"diamo il via al processo". Successivamente alla comunicazione
ufficiale, che auspichiamo arrivi quanto prima, saranno
individuate, attraverso le procedure di evidenza pubblica, tutte le
figure indicate nell'avviso pubblico per la presentazione dei
progetti FAMI, vado a citarle: il Coordinatore per la gestione del
progetto, il responsabile del monitoraggio, l'esperto legale per la
verifica delle procedure relative agli affidamenti agli incarichi
esterni, il revisore indipendente per le verifiche amministrative e
contabili. La tempistica relativa all'avvio dei corsi quindi è
strettamente connessa alle tempistiche necessarie per la
conclusione delle procedure che ho testé enunciato, così come già
avvenuto per le precedenti edizioni del progetto FAMI Valle d'Aosta
Accoglienza, che è giunto alla quinta edizione. La struttura
dell'Assessorato avvierà le procedure di propria competenza nel più
breve tempo possibile nel rispetto delle previsioni di legge. Per
il progetto FAMI in questione l'unica adesione pervenuta da parte
delle istituzioni scolastiche è quella dell'Istituzione scolastica
di istruzione tecnica Manzetti, mentre gli altri corsi di italiano
saranno organizzati dagli enti di formazione
partner
del
progetto "La Sorgente", progetto formazione Enaip.
Per quanto concerne i corsi di lingua finalizzati al
conseguimento della certificazione di livello B1, si precisa che
gli stessi sono organizzati dall'Istituzione scolastica Martinet,
educazione adulti, all'inizio di ogni anno scolastico nel periodo
ottobre-giugno ed erogati gratuitamente indipendentemente dal
progetto FAMI. Per il rilascio della certificazione da parte degli
enti a tale scopo, gli enti riconosciuti sono: l'Università di
Perugia, di Siena, di Roma, la Dante Alighieri; è previsto invece
un esame di certificazione CILS (Certificazione di Italiano come
Lingua Straniera), conseguibile solo a pagamento. Le finestre di
accesso a tale esame di certificazione sono due: una nel mese di
giugno e una nel mese di dicembre.
Secondo quesito: per la proposta progettuale in questione
approvata dal Ministero è stata inoltrata all'Assessorato della
sanità formale richiesta di finanziamento, che è stata regolarmente
presa in carico dall'autorità responsabile, appunto il Ministero
dell'interno. I fondi potranno essere impegnati solo dopo la
sottoscrizione della convenzione di sovvenzione, che, come dicevamo
prima, è imminente.
L'Assessorato della pubblica istruzione, per quanto riguarda il
quesito n. 3, ci riferisce che, per quanto riguarda l'ultimo punto
dell'interpellanza, ha comunicato che la procedura per la
costituzione dell'elenco degli insegnanti con titoli richiesti per
l'insegnamento dell'italiano a studenti stranieri potrà essere
avviata già dal prossimo mese di febbraio. L'elenco potrà essere
pronto nel rispetto dei tempi di espletamento delle procedure
presumibilmente entro la fine di marzo. Credo di essere stato
esaustivo.
Presidente
- Per la replica, la parola alla collega
Pulz.
Pulz (ADU VDA)
- Grazie Assessore per queste notizie
abbastanza confortanti, il programma nazionale del Fondo Asilo
Migrazione e Integrazione, il FAMI appunto, a favore dei titolari
di protezione internazionale, come di tutto il complesso della
popolazione soggiornante in modo regolare, si rivela fondamentale
per l'inserimento sociale dei cittadini alloglotti di Paesi terzi
nella nostra comunità valdostana attraverso l'apprendimento della
lingua italiana e attraverso la lingua della cultura del nostro
Paese. Il francese invece in molti casi gli stranieri, a seconda
del Paese di provenienza, lo conoscono spesso meglio di noi e
infatti non pochi migranti sottolineano di sentirsi un po' a casa
grazie alla nostra francofonia, per non parlare poi della lingua
inglese che conoscono quasi sempre meglio. La nostra Regione,
peraltro, non ha purtroppo ancora partecipato al processo che è
stato invece avviato nel resto d'Italia dal 2014 di accorpamento
degli ex CTP nei nuovi cosiddetti "CPIA" (Centri Provinciali per
l'Istruzione degli Adulti) aperti presso le istituzioni scolastiche
che sono in grado di erogare servizi di formazione linguistica e
culturale accessibili gratuitamente da parte dei migranti. Questo è
solo un cenno finale che voglio fare perché di sicuro presenteremo
iniziative specifiche per promuovere tutte le azioni possibili in
questo senso al fine di evitare che vi siano sul territorio
regionale persone emarginate, prive degli strumenti minimi per
tentare di integrarsi. Noi sosterremo tutte le buone prassi
improntate alla conoscenza reciproca, al dialogo e al confronto,
perché sono le prassi volte a favorire in ogni modo una positiva
integrazione degli stranieri sul nostro territorio e non già
perché, come spesso ci è stato detto, siamo buonisti ma perché
facciamo qui riferimento ai diritti inviolabili dell'uomo, in
particolare all'articolo 2 della Costituzione, che è bene ripassare
spesso, soprattutto il mattino quando la mente è più fresca: "
La
Repubblica riconosce e garantisce i diritti inviolabili dell'uomo e
richiede l'adempimento dei doveri inderogabili di solidarietà,
politica, economica e sociale
".
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK