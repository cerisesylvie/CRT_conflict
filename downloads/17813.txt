Consiglio Regionale della Valle d'Aosta - Oggetto del Consiglio n. 975 del 17 novembre 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula
Oggetto del Consiglio n. 975 del 17 novembre 1999 - Resoconto
OGGETTO N. 975/XI Iniziative per riparare il danno subito da
ex-dipendenti regionali in pensione per l'applicazione del decreto
384/1992. (Reiezione di mozione)
Mozione Viste le numerose richieste degli ex-dipendenti
regionali in pensione;
Preso atto della avvenuta violazione
dell’articolo 2 dello Statuto Speciale della Valle
d’Aosta, nonché della legge regionale 11 aprile
1992, n. 42 e, che la Regione Valle d’Aosta non ha
mai fatto opposizione alla grave violazione da parte dello
Stato;
Constatato che, nonostante il tempo trascorso,
l’impegno preso dal Presidente della Giunta
regionale a seguito della presentazione della mozione dei
sottoscritti Consiglieri avvenuta il 29 ottobre 1998, non è stato
rispettato;
Constatato che nessuna iniziativa è stata intrapresa onde
riparare al danno subito dagli ex-dipendenti a seguito della
pesante riduzione del trattamento pensionistico da parte del
Ministero del Tesoro (legge 14 novembre 1992, n. 438);
il Consiglio regionale
Impegna
la Giunta regionale ad assumere entro 30 giorni le iniziative
che si rendano necessarie onde riparare al danno subito dagli
ex-dipendenti a seguito del decreto legge 19 settembre 1992 n. 384,
convertito in legge dello Stato del 14 novembre 1992, n. 438.
F.to: Beneforti - Lanièce - Curtaz - Squarzino Secondina
Président
La parole au Conseiller Borre pour motion
d'ordre.
Borre (UV)
Per rivolgere un invito, anche se so già che
non verrà accolto perché la voglia di portare a termine la
discussione sulla mozione è tanta che non lo si ascolterà.
Questa vicenda, che è brutta e che tocca tanta gente che tutti
noi conosciamo, ha avuto un seguito di lavoro per 8 commissioni, un
anno di tempo in cui ci siamo ritrovati all'interno della II
Commissione. Sono stati incontri produttivi perché hanno portato a
conoscenza dei commissari dettagli della vicenda non indifferenti;
nell'ultima riunione a cui hanno partecipato anche gli avvocati,
padre e figlio, di alcuni degli ex dipendenti sono emerse delle
novità che non hanno avuto al termine della riunione della
commissione delle conclusioni su tutta la vicenda. Quindi chiedo al
Consigliere Beneforti se vuole portare in commissione la mozione,
per poter discutere con tranquillità e determinare in quella sede
l'intero vaglio dei problemi. Questa sarebbe, a parer mio, una cosa
importante e corretta, altrimenti siamo disposti a discuterla anche
adesso e poi ognuno si prenderà le sue responsabilità.
Presidente
La questione pregiudiziale è stata posta in
questi termini dal collega Borre.
La parola al Consigliere Beneforti.
Beneforti (PVA-cU)
Riteniamo che questa mozione debba
essere discussa questa sera, essendo stata messa all'ordine del
giorno, in quanto è già stata rinviata due volte alle commissioni.
Questa sarebbe la terza volta che si rinvia alle commissioni.
Siccome non si vedono le giustificazioni per un ulteriore
rinvio, riteniamo che ognuno si debba assumere le proprie
responsabilità?
(interruzione del Consigliere Borre, fuori microfono)
? due volte che è venuta in questo Consiglio è stata rinviata,
una volta in commissione e un'altra volta al Consiglio successivo!
Comunque abbiamo sempre ripreso il lavoro in commissione. Io dico
che ognuno debba assumersi le sue responsabilità, noi non riteniamo
che questa mozione debba essere ulteriormente rinviata! Poi vediamo
nel corso dei lavori come la situazione può procedere.
Infatti è trascorso un anno da quando presentammo la prima
mozione su questo argomento?
Président
? pardon, est-ce que le Conseiller Borre
formalise la requête de renvoi? Il a formulé seulement sous forme
d'invitation.
Conseiller Beneforti, vous pouvez procéder à l'illustration.
Beneforti (PVA-cU)
È trascorso un anno da quando
presentammo la prima mozione su questo argomento, tant'è vero che
era l'adunanza consiliare dell'11 e 12 novembre 1998, mozione
allora ritirata nella seduta del Consiglio del 12 novembre dai
firmatari, su richiesta del Presidente della Giunta. Fu richiesto
il rinvio con l'impegno da parte del Presidente di incontrare i
rappresentanti dei diretti interessati, al fine di ricercare una
soluzione al problema.
L'incontro fra il Presidente e i rappresentanti degli ex
dipendenti è avvenuto, ma nonostante sia trascorso un anno, nessuna
intesa è stata raggiunta, e tanto meno è stato emesso un
"provvedimento riparatore" dei danni subiti da questi ex
dipendenti.
Su richiesta anche degli interessati ci siamo sentiti in dovere
di presentare nuovamente la mozione, con la quale si richiede alla
Giunta regionale di assumere, con la mozione, entro trenta giorni,
le iniziative che si rendono necessarie per riparare al danno
subito dagli ex dipendenti pensionati negli anni dal 1991 al
1993.
Dal novembre 1998 ad oggi il problema è stato posto
all'attenzione della II Commissione consiliare; dobbiamo dare atto
alla commissione, di cui faccio parte anch'io, di aver profuso un
ampio interessamento verso questo problema e di non avere lasciato
niente di intentato per giungere ad una conclusione. Non sono
mancate le audizioni, gli incontri con i legali, con i
rappresentanti del Comitato dei pensionati, con i rappresentanti
dell'Ufficio personale, con i Parlamentari. Si può dire che si sono
sentiti tutti quelli che potevamo ascoltare per darci un parere, un
consiglio, una proposta da seguire! Ma da quanti potevano
rappresentare - anche se indirettamente questo - la Giunta
regionale, si è cercato, anche se con una certa sensibilità, di
accreditare uno spirito di rassegnazione più che ricercare insieme
una soluzione al problema! In tal senso basta leggere la lettera di
risposta al Presidente della Giunta del 28 luglio 1999 dal
Coordinatore del personale e dal Direttore della Direzione affari
legislativi; in detta risposta, pervenutaci ai primi di novembre,
si afferma:
- che la disparità di trattamento fra il personale collocato a
riposo nel triennio 1991-1993 e quello collocato a riposo a
decorrere dal 1° gennaio 1994 non è stata determinata dalla mancata
applicazione da parte della Regione della legge n. 42/92, ma
dall'intervento dell'INPDAP, che a seguito dell'entrata in vigore
del "decreto Amato" ha sospeso gli effetti dei benefici
contrattuali a fini pensionistici, per il periodo 1° gennaio
1991-31 dicembre 1993;
- che la Corte costituzionale ha dichiarato legittimo l'articolo
7, comma 1, del "decreto Amato";
- che la Corte dei Conti di Aosta, con diverse sentenze, ha
rigettato i ricorsi proposti da ex vari dipendenti, riconoscendo la
correttezza dei provvedimenti adottati dall'INPDAP;
- che nessun progetto di legge di risarcimento approvato dal
Consiglio difficilmente potrebbe ottenere il visto dell'organo di
controllo, visto il parere della Corte costituzionale sul "decreto
Amato", che vincola anche le regioni a statuto speciale.
Secondo questi dirigenti non c'è niente di praticabile, tutte le
strade sono chiuse, per cui "chi ha avuto ha avuto, e chi ha dato
ha dato". Questa è la situazione, a parere di questi dirigenti!
Noi non siamo di questo parere e credo che nessuno, in
particolare la Giunta, possa lavarsene le mani, innanzitutto perché
la responsabilità di quanto è accaduto ricade sì sul "decreto
Amato", ma anche sulla Giunta regionale in carica a quel tempo. Io
faccio dei rilievi anche.
Nella legge regionale n. 42 non fu prevista nessuna clausola di
salvaguardia per i pensionati; mi si dirà che non era prevedibile
quello che è successo, ma siccome quel contratto era retroattivo si
poteva prevedere anche una clausola di garanzia per coloro che
erano andati in pensione! Inoltre, il personale non è stato messo
in guardia quando ha richiesto la pensione.
Il decreto legge del 19 settembre 1992 è diventato legge dello
Stato il 14 novembre 1992; in quel periodo e successivamente i
dipendenti della Regione sono andati in pensione e nessuno ha detto
a questi dipendenti quali erano i pericoli a cui andavano incontro,
perché se fossero stati a conoscenza dei pericoli a cui andavano
incontro, certamente avrebbero aspettato il 1° gennaio 1994 per
andare in pensione! Oppure per quelli che se ne erano andati c'era
anche la possibilità di essere riassunti in quel momento e di
continuare l'attività lavorativa per superare questo triennio che
li ha costretti a dover pagare penali insopportabili per i loro
bilanci familiari.
Un'altra cosa, Presidente. Essendo illegittimo il "provvedimento
Amato" agli effetti nostri, per la potestà legislativa che abbiamo
sul personale, perché non siamo andati fino in fondo? Perché non si
è difesa la competenza primaria della Regione in materia di
personale nei modi e nei termini che la violazione dello Statuto
esigeva? Perché non si è presa una posizione ben precisa in quel
periodo? Perché ci si è limitati solo a fare qualche lettera al
Sottosegretario e al Ministero del tesoro e niente più? Forse i 150
dipendenti in pensione non meritavano la stessa considerazione di
quelli che sono rimasti in servizio, Presidente?
(applausi dal pubblico)
Président
Il est interdit d'intervenir par des signes
d'approbation ou de désapprobation!
Beneforti (PVA-cU)
Perché non si è intervenuti
immediatamente e prima che il "decreto Amato" divenisse legge dello
Stato? Perché questo comportamento? Io me lo sono chiesto un anno
fa e lo richiedo oggi!
Prima e dopo questo fatto la Regione ha sempre impedito che lo
Statuto venisse calpestato, sono stato tanti anni qui nel passato e
ho sempre visto prendere posizioni molto drastiche anche ogni volta
che si riteneva che l'autonomia valdostana e lo Statuto speciale
fossero calpestati. Perché non si è fatto ricorso alla Corte
costituzionale?
Ho già detto in altre occasioni e lo ripeto: non venite qui a
sostenere che sarebbe stato inutile, viste le sentenze emesse in
quel tempo nei confronti di altre regioni, perché allora erano in
ballo provvedimenti in quelle regioni di natura diversa dal nostro,
completamente diversa; erano atti amministrativi!
E poi, perché si è permesso all'INPDAP, ad un semplice ente
previdenziale, di colpire la nostra autonomia e di non tenere conto
della potestà legislativa che abbiamo sul personale? Un ente
previdenziale come è l'INPDAP che si permette di agire nei
confronti di una regione a statuto speciale senza tenere conto
delle prerogative che questa regione ha: non ci risulta che ci sia
stato un rigo di corrispondenza fra la Regione e l'INPDAP!
Perché si è lasciato fare senza un cenno di opposizione o di
riscontro? Forse l'Ufficio personale avrà avuto dei contatti, ma
non c'è stato anche allora un confronto sul piano politico, come
non c'è stato un confronto politico a livello di Governo e di
Ministero del tesoro, né prima né dopo il "decreto Amato"!
Voi ritenete il comportamento che da parte della Giunta c'è
stato in quel momento un comportamento corretto e improntato alla
difesa delle nostre prerogative statutarie? Io credo di no, e visto
con quale foga a volte si difendono, e giustamente, i nostri
interessi, c'è da dubitare che dietro l'angolo ci possano essere
state motivazioni diverse da quelle che sono state anche confessate
in questa sede!
Ma se non ci sono state motivazioni diverse e tutto, Presidente,
è stato trasparente, anche se con ritardo, oggi dobbiamo difendere
le nostre prerogative statutarie sì o no? Questa è la domanda! Se
non c'è stato niente, se è stato un momento di dimenticanza o di
debolezza in quel momento, oggi vogliamo riprendere in mano la
situazione e tutelare e difendere le nostre prerogative
statutarie?
Ritengo che la Regione non possa lasciare per strada i suoi ex
dipendenti, che hanno avuto la sfortuna di andare in pensione in
quel periodo, non può avallare un'ingiustizia che vede penalizzati
degli ex dipendenti sul piano pensionistico, sul piano morale e
anche sociale, e magari pretendere che si rassegnino alla loro
nuova situazione come se fosse stata una calamità naturale, un po'
come dire: "è successo così, non si può fare niente!".
In questa vicenda ritengo che non ci sia niente di naturale, per
cui nessuno dei circa 150 pensionati è pronto a sacrificarsi per
gli altri. Per questo, per evitare crociate da una parte e
dall'altra, concordiamo con il Comitato degli ex dipendenti e
sosteniamo che la Giunta provveda direttamente a riparare al danno
causato dal "decreto Amato" e dall'INPDAP, che provveda a
presentare un disegno di legge che restituisca a coloro che ne sono
stati colpiti o che lo saranno, visto che non a tutti l'INPDAP ha
già inviato l'addebito, perché la burocrazia è quella che è, ciò
che ingiustamente è stato loro addebitato.
Si sosterrà che la legge non sarà vistata dal Coordinamento,
come è stato detto già per quella del fondo integrativo. Ma è
proprio qui che si misurerà la volontà politica di difendere la
nostra autonomia e la nostra potestà legislativa sul personale
regionale! Riapriamo questa prova di forza con il Governo centrale
e sosteniamola fino in fondo; se non sarà vistata, la riapproveremo
in base all'articolo 31 dello Statuto.
Non nascondiamoci dietro i ricorsi della Corte dei Conti di
Aosta e a sezioni riunite in sede romana, sono due cose distinte:
una è la legge, un'altra sono i ricorsi individuali delle persone,
non ci nascondiamo dietro questi ricorsi! I ricorsi, come dicevo,
sono individuali, a ricorrere sono i singoli ex dipendenti che
tentano di tutelare i loro interessi a spese loro, pagandosi anche
gli avvocati.
Mi si dirà che con la legge si avalla il "decreto Amato", anche
se con ritardo si avalla, perché non opponendosi allora quando era
il momento di farlo, e non lo abbiamo fatto, lo abbiamo avallato,
per cui al massimo lo possiamo avallare due volte, ma lo abbiamo
già avallato. E non mi si venga a dire che oggi andiamo ad avallare
una posizione dello Stato contro la Regione Valle d'Aosta!
Spetta a questa Regione, alla Giunta, a questo Consiglio
ottenere il rispetto dello Statuto speciale. Se siamo in un regime
pattizio dello Statuto, facciamoci rispettare; quando il gioco vale
la candela, caro Presidente, non si deve rinunciare a farsi
valere!
L'Ufficio legislativo della Regione, di cui credo siamo tutti
orgogliosi per il lavoro che svolge, può elaborare il disegno di
legge in pochi giorni, se del caso possiamo anche nominare una
commissione paritetica, come richiede il Comitato degli ex
dipendenti, composta da 3 consiglieri della II Commissione e 3
componenti del Comitato degli ex dipendenti, che segua l'iter del
disegno di legge dall'inizio fino all'approvazione di questo
Consiglio e se necessario anche dopo, perché non basta approvare la
legge, occorre anche seguirla fino alla definitiva
approvazione!
Nella legge dev'essere prevista anche la parte finanziaria, ma
credo che questo sia di facile soluzione, visto che al prossimo
Consiglio approveremo anche il bilancio di previsione per il
2000.
Nel concludere, ribadisco anche a nome degli altri firmatari
della mozione, che ormai non c'è più tempo da perdere. Occorre che
la Giunta si faccia carico del problema e che accolga la richiesta
che abbiamo presentato. Del resto sono le richieste dei diretti
interessati, che hanno chiesto di presentare anche questa
mozione.
Poco edificante sarebbe per la Giunta qualsiasi tentativo di
ricercare scuse o di dividere il fronte unitario che si è creato
fra gli ex dipendenti per evitare l'approvazione della legge così
come è stata richiesta. Alla legge non c'è alternativa, almeno fino
a questo momento, per cui quella della legge da noi proposta è
l'unica strada da percorrere se effettivamente la Giunta vuole
andare incontro ai suoi ex dipendenti.
Il ricorso alla Corte dei Conti, che una parte degli ex
dipendenti ha già presentato, è un percorso diverso; è un tentativo
per ottenere il rispetto dei propri diritti, ma non dà alcuna
certezza vista la sentenza con cui è stato respinto il ricorso in
prima istanza. Questa non è una strada per gli ex dipendenti
affidabile. Comunque la Giunta, lo stesso Consiglio regionale, noi
tutti, non possiamo lasciare che siano gli ex dipendenti a
cavarsela da soli tramite il ricorso alla Corte dei Conti, anche se
ci sarà la costituzione con i propri avvocati da parte della Giunta
regionale. Se questo accadesse, mancheremmo tutti di quel senso di
responsabilità che ci deve animare in simili situazioni. Situazioni
certamente difficili per alcune famiglie dopo la decurtazione di
parte della pensione e gli addebiti loro notificati. Ci sono casi
anche disperati fra coloro a cui è stata ridotta la pensione e
richiesto indietro i soldi che avevano percepito!
Pertanto pur essendo disponibili a tutto: al confronto, ad
emendare la mozione presentata, a stendere una risoluzione
sostitutiva, a continuare il dibattito, a sospendere anche la
seduta per il tempo necessario per ricercare una soluzione
unitaria, credo che da questo Consiglio si debba uscire con un
impegno preciso sul piano politico che accolga le richieste
formulate da noi per conto dei diretti interessati, che sono ex
dipendenti della Regione.
(applausi dal pubblico)
Presidente
Preciso per la seconda volta che non è
consentito esprimere approvazione o disapprovazione da parte delle
persone che sono in tribuna. Sono le benvenute, le ringraziamo per
l'attenzione che dedicano ai nostri lavori, ma non è consentito
dare corso a queste manifestazioni. Qualora dovessero proseguire,
vi preavviso che sarò costretto a far sgomberare la tribuna; non mi
sembrerebbe però un segnale positivo e credo che non sia
nell'interesse di nessuno.
La parole au Conseiller Frassy.
Frassy (FI) L'argomento non è sicuramente un argomento nuovo,
neppure per questa legislatura. È un argomento sul quale questo
Consiglio a più riprese è stato coinvolto da iniziative provenute
dai vari gruppi di minoranza e di opposizione.
Il mio intervento sarà breve, perché ritengo che questo sia un
problema noto a tutti quanti siedono in quest'aula e a tutti quanti
ascoltano il dibattito di quest'aula, perciò ritengo che non sia il
caso di fare la storia di fatti che conosciamo e di fatti che
abbiamo già riepilogato e che lo stesso Consigliere Beneforti ha
riassunto.
È evidente che ci troviamo di fronte ad uno di quei problemi che
fanno brillare per certi versi l'Amministrazione per il suo
immobilismo.
Non è un problema di ieri ed è un problema che invecchia, e
invecchiando sicuramente non si risolve, ma per certi versi si
aggrava. Si aggrava per quelle che sono le conseguenze che ci sono
note di questi mesi, le conseguenze dell'INPDAP che procede al
recupero di quello che la legge, la regione che non ha a suo tempo
impugnato, consente all'INPDAP di fare.
Possiamo sì recriminare su quello che non è stato fatto
nell'immediatezza del "decreto Amato", perché contrariamente ad
altre norme per le quali la Regione ha fatto valere la sua potestà
legislativa, il suo orgoglio autonomistico, riteniamo che in questo
caso la Regione abbia dimostrato non dico una sospetta, ma
quantomeno "anomala" rassegnazione nei confronti di quella che è
stata una decisione maturata in seno al Parlamento nazionale.
Ci si è trincerati dietro il caso della Sardegna, caso che era
diverso in quanto la Sardegna aveva proceduto con un atto
amministrativo, diversamente invece da quanto era accaduto per la
Regione Valle d'Aosta che aveva proceduto in virtù di un atto
legislativo, e perciò probabilmente una resistenza innanzi alla
Corte costituzionale sarebbe stata quantomeno da provare, per dire
oggi che così avremmo esperito tutte quelle che erano le strade
esperibili. Ciò però non è stato fatto, di conseguenza rimane il
dilemma su cosa fare oggi.
Dicevo all'inizio che l'argomento non è nuovo; il nostro gruppo,
il Presidente della Giunta se lo ricorderà, fra gennaio e febbraio
del 1998 portò l'argomento in aula con un'interpellanza
circostanziata, che ebbe anche una risposta circostanziata;
risposta in parte politica e in parte tecnica. Per la parte
politica prendeva le distanze dagli accadimenti di quegli anni per
i quadri regionali ma anche nazionali. Per la parte tecnica il
Presidente della Giunta disse che avrebbe verificato con gli uffici
l'iter da intraprendere.
Dicono gli estensori di questa mozione che già nell'ottobre
scorso era stata presentata una mozione che non ha avuto alcun
seguito e ciò nonostante ripresentano all'aula una mozione che è la
bella - o la brutta copia - di quanto nell'ottobre 1998 venne
discusso in quest'aula.
Allora penso che si debba essere pragmatici a questo punto,
colleghi Consiglieri, perciò il mio intervento si può dire che sia
già finito, nel senso che io rinuncio alla facile emozione che
l'intervento per certi versi sicuramente fatto con sentimento dal
Consigliere Beneforti può aver suscitato, però Consigliere
Beneforti e colleghi che avete sottoscritto questa mozione, non
dimenticate la sede in cui state operando, nel senso che questa è
un'ottima mozione da "Consiglio comunale", e l'intervento del
collega Beneforti è un bell'intervento ma da "assemblea di
condominio".
Noi abbiamo una potestà legislativa, colleghi, ed è inutile che
veniamo qui a recitare il ruolo delle parti, qualcuno volendo fare
il primo della classe, sapendo comunque che non si andrà al di là
della mozione stessa. Noi su certi argomenti abbiamo portato dei
disegni di legge alla discussione delle commissioni e alla
discussione dell'aula.
Io penso che ogni forza politica si debba assumere la
responsabilità degli atti che andrà a portare avanti o meno.
Noi potevamo firmare questa mozione, non lo abbiamo fatto perché
ritenevamo che non fosse un atto serio dopo un anno di discussioni
avvenute e in quest'aula e nelle commissioni. E dirò di più. In una
delle ultime commissioni, anche perché questo problema ha fatto il
giro di tutte le commissioni o quasi, c'è stata l'audizione dei due
Parlamentari valdostani che mi sembra rappresentino un po' tutta
quest'aula con l'eccezione di Forza Italia, perché mi sembra che
rappresentino nei fatti le forze politiche?
(interruzione del Consigliere Squarzino Secondina, fuori
microfono)
? e con eccezione dell'Ulivo, che peraltro ha una rappresentanza
governativa non indifferente? non abbiamo sicuramente in questo
momento, a livello romano, le possibilità di governo che hanno
altre forze politiche che sono presenti e in maggioranza e in
opposizione in quest'aula. Quando c'è stata l'audizione dei
Parlamentari valdostani, è stata detta una cosa molto chiara; è
stato detto che l'unica possibilità concreta al di fuori di quello
che è il gioco delle parti è che l'Amministrazione regionale faccia
la scelta o di non far niente, o di fare una legge.
Allora, i Parlamentari che ho citato prima, penso abbiano ampia
rappresentanza all'interno delle forze politiche qui presenti, per
cui diventa quantomeno discutibile affrontare a distanza di un anno
il medesimo argomento nella maniera inconcludente con la quale era
stato concluso il primo dibattito, ma sull'attenuante che era il
primo dibattito.
In conclusione voteremo questa mozione, se rimarrà in votazione,
ma voteremo questa mozione sapendo che questa non muove di un
millimetro il problema. Il problema è quello di portare alla
discussione dell'aula?
(interruzione del Consigliere Marguerettaz, fuori
microfono)
? a me piace che il collega Marguerettaz riesca a ridere di
tutto, perché questo dimostra un suo stato d'animo che lo porta ad
affrontare con leggerezza e ilarità qualsiasi argomento! Riteniamo
che su questi argomenti, collega Marguerettaz, non si debba fare né
della demagogia né della strumentalizzazione.
Il potere legislativo del vostro gruppo vale il potere
legislativo nostro, vale il potere legislativo di qualsiasi dei 35
consiglieri, perciò noi con estremo imbarazzo abbiamo partecipato a
questa discussione, augurandoci che sia l'ultima volta che venga
posto in dibattito un argomento sul niente, perché il prossimo
dibattito, se non verrà fatto su una legge, non vedrà sicuramente
la partecipazione del nostro gruppo, perché ci rendiamo conto che
dietro le parole e dietro i documenti ognuno recita un ruolo delle
parti. E noi, in questa recita, vorremmo recitare il ruolo di
coloro che con serietà portano avanti il proprio mandato con
responsabilità.
Président
La parole au Conseiller Borre.
Borre (UV)
Ero convinto che sarebbe successo che ci si
divideva in buoni e cattivi. E il mio tentativo andava proprio
nella direzione di riportare la mozione in commissione, per
arrivare con tutte le forze di questo Consiglio attente a questo
problema a cercare di risolverlo senza venir qui a strappare
applausi o fischi, perché purtroppo siamo tutti coscienti del grave
fatto che sta colpendo questi ex dipendenti.
Vorrei fare la cronistoria di quelle che sono state le 8
riunioni della II Commissione, riunioni che possono anche smentire
in gran parte quello che è stato detto dal Consigliere Beneforti,
perché i pareri che sono stati ascoltati, sono stati ascoltati
anche i rappresentanti del comitato, sia dall'avvocato Bosso che
dall'avvocato Pastorelli che da altri, non erano indirizzati su
quanto ha chiesto il Consigliere Beneforti.
Il 20 ottobre 1998, in quanto Consigliere ho ricevuto - come
credo tutti voi Consiglieri - dal Presidente del Consiglio copia
dell'esposto della controversia ex dipendenti, presentato alla
Presidenza il 14 ottobre 1998, a firma di un componente del
comitato.
Nell'adunanza consiliare dell'11 e 12 novembre 1998 viene
presentata una mozione a firma Beneforti, Curtaz, Squarzino,
Lanièce, Marguerettaz (quella a cui si riferiva prima il
Consigliere Beneforti); la mozione, visto l'esposto degli ex
dipendenti, chiede che la Giunta assuma tutte le iniziative
necessarie per riparare il danno subito e di farsi carico in
alternativa degli oneri derivati dall'applicazione - lo so che mi
ripeto, ma sono le premesse del lavoro che poi è stato fatto -,
chiede di interessare i Parlamentari valdostani per promuovere a
livello di Governo le iniziative per ottenere il rispetto delle
particolarità e delle potestà dovute alla nostra regione, visto lo
Statuto speciale.
Il 15 febbraio 1999 la II Commissione tiene la sua prima
audizione con alcuni rappresentanti del comitato, oggetto dei
lavori è quello di approfondire insieme ai diretti interessati la
vicenda e verificare se potevano essere trovate possibili soluzioni
da esporre alla Giunta.
L'audizione porta a conoscenza che il comitato aveva già
iniziato a lavorare, chiedendo e ottenendo incontri con l'Ufficio
personale della Regione, con il Presidente della Giunta, con i
sindacati, che nel frattempo la Corte costituzionale si era
pronunciata cassando nei confronti di un decreto del Presidente
della Sardegna che aveva rinnovato il contratto per i propri
dipendenti nel periodo 1991-1993 e nei confronti di un altro uguale
provvedimento della Provincia autonoma di Bolzano; che interventi
degli Onorevoli Caveri e Dujany in un incontro con i massimi
dirigenti del CPDEL, ora INPDAP, purtroppo non avevano ottenuto
risultati; che nel mese di gennaio 1999, in un incontro con il
Presidente della Giunta, sono state prospettate due possibili
soluzioni: cercare d'intervenire attraverso i Parlamentari con
possibile emendamento alla finanziaria, verificare la strada di una
possibile legge regionale.
Veniamo sempre a conoscenza che a queste due ipotesi già da
subito si era detto no: la prima, l'Onorevole Caveri, sentito dal
comitato, aveva confermato con molta franchezza che inserire un
emendamento per salvaguardare i legittimi interessi degli ex
dipendenti è un problema difficile da impostare, ma soprattutto
difficile da realizzare; la seconda, la legge regionale, due
sentenze della Corte costituzionale davano torto a due regioni a
statuto speciale e una della Corte dei Conti ha dato torto agli ex
dipendenti, pertanto sarebbe praticamente impossibile che il
Coordinamento visti questa legge.
Il comitato ci suggerisce di fare riferimento alla legge
regionale che istituisce il Fondo per fine trattamento servizi dei
dipendenti regionali. Il comitato, in un incontro con l'Ufficio
personale, ha chiesto se era possibile avere tutte le posizioni
retributive degli ex dipendenti, per avere coscienza della cifra in
ballo, cosa che verrà fatta in tempi brevi. Sempre il comitato ha
incontrato intanto tutti i Capigruppo, la seconda riunione, il
giorno 22 febbraio 1999.
La commissione incontra il sig. Lillaz Walter, Presidente del
Fondo cessazione servizio, e la signora Donato Rosa, funzionario
del Servizio personale. Viene fatta presente al sig. Lillaz la
proposta del Comitato ex dipendenti dell'iscrizione dei 150 ex
dipendenti nel Fondo cessazione servizi.
Si fanno inoltre presenti due proposte prospettate al Presidente
della Giunta: l'inserimento nella finanziaria di un emendamento e
la predisposizione di una legge regionale. Viene ricordata anche
una proposta fatta sottovoce da qualcuno: la riassunzione degli ex
dipendenti, cosa ormai caduta perché i tempi erano estremamente
lontani.
La signora Donato fa presente alla commissione di aver
partecipato all'incontro fra il Presidente della Giunta e il
comitato; ribadisce l'opportunità di interessare i Parlamentari, al
fine d'inserire un emendamento alla finanziaria; fa notare che una
volta calcolate le singole posizioni dei 158 ex dipendenti, si
saprà l'esatto ammontare dei costi che si dovrebbero sostenere e
quindi verificare con i Parlamentari valdostani se questo costo
potrà essere caricato sulle casse dello Stato, oppure procedere ad
un intervento ad onere ripartito. Per quanto riguarda la proposta
circa l'inserimento nel Fondo cessazione del servizio, la signora
Donato precisa che la stessa merita un approfondimento e che la
Regione vuole sentire il parere di un consulente.
Il sig. Lillaz, Presidente del fondo, fa presente due
difficoltà: che, essendo il fondo congelato al 31 dicembre 1997 e
le iscrizioni nominative, cioè il fondo amministra le posizioni
individuali dei dipendenti, la richiesta è di difficile attuazione;
che gli ex dipendenti, proprio perché ex, non sono più iscritti al
fondo e inoltre hanno già ritirato all'atto del pensionamento
l'intera somma accantonata.
Nel corso della terza riunione della commissione vengono auditi
nuovamente la signora Donato e il sig. Lillaz, per avere notizie
sul parere espresso dal consulente interpellato circa la
possibilità d'iscrivere gli ex dipendenti nel Fondo cessazione
servizio.
Viene reso noto che il parere del sig. Giannettoni è
sfavorevole, perché gli ex dipendenti hanno perso lo status di
iscritti al fondo e che la nuova adesione al fondo senza rapporto
di lavoro con la Regione non è fattibile, in quanto il Fondo
pensione non può erogare prestazioni a non iscritti al fondo
stesso. Si aggiunge inoltre che gli ex dipendenti hanno ricevuto
una liquidazione in capitale al momento del pensionamento e quindi
risulta difficile andare a riconsiderare la questione.
Viene nuovamente richiesto dal sottoscritto se sia attuabile la
proposta suggerita negli ultimi incontri di commissione di un
emendamento alla finanziaria. Il sig. Lillaz ritiene non attuabile
questa soluzione per la sentenza della Corte dei Conti e della
Corte costituzionale.
Il 19 marzo 1999 il Coordinatore Walter Lillaz invia ai
Parlamentari valdostani un promemoria che ha per oggetto:
"Contenzioso ex dipendenti regionali collocati a riposo nel
triennio 1991-1993"
con all'ordine del giorno:
"Mancato
riconoscimento dei benefici contrattuali sul trattamento di
quiescenza, proposta di norma legislativa nazionale".
Espone la
cronistoria dell'intera vicenda e come emerso dai precedenti
incontri fra comitato e uffici, comitato e Presidente della Giunta,
comitato e commissioni, espone loro l'opportunità di considerare ed
esaminare la possibilità di una norma legislativa nazionale, che
attribuisca con decorrenza 1° gennaio 1994 il trattamento di
quiescenza con benefici della legge regionale n. 42/92 a tutto il
personale cessato nel corso del triennio 1991-1993, da inserire in
un disegno di legge concernente anche la materia previdenziale.
La quarta riunione avviene il 29 marzo 1999; nuova audizione
della signora Donato e del sig. Lillaz con la presenza dei
rappresentanti del comitato; scopo della riunione è portare a
conoscenza del comitato, se ancora ce n'era bisogno, i risultati
dei confronti e i pareri del consulente.
In effetti, il sig. Torrione, coordinatore del comitato,
esordisce che il comitato è già a conoscenza di tutto quanto si è
fatto, detto e scritto; ringrazia comunque la commissione per la
convocazione. Sottolinea Torrione che anche senza consulente loro
credono di poter dire, con una leggera forzatura, che comunque lo
stato di ex potrebbe non essere un impedimento per il fondo. Fa
presente che con una legge regionale di modifica del fondo si
potrebbe far fronte a questa situazione; emerge la richiesta da
parte del comitato di una legge regionale, che riporta sul piano di
costituzionalità la parità di trattamento dei dipendenti, prevista
del resto dalla legge regionale n. 42/92.
La commissione ritiene in merito all'ultima richiesta di sentire
l'avvocato Pastorelli, che aveva seguito per conto della Regione la
vicenda.
Il Direttore del Servizio personale, signora Rosa Donato, con
lettera del 2 aprile 1999, presenta un promemoria al Presidente
della Giunta con all'oggetto sempre gli ex dipendenti, per
informare che, a seguito della riunione presso la Presidenza, come
comitato si è provveduto a predisporre una memoria ai Parlamentari,
richiedere ai consulenti dell'Amministrazione regionale un parere
sulla soluzione prospettata dagli ex dipendenti del Fondo
cessazione servizio. Riferisce in merito che il dr. Giannettoni
precisa che i pensionati devono essere iscritti al fondo (cioè la
stessa cosa che era stata detta precedentemente). Dice però
Giannettoni che rimane una sola eventualità, rappresentata dalla
riconsiderazione della liquidazione regionale erogata all'atto di
cessazione del servizio, operando una revisione retroattiva della
liquidazione. Nel promemoria la signora Donato ricorda che si è già
provveduto a fissare quanto prima un incontro con la commissione
finalizzato all'approfondimento richiesto.
Il 19 aprile vi è un'altra riunione, l'avvocato Pastorelli
partecipa all'audizione; gli viene esposta la cronistoria.
L'avvocato Pastorelli ricorda che la Regione individuava un proprio
interesse nel difendere la legittimità della propria legge n. 42/92
con il suo patrocinio e dell'avvocato Guido Romanelli. Quali
argomenti per la difesa?
Primo argomento: la legge regionale è stata emanata nell'ambito
previsto dell'articolo 2, lettera a) dello Statuto speciale della
Regione autonoma Valle d'Aosta, che attribuisce alla Regione
competenza primaria ed esclusiva in materia di stato giuridico e
trattamento economico del personale regionale.
Secondo argomento: la legge regionale è stata approvata ed è
entrata in vigore prima che fosse adottato il "decreto Amato",
pertanto sembrerebbe assurdo pensare che con una legge successiva
lo Stato possa modificare una legge anteriore.
La questione viene a complicarsi. Infatti nel frattempo ci sono
state due pronunce della Corte costituzionale, che specialmente con
la sentenza n. 296 del 1° luglio 1993 definisce la "legge Amato"
una norma di riforma economico-sociale. In questo caso è la Corte
costituzionale, non tanto la "legge Amato" in sé, che con questa
sentenza ha definito questo provvedimento legge di riforma
economico-sociale. Concetto poi ribadito dalla Corte costituzionale
con sentenza 352 del 9 ottobre 1998.
La Regione si è costituita in giudizio avanti la Corte dei Conti
di Aosta, sostenendo i principi della competenza esclusiva e
dell'anteriorità della legge regionale. La Corte dei Conti ha
riconosciuto legittimo il comportamento della CPDEL, ora INPDAP, di
negare gli effetti degli aumenti retributivi sulla pensione degli
ex dipendenti regionali e ha anche negato la possibilità di sanare
l'indebito che si era determinato.
Si può dire di avere comunque ottenuto un risultato; infatti la
Corte dei Conti non ha affermato il principio che la legge
regionale fosse illegittima, non ha trasmesso gli atti alla Corte
costituzionale, pertanto la nostra legge regionale n. 42/92 è
formalmente in vigore.
Conclude l'avvocato Pastorelli ritenendo impossibile la strada
sia del fondo, sia dell'intervento alla finanziaria, poiché sarebbe
troppo evidente la volontà di superare lo scoglio rappresentato
dalla "legge Amato".
La stessa cosa, a maggior ragione, si determinerebbe con la
predisposizione di una legge regionale. Sicuramente ci sarebbe un
divieto da parte del Presidente del Coordinamento, un conflitto di
attribuzione e quindi la questione risolleverà di nuovo la Corte
costituzionale, questa volta con effetti che potrebbero anche
rivolgere la questione di legittimità della legge n. 42/92.
Per quanto riguarda il calcolo della liquidazione, fa presente
che la cosa potrebbe con molte difficoltà essere tecnicamente
possibile, ma ricorda che la difficoltà sta nel fatto che il
"decreto Amato" non può essere superato; inoltre, gli stessi
interessati potrebbero rimetterci ancora.
Amara conclusione. Di diritto o di rovescio, il ragionamento
sostanziale è il seguente: gli ex dipendenti hanno subito un danno,
io Regione voglio risarcirlo. E un danno giuridicamente non lo è.
Questo è stato detto dall'avvocato in quella riunione.
Il 17 maggio 1999 altra riunione. Il comitato sente la signora
Donato, il sig. Lillaz, il sig. Giannettoni. In quest'occasione il
Giannettoni fa presente che la soluzione del fondo non è quella
ottimale, se non quasi impossibile. Il sig. Torrione fa presente
che agli ex dipendenti non si prospettano altre possibilità
d'uscita dalla situazione se non quella del fondo, pertanto a nome
del comitato presenta una bozza di legge.
Il 7 giugno 1999 ha fatto pervenire al Presidente della Giunta
la proposta di legge presentata dal comitato; il 10 giugno il
Presidente della Giunta mi fa pervenire una lettera per mettere a
conoscenza dell'avvenuta trasmissione della proposta di legge al
Coordinatore del Dipartimento personale e al Direttore della
Direzione affari.
Il 19 agosto mi perviene la lettera con il parere sulla legge
dei due uffici, parere che ho fatto pervenire - forse un po' in
ritardo - ai commissari, e nel parere si ripete quanto prima detto
dal Consigliere Beneforti.
Lunedì 18 ottobre la II Commissione ha, come da impegno,
incontrato i due Parlamentari, i quali, Consigliere Frassy, non
hanno detto che l'unica scelta era quella di una legge, ma hanno
detto che era impossibile fare gli emendamenti agli allegati della
finanziaria.
È uscito invece in quell'occasione un intervento del Senatore
Dondeynaz, che forse la possibilità unica era quella di andare a
prospettare l'illegittimità dell'interpretazione del "decreto
Amato" da parte dell'INPDAP, quindi l'intervento da farsi era
contro l'INPDAP.
Dopo queste riunioni abbiamo ritenuto opportuno sentire anche
gli avvocati Bosso, padre e figlio, alcuni rappresentanti del
comitato e l'avvocato Pastorelli.
Anche in questa riunione è emerso il fatto che la strada della
legge è quasi impraticabile, in quanto si dice: sì potete tentare
di farla, se poi qualcuno ve l'approverà? tutti e due gli avvocati
Bosso, padre e figlio, hanno detto che la legge politicamente
potrebbe essere qualcosa di interessante da presentare, per dare
anche agli ex dipendenti la convinzione che state lavorando per
loro. Al che l'avvocato Pastorelli ha obiettato che non era quella,
a suo parere, una strada giusta perché potrebbe essere una
convalida di quanto la Corte dei Conti ha fatto. Su questo
ragionamento hanno concordato anche padre e figlio Bosso.
A una domanda su cosa si poteva fare, ci è stato risposto:
"Forse aspettare il ricorso che oggi abbiamo di nuovo intrapreso
alla Corte dei Conti centrale, perché abbiamo degli elementi nuovi
che riteniamo siano validi e di grande aiuto per questo ricorso.
Chiaramente chiediamo che la Regione possa darci il contributo
nuovamente con i suoi legali in appoggio alla Corte dei
Conti".
Questo è quanto è stato fatto in quest'anno di lavoro e vi
garantisco che tutti ci siamo dati da fare, perché convinti che
questa è una grande ingiustizia e alla ricerca di trovare un
sistema per andare incontro e ripagare quest'ingiustizia. Quindi le
strade che si vogliono intraprendere, forse solo per dimostrare che
abbiamo fatto comunque qualcosa, non le condivido, anche alla luce
di tutto quello che è emerso in commissione.
Chiedevo di proporre alla commissione di porre un quesito ad un
giurista o ad un qualcuno che possa, al di fuori di tutto quello
che è stato il lavoro fino ad oggi svolto su questo problema,
dandogli tutti gli atti di cui siamo in possesso, dirci cosa
dobbiamo fare. Questa era l'intenzione mia e penso di gran parte
della commissione.
Président
La parole au Conseiller Lanièce.
Lanièce (Aut)
Prendo anch'io la parola per fare alcune
brevi considerazioni, anche a costo di sembrare ripetitivo,
rispetto alla chiara ed esaustiva esposizione effettuata dal
collega Beneforti, che ha messo in evidenza le motivazioni che ci
hanno spinto a presentare e a sottoscrivere questa mozione.
È passato quasi un anno da quando venne discusso in quest'aula
questo grave problema, che come sapete interessa numerosi ex
dipendenti della Regione Valle d'Aosta attualmente in pensione, che
rischiano di avere pesanti riduzioni del loro trattamento
pensionistico da parte del Ministero del tesoro. E questa
situazione, come già detto precedentemente, si è potuta verificare
a causa probabilmente del fatto che nel 1992, all'indomani
dell'emanazione del "decreto Amato" del 19 settembre 1992,
convertito in legge il 14 novembre, non si ebbe da parte del
Governo regionale la convinzione, la consapevolezza e la volontà di
esperire tutte le azioni ritenute possibili per fronteggiare tale
problematica.
Allora forse l'Amministrazione regionale avrebbe dovuto e potuto
difendere maggiormente i propri dipendenti e i propri spazi di
autonomia; bisognava in quel momento sollevare il conflitto di
attribuzione davanti alla Corte costituzionale, sia per una
questione di difesa della propria autonomia, sia per una questione
di correttezza nei confronti dei propri dipendenti.
Su questo grave problema quindi c'è stata, secondo noi, una
sorta di approssimazione da parte dell'Amministrazione regionale
nei confronti della gestione previdenziale del proprio personale,
che in questo caso, come sottolineavo prima, a causa di un tardivo
e poco efficiente intervento, rischia di perdere definitivamente
diversi milioni!
Ma oltre al pesante danno economico, si è verificata anche una
chiara violazione dello Statuto, che ha subito la subordinazione di
una legge regionale da parte dello Stato, nonostante la competenza
specifica prevista dal nostro Statuto in materia di personale.
Stiamo parlando dello Statuto che un'apposita commissione sta
valutando dove e come cambiare o aggiornare, lo stesso Statuto che,
con la discussione a livello nazionale sulla legge elettorale per
l'elezione del Presidente della Giunta delle varie regioni, ha
rischiato di venire calpestato evidenziando la debolezza di questa
nostra regione di fronte a decisioni nazionali.
Il 12 novembre 1998, durante la discussione della nostra
precedente mozione relativa sempre a questo problema, da parte del
Presidente Viérin ci venne assicurato il massimo sforzo
dell'Amministrazione regionale per porre fine, dando una soluzione,
a quest'annosa questione, e qui mi rifaccio all'intervento del
collega Frassy.
Il collega Frassy diceva che quella mozione aveva dimostrato
l'inutilità di fare qualcosa; non è vero, perché allora il collega
Beneforti aveva ritirato la mozione dopo che c'era stato un impegno
a fare qualcosa! Infatti nel motivare il ritiro, diceva: se c'è
l'impegno del Presidente della Giunta di risolvere il problema, la
mozione viene ritirata. Quindi c'era stato un impegno e la mozione
era stata ritirata per questo, non perché non c'era allora la
possibilità! C'era stato un impegno, quindi era stata ritirata.
Ora, dopo oltre un anno, abbiamo voluto sapere quali decisioni
nel frattempo si sono intraprese, anche perché allora ci era stato
detto che ogni decisione o eventuale ulteriore azione sarebbe stata
presa a seguito di un incontro con una delegazione di ex dipendenti
regionali.
Volevo fare un'altra battuta al collega Frassy, che ha fatto un
intervento in linea con le sue idee e che possiamo anche apprezzare
per quanto riguarda il suo tenore, ma, in primo luogo, che io
sappia, nessuno gli aveva chiesto di firmare la mozione e, in
secondo luogo, dice che stiamo parlando di "aria fritta", ma alla
fine dice che voterà. Mi sembra che sia il massimo del ridicolo!
Prima dice che stiamo parlando di "aria fritta", che qui non c'è
niente da fare, ma poi vota la mozione! Andava benissimo il suo
discorso, se avesse detto mi astengo! Qui c'è un passaggio che non
ho capito né io, né i miei colleghi firmatari!
A parte questa precisazione, ripeto che la mozione presentata un
anno fa venne ritirata a fronte di un impegno preso dal Presidente
della Giunta.
Al momento attuale ci troviamo di fronte a due possibili scelte,
come è emerso dalle dichiarazioni dei legali incaricati di
analizzare il problema sia dall'Amministrazione regionale, sia
dagli ex dipendenti, durante l'incontro effettuato la scorsa
settimana, nell'ultima riunione della II Commissione.
La prima scelta sarebbe quella di attendere il giudizio della
Corte dei Conti a sezioni unite, e in seguito verificare il da
farsi.
La seconda scelta, quella che noi preferiamo, consiste nel non
aspettare il giudizio della Corte dei Conti, e questa seconda
scelta è stata sollecitata dal figlio dell'avvocato Bosso, il quale
ha detto che se dal punto di vista legale poteva presentare dei
problemi, dal punto di vista politico era una via praticabile. Noi
siamo un organo politico, non siamo un collegio di avvocati?
(interruzione del Consigliere Borre, fuori microfono)
? però lui ha detto che politicamente era un'azione
esperibile!
La seconda scelta è quella di presentare immediatamente un
disegno di legge, avente per oggetto il risarcimento da parte della
Regione dei danni subiti, sottolineando che con tale proposta di
legge si vuole riaffermare il principio della potestà legislativa
regionale in materia, principio purtroppo leso dal "decreto
Amato".
Se il progetto di legge non otterrà il visto da parte della
Commissione di Coordinamento, vorrà dire che lo stesso progetto di
legge potrà venire in seconda battuta riapprovato in sede di
Consiglio regionale in base all'articolo 31 - quante volte abbiamo
riapprovato una legge non vistata dalla Commissione di
Coordinamento! - e se dopo la riapprovazione si presenteranno
ulteriori problemi, si dovrà allora affrontare la Corte
costituzionale per questioni di legittimità o le Camere per
questioni di merito, dove si potranno e si dovranno far valere le
nostre ragioni, perché è stata lesa la potestà legislativa della
nostra regione. È un tentativo da esperire, non dico che è una
strada sicura, ma bisogna tentare di fare qualcosa secondo noi!
Questo mi sembra un percorso da poter intraprendere
immediatamente, senza perdere altro tempo prezioso, a tutela sia
degli ex dipendenti regionali, sia della nostra potestà
legislativa. È ovvio che per attuare tutto ciò, occorre prima di
tutto che ci sia la volontà politica di farlo ed è ciò che oggi
vogliamo capire: esiste la volontà politica di risolvere o
perlomeno cercare di risolvere questo delicato problema? Se esiste
questa volontà, allora creiamo subito un gruppo di lavoro
comprensivo di rappresentanti del Comitato degli ex dipendenti,
della commissione consiliare competente e del Governo regionale,
che s'impegni nel giro di poco tempo a redigere e conseguentemente
a presentare in Consiglio un disegno di legge che preveda la
possibilità di risarcire questi ex dipendenti!
Président
La parole au Conseiller Curtaz.
Curtaz (PVA-cU)
Solo pochi minuti perché voglio, e lo
voglio fare educatamente, stigmatizzare l'intervento del
Consigliere Frassy, non sul merito, perché ovviamente ognuno è
libero di esprimere qui le posizioni che ritiene più consone alle
sue idee, ma ritengo doveroso, anche come Capogruppo, chiedere al
Consigliere Frassy più rispetto per le iniziative degli altri. Noi
abbiamo sempre rispettato le sue iniziative e mi è sembrato
veramente inopportuno che Frassy definisca la nostra mozione, credo
in senso dispregiativo, una mozione da "Consiglio comunale" e
l'esposizione del Consigliere Beneforti un'esposizione da
"assemblea condominiale". A me è sembrato fuori luogo questo tono,
quest'ironia - se tale voleva essere - decisamente sbagliata, vista
la serietà di questo problema!
Ha già detto prima di me il Consigliere Lanièce che il
Consigliere Frassy non ha firmato questa mozione, ma nessuno ha mai
pensato di fargliela firmare, perché sappiamo che le idee del
partito che egli rappresenta sono ben lontane da queste tematiche!
Quindi, secondo noi, questa puntualizzazione era più giusto non
farla! Ritengo altrettanto contraddittorio, dopo aver definito
"aria fritta" questa mozione, annunciare un voto favorevole. Così
come il Consigliere Frassy ha ricordato " consigli" in commissione
da parte dei Parlamentari che nessuno degli altri presenti ha
sentito.
Questo volevo precisare, ripeto, tranquillamente, perché credo
che vada evidenziato un fatto: questa nostra mozione non è altro
che un ulteriore tentativo - direi un generoso e difficile
tentativo - di risolvere un problema reale che tocca la vita di ex
dipendenti regionali gravemente danneggiati da una situazione che è
obiettivamente incresciosa, perché su questo tutti possiamo essere
d'accordo! Allora credo che di fronte a questo tipo di problemi si
possa dire che si è d'accordo, che non si è d'accordo, ma non si
debbano utilizzare certi toni che mi sono sembrati inopportuni.
Chiedo scusa per la precisazione, ma ritenevo doveroso
farla.
Président
La parole au Conseiller Beneforti pour deuxième
intervention.
Beneforti (PVA-cU)
Non posso che riconfermare quanto ho
detto nell'illustrazione di questa mozione, perché è quanto gli ex
dipendenti che hanno avuto contatti con noi hanno rivendicato. Non
sono richieste di chi ha sottoscritto la mozione. Sono richieste
che provengono da coloro che hanno subito un danno e oggi chiedono
alla Giunta di riparare questo danno. Se poi questo è un discorso
da "assemblea di condominio" o meno, lo lascio giudicare a Frassy,
non mi scandalizzo di niente!
Tutte le volte che si difende qualcuno, c'è sempre chi vi vuole
trovare la strumentalizzazione, guarda caso si strumentalizza
sempre e si cerca sempre il tornaconto politico in tutte le
cose!
Posso dirvi francamente che non c'è qui la ricerca del
tornaconto politico. Qui c'è da restituire il maltolto a 150
persone, che lo Stato e l'INPDAP hanno tolto e che la Regione non
ha saputo difendere quando era il momento opportuno, e oggi si
ripresenta la mozione per cercare almeno, anche se con ritardo, di
restituire a 150 famiglie una certa tranquillità.
Consigliere Borre, quello che tu hai detto non fa una grinza, tu
hai letto i verbali della commissione e io in quella sede ho sempre
acconsentito a fare tutte le consultazioni, di sentire tutti i
pareri, non mi sono mai opposto a niente perché c'è sempre stata la
volontà di ricercare una soluzione. Non abbiamo cercato di ostruire
il lavoro della commissione e tutto il resoconto che tu hai fatto è
nei verbali, che ognuno può leggere, delle riunioni della
commissione. Ma alla fine cosa è venuto fuori?
Primo, che la via della finanziaria non è percorribile a parere
dei nostri Parlamentari, i quali hanno detto chiaramente che
sarebbe inammissibile qualsiasi emendamento alla finanziaria. E noi
ne abbiamo preso atto, non potevamo fare diversamente!
Gli avvocati dicono che bisogna proseguire e fare ricorso alla
Corte dei Conti a sezioni riunite, e va bene. Però l'avvocato Bosso
junior ha detto anche che si poteva andare avanti parallelamente
con la legge da una parte e con il ricorso dall'altra. Questa è la
realtà.
Ci si nasconde dietro i pareri della Corte dei Conti; ma
guardate bene che la sentenza della Corte dei Conti di Aosta è
stata letta a più avvocati, i quali hanno detto che una sentenza
così non se la sarebbero mai aspettata dalla Corte dei Conti! È una
sentenza che non si capisce come si sia fatto a metterla insieme, e
questo è il parere non di un solo avvocato, ma di più avvocati!
Si tira fuori la Corte costituzionale; ma la Corte
costituzionale ha dichiarato incostituzionali due provvedimenti
amministrativi che non avevano niente a che fare con il nostro! Il
nostro era un'applicazione contrattuale di lavoro già stabilita,
già concordata; la nostra non era neanche da concordare, era
concordata, era sottoscritta, applicata e riconosciuta dalla
Commissione di Coordinamento.
C'è una differenza enorme fra i due atti amministrativi e quello
della Regione, e questo ce lo dicono anche i legali, che ho sentito
anch'io! Se poi i pareri legali sono diversi non lo so, ma quello
che ci hanno detto a noi è che sono due atti amministrativi diversi
dall'atto della Regione.
Non nascondiamoci dietro la Corte dei Conti o la Corte
costituzionale. La Corte costituzionale della Valle d'Aosta non si
è espressa sul fatto se con il "decreto Amato" si è venuti meno
oppure no alla potestà legislativa che la Valle d'Aosta ha nei
confronti del personale. Pertanto quella strada l'abbiamo libera
per vedere di percorrerla, portando avanti il discorso della legge
come abbiamo detto. Altrimenti qual è l'alternativa? Quello che ho
detto prima: chi ha avuto ha avuto, chi ha dato ha dato? Si devono
rassegnare gli ex dipendenti? Questa è la mia domanda!
Quando mi si dice di no alla legge, mi si deve dire anche se
s'intende risolvere il problema sì o no e come s'intende
risolverlo: se si deve dire a questa gente che non gli spetta
niente, chi ha avuto ha avuto e chi ha dato ha dato, o se invece si
cerca di fargli avere questo e quest'altro. Ma una risposta bisogna
dargliela e una posizione bisogna prenderla! Che senso ha
trincerarsi dietro la Corte costituzionale o la Corte dei Conti?
Che dimostrazione di serietà diamo? La Giunta che serietà dimostra
avendo paura di dire quello che pensa? Che lo dica!
Presidente, dillo quello che pensi! Digli che vadano a casa e
che non gli dai niente, che tu non hai da riparare niente,
diglielo, non ti nascondere dietro il discorso della Corte dei
Conti o della Corte costituzionale, che non c'entrano niente, sono
due cose completamente diverse! Questo è quello che volevo ribadire
in questo momento!
Siamo aperti a sospendere la seduta per vedere di trovare una
soluzione insieme, per vedere di fare tutto quello che vogliamo,
però ci si deve dire anche quello che s'intende fare!
Si dà atto che, dalle ore 20,25, presiede il Vicepresidente
La Torre.
Presidente
Se nessuno chiede la parola, dichiaro chiusa la
discussione generale.
La parola al Presidente della Giunta, Viérin Dino.
Viérin D. (UV)
J'ai personnellement beaucoup apprécié
l'appel au sens de la responsabilité et au sérieux. Force nous est
de constater par ailleurs que cet appel est en contradiction avec
l'esprit démagogique et je voudrais apporter quelques exemples, car
à mon avis "le sens de la responsabilité" veut dire affronter un
problème sans essayer de partager les gens entre ceux qui sont pour
et ceux qui sont contre, entre les bons et les mauvais, mais au
contraire en essayant, non pas avec un esprit de résignation mais
avec le sens du réalisme, de donner des réponses, de résoudre le
problème. Non pas de suivre - mais j'y reviendrai - la logique de
"armiamoci e partite", selon laquelle on soulève le problème et aux
autres après de trouver réponses et solutions!
Première remarque. On a critiqué la loi n° 42/92, en disant même
que ceux qui gouvernaient à l'époque ont commis des fautes, car
c'est cette loi qui serait à l'origine du problème. Ils n'ont même
pas envisagé d'insérer des dispositions pour sauvegarder les
retraités. J'en prends acte. Je vais vérifier ensuite qui a été à
l'origine de cette loi. Cette loi a été présentée par le
Gouvernement de l'époque le 13 mars 1992, votée par le Conseil
régional le 1
er
avril 1992, et ce n'est pas un poisson
d'avril, et je constate que le Gouvernement de l'époque était
également composé par M. Beneforti, qui aujourd'hui vient ici nous
dire dans un esprit de démagogie?
(interruzione del Consigliere Beneforti, fuori
microfono)
? qui était là, M. Beneforti? Vous, et c'est vous qui avez
présenté et voté cette loi et maintenant vous nous accuser de ne
pas avoir prévu de disposition de sauvegarde pour les retraités.
J'en prends acte, je constate que c'est là le sens du sérieux et de
la responsabilité!
Deuxième remarque. L'on veut à tout prix que ce soit le
Gouvernement qui présente le projet de loi, mais vous avez un droit
d'initiative et dans d'autres occasions vous l'avez exercé.
Pourquoi ne l'avez-vous pas exercé à cette occasion? Pourquoi ne le
dites-vous pas aux gens qui sont là, que vous voulez simplement
adosser à d'autres la responsabilité?
Il faut expliquer quel est le fonctionnement de cette Assemblée:
en d'autres occasions et pour d'autres cas, avec d'autres priorités
un projet de loi a été présenté, il n'y a pas que le Gouvernement
qui peut présenter des projets de loi! Vu qu'à mon avis - et après
je donnerai des réponses - la solution, du point de vue législatif
à ce problème nous ne pouvons pas la trouver à Aoste, en plus des
limites qui sont posées à notre pouvoir statutaire, il faudra aussi
expliquer ce que signifie "norma di riforma economico-sociale".
Un projet de loi pouvait par exemple être présenté au Parlement
par les représentants du PPI, dont M. Beneforti est l'un des
représentants. Là aussi, pour prouver que l'on veut effectivement
faire quelque chose!
Nous avons vérifié et sans vouloir faire de la démagogie, vu que
là aussi il faut dire clairement aux gens qu'on peut présenter tout
ce que l'on veut, si l'objectif est simplement celui de démontrer
qu'on a fait quelque chose! Mais ensuite qu'est-ce qu'on obtiendra?
Là encore il y a toujours deux poids et deux mesures, parce que
quand les avis sont formulés, et ce n'est pas nous qui donnons
l'avis technique et juridique, ce sont les services de
l'Administration régionale, dans certains cas ces avis sont des
lois, que ne l'on peut pas déroger. Aujourd'hui, par contre, les
avis formulés par les représentants du Bureau législatif de la
Région ne comptent rien!
Mais je veux souligner un autre aspect de contradiction et c'est
le respect des décisions de la Cour constitutionnelle.
Décision de la Cour constitutionnelle concernant le référendum,
par exemple. Au vue d'une sentence de la Cour constitutionnelle, on
ne peut défendre le pouvoir législatif de la Région, qui pourtant
en ce qui concerne le référendum découle d'un droit statutaire. Et
ce parce que la Cour constitutionnelle a déjà décidé. Il est
inutile de défendre un pouvoir, si nous savons déjà que ce pouvoir
ne peut être défendu! Et voilà les pires accusations vis-à-vis de
ceux qui prétendent résister pour défendre un pouvoir de la Région;
vous voulez perdre du temps et caetera! Ici, pourtant, face à deux
sentences de la Cour constitutionnelle, il faut montrer les
muscles. Mais les muscles il faut les montrer seulement dans ce
cas. Dans d'autres occasions, où nous avons voulu, sur la base
d'une évaluation de nos pouvoirs, soutenir ce principe, il n'y a
pas eu cette unanimité et on a voté contre! On n'a pas partagé cet
esprit sacré que maintenant l'on veut demander à toute
l'Assemblée!
C'est pour ces raisons que je considère qu'il faut faire un peu
de clarté sur ce thème. Il faut décider et nous déciderons
aujourd'hui.
Personnellement, pour éviter cette division qui ne joue pas en
faveur de ceux que nous voulons défendre, j'étais pour la
proposition de M. Borre - laquelle dénotait bon sens et esprit
d'unité - de retourner en commission et d'examiner tous ensemble,
sans être ici confrontés à un public à la recherche
d'applaudissements. Mais non, il faut à tout prix démontrer devant
tout le monde avec les applaudissements que les seuls défenseurs
sont d'un côté et que, comme il a été dit dans la motion, nous
n'avons rien fait, nous n'avons pas maintenu nos engagements!
Nous avons des défauts, il est vrai, mais nous tenons à une
chose, M. Lanièce; nous tenons nos engagements et nous faisons le
possible, mais avec réalisme et en disant clairement aux gens ce
qu'on peut faire et en disant aussi - et ce sera la conclusion de
mon intervention - quelle est aujourd'hui, à notre avis, l'issue de
la situation.
Alors, ce qui est affirmé dans la motion: "la Regione non ha mai
fatto nulla" ne correspond pas à la vérité, ni que les engagements
pris lors de la discussion n'ont pas été respectés, et à cet ègard
je vais faire une petite illustration de ce que nous avons essayé
de faire.
Nous avons tous été d'accord pour affirmer que l'Administration
régionale a une compétence spécifique en la matière et qu'il y a eu
violation de cette compétence. Nos Parlementaires avaient aussitôt
pris position et lors de la conversion du "décret Amato" avaient
présenté un amendement susceptible de sauvegarder notre compétence,
étant donné que dans les Régions à statut spécial l'application du
"décret Amato" se faisait
"fatto salve le competenze
statutarie"
.
La Région elle-même a pris position en vue de la sauvegarde de
son pouvoir législatif et de la situation subjective des anciens
personnels de l'Administration, dès qu'elle a su que l'INPDAP
n'avait pas attribué aux ayants droit les bénéfices dus au titre de
la loi régionale n° 42 en matière de retraite. Plusieurs réunions
ont été à l'époque organisées et avec les représentants des anciens
personnels de l'Administration et avec les Parlementaires; un
certain nombre de communications écrites ont été envoyées tant au
Ministère du trésor qu'à l'INPDAP. Nous avons, et je rappelle que
M. Beneforti a été membre du Gouvernement du 27 juillet 1991 au 3
juin 1992, participé à des réunions à Rome pour examiner le
problème avec MM. Dujany et Caveri, en vue de l'obtention
d'explications et d'éclaircissements ainsi que de la suspension des
actes administratifs concernant les pensions de retraite, qui ne
tiennent pas compte des bénéfices contractuels, car ces actes
portaient atteinte au pouvoir législatif exclusif de la Région en
matière de Statut et de traitement de personnel.
Une réunion avait été organisée en présence du sous-Secrétaire
et des responsables de l'INPDAP, afin d'approfondir ces différents
aspects, et donc ce n'est pas vrai qu'il n'y a pas eu de contacts
avec le Ministère du trésor, avec le Gouvernement, avec
l'INPDAP.
Mais qu'est-ce qu'il s'était passé entre-temps? Il y avait eu
les décisions de la Cour constitutionnelle. Or, la raison pour
laquelle nous n'avons pas présenté de recours à la Cour
constitutionnelle est là! En effet, la Cour s'était exprimée sur
des mesures analogues de la Région Sardaigne et de la Province
autonome de Bolzano. Et, en lisant ces arrêtés de la Cour, les deux
sentences ne font pas référence à la nature de l'acte, acte
administratif ou loi, car elles envisagent simplement une
disposition, que nous avons toujours contestée mais que nous
subissons et que nous avons subie aussi en d'autres occasions, à
savoir la portée de cette disposition de
"riforma
economico-sociale".
Etant donné la position officielle de l'organisme de sécurité
sociale et le recours introduit par les personnels qui ont pris
leur retraite pendant la période 1991-1993, la Région a décidé
également de porter plainte devant la Cour des Comptes, pour
défendre son pouvoir législatif. Et là aussi ce n'est pas vrai que
la Cour des Comptes n'a pas pris en considération le "décret
Amato"; au contraire elle a fondé son jugement sur le "décret
Amato".
Les deux premiers arrêts, comportant des rejets, ont été
prononcés par la Cour le 1
er
et le 10 septembre 1998. Et
la Cour des Comptes a essentiellement repris les principes énoncés
par la Cour constitutionnelle et a affirmé qu'elle n'a aucune
raison pour s'en éloigner, d'autant plus que, d'après une doctrine
qui fait autorité, les dispositions fondamentales - et c'est là le
problème de fond sur le plan juridique - de réforme économique et
sociale de la République peuvent entraîner l'abrogation de toutes
dispositions régionales déjà en vigueur, même celles que nous avons
déjà votées.
Nous ne partageons pas cet avis, mais ce sont les décisions qui
ont été prises par la Cour constitutionnelle et ensuite par la Cour
des Comptes. Et la Cour a rappelé expressément l'arrêt n° 497/93,
d'après lequel toutes conventions syndicales comportant une
augmentation du traitement économique ne peuvent concerner la
période 1991-1993. Il ne s'agit donc pas d'une suspension purement
temporaire de l'application de l'augmentation du traitement. Mais,
il faut aussi considérer que la méthode de calcul à l'époque des
retraites prenait en considération le dernier traitement.
La demande du personnel visant à obtenir pour les appelants le
maintien du droit aux augmentations du traitement acquis avant la
date d'entrée en vigueur du "décret Amato" le 19 septembre 1992, à
savoir entre le 1
er
janvier 1991 et le 1
er
janvier 1992, a été également rejetée.
A la lumière de deux premiers arrêts de rejet de la Cour des
Comptes, nous avons rencontré le 19 janvier et le 22 mars de cette
année les représentants du Comité de retraités, afin de vérifier
concrètement quelles étaient les possibilités d'intervention pour
sauvegarder le pouvoir législatif de la Région et pallier les
retombées économiques qui touchent tous ceux qui ont pris leur
retraite entre le 1
er
janvier 1992 et le 30 décembre
1993.
Nous avons aussi demandé aux Parlementaires valdôtains de
vérifier la possibilité de présenter à Rome des initiatives
législatives. Personnellement j'estime, du point de vue législatif,
que ce soit la seule possibilité, à savoir une intervention du
Parlement pour corriger les dispositions du "décret Amato", vu que
nous sommes les seuls à être dans cette fâcheuse situation. Mais
pourquoi sommes-nous les seuls? Parce que nous avons été les seuls
à renouveler la convention de travail et vous vous rappelez fort
bien, M. Beneforti, que cette convention de travail a été approuvée
"per decorrenza termini", car la lettre de rejet est arrivée le
lendemain du délai établi pour l'entrée en vigueur de la loi. Nous
avons demandé aux Parlementaires valdôtains de promouvoir des
initiatives législatives visant le respect des compétences de notre
région auprès du Gouvernement central et du Parlement. Et ce, tout
en considérant que l'article 13 de la loi portant conversion du
"décret Amato" précisait, et à ce propos les amendements que nos
Parlementaires avaient présentés n'ont pas été acceptés, établit
que ces dispositions sont applicables dans les Régions à statut
spécial et dans les Provinces autonomes de Trento et de
Bolzano.
Il est néanmoins nécessaire à cet égard de préciser quelle est
la limite que les initiatives législatives du Parlement et de la
Région rencontrent. Encore une fois ces limites sont représentées
par les décisions de la Cour constitutionnelle, qui se réfère à
l'article 7 du "décret Amato".
Il est aussi important de rappeler qu'au mois de mai 1999 le
Comité qu'ont institué les retraités lésés par ce décret, a
présenté un projet de loi visant la création d'un fonds régional
pour l'intégration du traitement du personnel de l'Administration
régionale mis à la retraite au cours de la période 1991-1993. Ce
texte a été soumis à l'examen du Département du personnel et de
l'organisation et de la Direction des affaires législatives.
L'avis que vous avez cité, M. Beneforti, n'était pas un avis
général, mais un avis répondant à cette proposition de loi. Donc là
aussi il faudrait le souligner et dire qu'ils ont exprimé ces avis
par rapport à un texte qui leur avait été soumis et non pas d'un
point de vue général!
Il y a toujours donc ce problème juridique de contraste avec les
dispositions de l'article 7 du "décret Amato" et les principes de
la jurisprudence constitutionnelle.
Les personnels régionaux retraités ont par ailleurs introduit
récemment un recours devant la Section juridictionnelle centrale de
la Cour des Comptes contre les arrêts de 1998 de la Section
juridictionnelle régionale de la Cour. A ce propos - et je
terminerai sur ces considérations, en exprimant ensuite quelle sera
notre position sur la motion - il y a là une possibilité d'issue et
la proposition d'attendre cette décision nous la considérons
opportune. Proposition qui avait été formulée non pas par le
Gouvernement, mais par les avocats qui sont intervenus à la réunion
de la commission.
Ce recours est fondé sur plusieurs aspects. Le premier:
"nullità o annullabilità dei provvedimenti per assenza o
comunque insufficienza di motivazione".
C'est la formule
classique du point de vue du droit administratif, pour rendre
illégales certaines décisions.
Le deuxième:
"violazione legge Regione autonoma Valle
d'Aosta",
19 septembre 1992 n° 42, et donc on peut demander
qu'il ait le renvoi à la Cour.
Ensuite:
"illegittimità dell'articolo 7, commi 1 e 3 del
decreto legge Amato, convertito in legge 438/92 per contrasto con
gli articoli 3, 38 e 53 della Costituzione".
Mais il y a aussi un autre aspect qui à notre avis représente
aujourd'hui, s'il n'y a pas de modification législative de la part
du Parlement, la seule possibilité de tenir compte des dommages que
ce personnel a subis, à savoir
"violazione dell'articolo 206 del
DPR 1092 e degli articoli 3 e 9 della legge 428, articolo 5, 4°
comma del DPR 429, articolo 8 del DPR 538";
c'est-à-dire
que
"in via subordinata si accolga la richiesta che nessuna somma
parte ricorrente è tenuta a restituire"
- parce qu'il y a eu du
retard de la part de l'INPDAP et il y a bonne foi de la part de
ceux qui sont concernés par cette décision, vu qu'il y a
jurisprudence qui fournit des éléments pour une décision favorable
-
"e dichiarandosi che l'INPDAP è tenuta a rimborsare le somme
già recuperate maggiorate degli interessi legali".
C'est donc cette voie que nous voulons suivre, car elle présente
des possibilités réelles de réussite. Ce n'est pas simplement la
volonté d'affirmer une volonté ou d'essayer simplement pour
essayer; nous voulons sérieusement suivre ce chemin et nous voulons
nous constituer dans ce jugement, présenter nous aussi un recours,
pour
Nous allons soutenir cette thèse qui représente, à notre avis,
la véritable réponse susceptible de nous faire sortir de cette
impasse. Si nous restons dans le domaine législatif, nous resterons
toujours dans le même pétrin! Alors la possibilité concrète pour
leur donner gain de cause, sans toucher au problème qui dépasse la
question des dommages, c'est d'avoir gain de cause sur ces
principes, et c'est sur cette base que nous allons présenter notre
recours pour soutenir cette requête!
C'est pour toutes ces raisons que nous ne pouvons pas partager
les propositions formulées dans la motion présentée par M.
Beneforti et d'autres, et que tout en indiquant donc la solution
que nous préconisons et l'attitude que nous voulons adopter, nous
nous abstiendrons sur la motion.
Presidente
La parola al Consigliere Beneforti.
Beneforti (PVA-cU)
Voglio chiarire subito una cosa sulla
legge n. 42, Presidente. È vero che all'epoca io ero in Giunta,
però io non mi sono riferito al Presidente Viérin e alla sua
Giunta. Io ho detto - e c'è la registrazione - alla Giunta in
carica di allora e io sono talmente onesto da riconoscere che c'ero
anch'io e di non aver previsto...
(ilarità dell'assemblea)
? ridete? Voi ridete sempre. Ma ridete, ridete?
Bisogna essere anche onesti e riconoscere, e io ho detto che la
Giunta in carica non ha previsto una clausola di salvaguardia per i
pensionati, ma io c'ero fino a giugno.
Quando è venuto il "decreto Amato" posso ritorcere sul
Presidente della Giunta che è venuto dopo e sull'Ufficio personale
il fatto di non aver avvisato i dipendenti del rischio a cui
andavano incontro andando in pensione in quel periodo. Perché il
"decreto Amato" è venuto a settembre e la Giunta a cui ho
partecipato anch'io è scaduta a giugno.
Questa è la realtà, ma questo non lo dice il Presidente, che ha
voluto fare un discorso per demolire quello che avevo detto. Ma io
non mi sono rivolto alla Giunta, ho parlato della Giunta in carica
di allora perché sono onesto e sono capace di fare l'autocritica
quando questa è necessaria. Però siccome ha messo il dito nella
piaga, gli dico che quando c'era il "decreto Amato" noi non
c'eravamo più e qualcun altro ha guidato la Regione e poteva
avvisare i dipendenti che sono andati in pensione che c'era quel
rischio e non lo ha fatto!
Smettiamola con questo discorso della demagogia! Ma dove sta la
demagogia? Ho ripetuto dieci volte che ero qui a sostenere quello
che hanno detto e vogliono che si sostenga gli ex dipendenti
interessati. Domani ricevete una delegazione dei dipendenti e
fateli venire qui e sentite quali sono le richieste! Le richieste
sono quelle di presentare una legge e d'istituire una commissione
paritetica per seguirne l'iter.
La soluzione invece proposta dal Presidente è quella di seguire
il ricorso alla Corte dei Conti, altre strade non ce ne sono.
Auguro al Presidente di avere buona fortuna nel sostenere questo
ricorso alla Corte dei Conti. Domani che le daranno torto, lei in
questa sala ci dirà allora come intende risolvere il problema?
(interruzione del Presidente della Giunta, fuori
microfono)
? bravo, presenti una legge, Presidente, e vedrà che il discorso
si fa in modo diverso. Ma segua pure, Presidente, la strada della
Corte dei Conti, la segua fino in fondo, però se domani la Corte
dei Conti ci dovesse dare torto, lei dica a questa gente quello che
deve dire, come intende riparare al torto fatto agli ex dipendenti
che sono andati in pensione in quel tragico periodo!
Presidente
Se nessuno chiede la parola, pongo in votazione
la mozione:
Consiglieri presenti: 34
Votanti e favorevoli: 10
Astenuti: 24 (Agnesod, Bionaz, Borre, Cerise, Charles Teresa,
Cottino, Cuc, Ferraris, Fiou, La Torre, Lavoyer, Louvin, Martin,
Nicco, Ottoz, Pastoret, Perrin, Perron, Piccolo, Praduroux, Rini,
Vallet, Vicquéry, Viérin D.)
Il Consiglio non approva.
La seduta del Consiglio odierno è chiusa. Il Consiglio
riprenderà domani mattina alle ore 9,30.
La seduta è tolta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK