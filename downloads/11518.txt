Consiglio Regionale della Valle d'Aosta - Oggetto del Consiglio n. 2593 del 2 ottobre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2593 del 2 ottobre 1991 - Resoconto
OGGETTO N. 2593/IX Ordine dei lavori.
Presidente
Ha chiesto di parlare il Consigliere Ricco,
per mozione d'ordine, ne ha facoltà.
Ricco (DC) A seguito di richieste ed accordi avuti fra membri
della maggioranza e della minoranza, mi permetterei sottoporre a
questo Consiglio quanto segue.
Fra mezz'ora, alle ore 21, possono essere ripresi i lavori del
Consiglio regionale per la discussione e votazione dei seguenti
punti, concordati fra membri di opposizione e maggioranza, ordine
del giorno del 25 settembre richiamato in questo odierno e indicati
nell'ordine del giorno del Consiglio straordinario.
Ve li leggo in abbinamento: punto 1 dell'ordine del giorno
straordinario, che equivale al 50 del 25 settembre; punto 4
dell'ordine del giorno futuro, punto 6, 7, 9, 10, 11, 12, 13 e 14.
I lavori devono proseguire ad oltranza entro questa notte, fino ad
esaurimento dei punti concordati fra Consiglieri.
Presidente
Vorrei ricordare che la mozione
d'ordine (anche se non ho interrotto il Consigliere Ricco) doveva
aver luogo dopo gli argomenti iscritti. Vorrei che il Consiglio si
pronunciasse sulle risoluzioni, perché erano considerate talmente
urgenti da essere iscritte con i due terzi e quindi queste devono
essere discusse.
Poi si parlerà della trattazione degli argomenti iscritti
all'ordine del giorno del 25 settembre.
Ha chiesto di parlare il Consigliere Riccarand, per mozione
d'ordine, ne ha facoltà. Ma non parliamo del dopo le tre
risoluzioni, discutiamo adesso le tre risoluzioni.
Riccarand (VA)
Ma il Consigliere Ricco ne ha
parlato, quindi ne parlo anche io.
Presidente
Ho detto che per correttezza non avevo
interrotto il Consigliere Ricco, però il discorso lo riprendiamo
appena finite le tre risoluzioni, perché è una prosecuzione.
Ha chiesto di parlare il Consigliere Riccarand, ne ha
facoltà.
Riccarand (VA)
Il Consigliere Ricco ha detto cose
che non sono vere, perché ha parlato di un accordo fra maggioranza
e minoranza che non esiste.
(Proteste dai banchi dei Consiglieri)
Fra alcuni Consiglieri, va bene; io voglio chiarire che non c'è
nessun accordo fra il nostro Gruppo e le proposte che ha fatto il
Consigliere Ricco, e siccome credo che ci sia una decisione presa
dalla Conferenza dei Capigruppo sul rispetto di certi orari, mi
richiamo anche alla correttezza dei Gruppi consiliari che non
facciano delle proposte che non sono concordate fra tutti i gruppi
e che vanno contro decisioni che abbiamo preso collettivamente, che
devono essere rispettate.
Presidente Abbiamo trasgredito all'orario, avete ritenuto di
dover discutere, e non essendoci obiezioni, mi sembrava che il
Consiglio fosse d'accordo, la mozione iscritta al punto n. 21. Vi
richiamo alla discussione delle tre risoluzioni, dopo di che il
Consiglio farà tutto quello che ritiene.
Anticipo che vorrò una votazione formale su qualsiasi decisione
sia presa, perché ci sono anche delle procedure che vanno
rispettate.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK