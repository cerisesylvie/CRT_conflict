Consiglio Regionale della Valle d'Aosta - Oggetto del Consiglio n. 1256 del 10 giugno 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1256 del 10 giugno 2015 - Resoconto
OGGETTO N. 1256/XIV - Interrogazione: "Tempistica per la
concreta attuazione della procedura informatica di rilascio delle
ricette elettroniche".
Presidente
- La parola all'Assessore Fosson.
Fosson (UV) -
Sì, grazie. Buongiorno a tutti.
"Quanti sono i promemoria cartacei consegnati a decorrere dal
1° aprile"
: nel bimestre aprile-maggio 2015 di quest'anno sono
state prescritte 148.497 ricette dematerializzate farmaceutiche e
53.000 ricette dematerializzate di assistenza specialistica
ambulatoriale, che corrispondono sostanzialmente, per ora, ad
altrettanti promemoria cartacei. La deliberazione citata del 26
febbraio 2015 dà piena attuazione al cronoprogramma concordato con
il Ministero dell'economia, che prevedeva appunto l'entrata a
regime della ricetta dematerializzata in Valle d'Aosta entro il
primo trimestre del 2015. Questo non è successo in tutte le
regioni, come lei sa benissimo; per esempio, in Piemonte solo
alcune ASL in via sperimentale stanno facendo questo. Il sistema di
prescrizione e di erogazione della ricetta dematerializzata avviene
esclusivamente attraverso il sistema "SAC" messo a disposizione dal
Ministero. Tale procedura rappresenta pertanto già il passaggio
definitivo della procedura informatica per la ricetta
dematerializzata. Il percorso è stato particolarmente complesso, e
colgo l'occasione di ringraziare i farmacisti, i medici di medicina
generale, i pediatri e i medici ospedalieri, per la loro preziosa
collaborazione. Voglio anche sottolineare una cosa: era un obbligo,
senza riconoscimenti economici aggiuntivi e, come lei sa, più del
50 percento dei medici di medicina generale ha oltre i 60 anni,
quindi non era una procedura facile da applicare, però la
collaborazione c'è stata ed è stata molto utile e concreta.
Il problema del promemoria che lei cita è previsto attualmente
dalla normativa vigente ed è presente in forma cartacea per tutte
le Regioni; solo Trento ha provato già correttamente a dire: "non
stampiamo più i promemoria", però questo non è stato autorizzato
dal Ministero e soprattutto non serve, non può essere utilizzato
nelle regioni limitrofe, fatto questo che riguarderà la seconda
fase del progetto. Il promemoria risponde alla necessità prevista
dall'accordo ministeriale, che la prestazione venga fatta ancora
con un promemoria cartaceo per questioni di sicurezza legate
all'apparato tecnologico, che ha fatto registrare alcune difficoltà
di inserimento dei dati rispetto alla privacy, ma soprattutto a
causa delle persone anziane che si ritrovano senza un promemoria di
riferimento, andando in crisi. La sostituzione del promemoria
cartaceo con l'attivazione di canali alternativi, creerà come esito
positivo un risparmio, che è già stato notevole: si parla di
700-800 mila euro all'anno e a regime, sarà ancora maggiore. Tale
nuova attuazione potrà però essere effettuata solo a seguito del
consolidamento del sistema a livello interregionale e nazionale e
dalla conseguente messa a disposizione del SAC di servizi
alternativi, anche perché l'utente dovrà autorizzare l'uso della
ricetta dematerializzata, per esempio, solo a qualche farmacia.
Ribadisco che questi processi alternativi, che sostituiranno il
cartaceo, saranno implementati in un secondo tempo e la Regione si
è già mossa per sollecitarli. È per questo è stato aggiunto il
promemoria rispetto all'obiettivo di informatizzare la procedura di
prescrizione della ricetta entro il primo trimestre del 2015.
Si precisa, tra l'altro, che l'Assessorato ha domandato
all'azienda di valutare la possibilità di dematerializzare il
promemoria all'interno del sistema del fascicolo sanitario
elettronico, che entrerà in funzione a fine anno. Siamo quindi a
oltre il 90 percento della dematerializzazione, non ci sono stati
ritardi e il cartaceo è sicuramente uno strumento aggiuntivo, ma un
obbligatorio, imposto dal Ministero. Siamo una delle prime Regioni
che lo ha fatto, quindi ringrazio tutti quelli che si sono mossi e
hanno reso possibile la cosa, sul promemoria cartaceo e
sull'ulteriore risparmio siamo pienamente d'accordo, ma, ripeto,
siamo anche in attesa di un'autorizzazione del Ministero.
Presidente -
Grazie Assessore Fosson. La parola al
collega Ferrero.
Ferrero (M5S) -
Grazie Presidente.
Ringrazio l'Assessore per la risposta, ovviamente questa della
ricetta elettronica sicuramente è un'iniziativa positiva e il fatto
che la Valle sia all'avanguardia è una questione apprezzabile.
Ovviamente volevamo evitare che si continuasse a sdoppiare il
sistema, quindi il cartaceo più l'informatico, anche perché ad
occhio e croce se sono state emesse 200 mila ricette, messe una
vicina all'altra avremmo 60 chilometri di carta. Allora diventa una
questione anche di risparmio e, dato che ho sentito che alcuni
medici ovviamente dicevano: "ma adesso dobbiamo continuare a
stampare le ricette, dobbiamo comprare il
toner
per le
stampanti perché poi dobbiamo sostenere il costo"...quindi era una
specie di duplicazione del servizio. Speriamo, sulla base di quanto
detto dall'Assessore, comunque che al più presto si porti a regime
la questione in maniera tale che venga abbandonata definitivamente
la carta per quella che è l'informatica, con risparmi e anche per
rendere più rapido il sistema. Grazie.
Presidente -
Grazie collega. Punto 5 all'ordine del
giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK