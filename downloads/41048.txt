Consiglio Regionale della Valle d'Aosta - Oggetto del Consiglio n. 276 del 9 gennaio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 276 del 9 gennaio 2019 - Resoconto
OGGETTO N. 276/XV - Interrogazione: "Notizie sui costi di
gestione e sull'utilizzo dell'apparecchiatura denominata Tomo
Therapy Hi-Art System".
Rini (Presidente)
- Punto n. 5 dell'ordine del giorno.
Per la risposta, la parola all'Assessore Baccega.
Baccega (UV) -
Buongiorno a tutti. Per quanto riguarda
l'apparecchiatura Tomo Therapy Hi-Art, premetto che si tratta di
una terapia di radiazioni per il trattamento del cancro che è stata
acquistata al prezzo di 5.500.000 ?. Il costo annuale relativo alla
manutenzione
full risk
è 432.734,00, sempre IVA compresa,
considerato il costo orario
standard
di unità di personale
di tecnico sanitario di radiologia e di personale medico, di
86.283,00 ? all'anno, il costo complessivo per manutenzione e
personale è di 519.000,00 ? annui. Gli incassi attesi derivanti dai
ticket sono pari a zero ?. La prestazione è stata erogata
essenzialmente a favore di pazienti ricoverati oppure di pazienti
non ricoverati con codice di esenzione per neoplasie. Tuttavia, nel
2017 risulta un incasso da ticket di 3701,00 ? per pazienti non
rientranti in quella casistica. Per quanto riguarda gli incassi
derivanti dalla mobilità attiva per il 2017, risulta un importo di
214.400 ?, ma è ancora da definire, perché si devono contabilizzare
alcune contestazioni che sono in atto.
Per quanto riguarda il punto 2, nell'anno 2017 i pazienti
residenti in Valle d'Aosta sono stati 247, quelli che hanno avuto
il trattamento che provenivano da fuori Valle 92, per un totale di
339 pazienti.
"
Qual è stata la percentuale di indirizzo della sopracitata
apparecchiatura
", quindi il punto 3: le norme tecniche di
settore stabiliscono una media pari a 20 minuti per seduta di
trattamento radioterapico per ciascun paziente, il cosiddetto
"tempo macchina". L'apparecchiatura di tomoterapia è teoricamente
funzionante per cinque ore alla settimana, dalle 8:00 alle 17:00,
per un totale di 45 ore alla settimana, pari a 2340 ore l'anno, il
che corrisponde a un utilizzo atteso di 135 sedute alla settimana,
7020 prestazioni all'anno indicativamente. Considerato che nel 2017
sono state eseguite 5609 sedute corrispondenti a 1870 ore di
attività, ne deriva che il tasso di utilizzo dell'apparecchiatura è
stato pari all'80 percento.
Per quanto riguarda l'ultimo quesito: "
se corrisponde al vero
che non era stata effettuata nessuna proiezione del bilancio
costi-benefici ai fini dell'acquisizione dell'apparecchiatura
",
ebbene, l'analisi costi- benefici è stata a suo tempo effettuata.
La stessa è documentata da due lettere del 15 dicembre 2008 e sono
disponibili nel fascicolo dell'apparecchiatura presso gli archivi
aziendali. Sono firmate rispettivamente dal Direttore del
Dipartimento di diagnostica per immagini e radiologia e
interventistica, Dott. Meloni, dal Direttore di Radioterapia,
allora in convenzione con l'USL, Dottoressa Zello, e dal Direttore
della Fisica sanitaria, allora in convenzione all'USL, Dott. Santi
Tofani. In particolare, in queste note sono state analizzate:
l'entità del bacino di utenza, le indicazioni a radioterapia delle
patologie oncologiche e i dati epidemiologici della loro incidenza,
il numero di casi di ritrattamento, il numero di trattamenti annui,
il numero di pazienti all'anno per le diverse figure professionali,
che compongono le
équipe
di radioterapia. Sono stati inoltre
dettagliatamente analizzati i riflessi sul modello organizzativo
della struttura complessa di Fisica sanitaria e le relative
necessità e i costi complessivi. Questa analisi è avvenuta in
accordo con le risultanze dei lavori di una commissione
indipendente, costituita con l'intento di valutare i bisogni di
radioterapia in termini di nuove installazioni e nuovi progetti
operativi, per rispondere ai bisogni assistenziali dei pazienti
curati nell'ambito del progetto "Rete oncologica", al quale la
Valle d'Aosta partecipa. L'avvio di un centro per la radioterapia
ad Aosta era stato giudicato nel documento conclusivo della
commissione quale progetto con priorità urgente, al fine di
facilitare l'accesso alla radioterapia dei pazienti della Valle
d'Aosta e costituire un'ulteriore risorsa per i pazienti del
Piemonte.
Presidente
- Per la replica, la parola al collega
Ferrero.
Ferrero (MOUV')
- Si tratta di un investimento fatto a
suo tempo per evitare proprio quel pellegrinaggio che c'era dalla
Valle d'Aosta al Piemonte dei pazienti affetti da tumore, che
dovevano andare a farsi la radioterapia fuori, quindi, senz'altro,
da quel punto di vista, c'è stato un miglioramento. Proprio in
questo momento in cui la sanità, lo sappiamo, a livello di fondi ha
delle gravi difficoltà e nel momento in cui era stato paventato più
volte da parte anche delle precedenti maggioranze il fatto di
stipulare delle convenzioni per determinate patologie con gli
ospedali vicini magari del Piemonte o della Lombardia, dato che la
macchina è sfruttata all'80 percento, sarebbe bene se non arrivare
al 100 percento, avvicinarsi il più possibile al 100 percento per
magari portare anche qualche paziente da fuori in più, che venga a
utilizzare l'apparecchiatura e per, se non annullare, quasi coprire
i costi di gestione dell'apparecchiatura.
Io penso che, in questo senso, in una logica di scambio anche
con altre strutture ospedaliere, qualcosetta si dovrebbe quanto
meno tentare di portare a casa, perché noi abbiamo una mobilità
passiva che è grandissima, in questo caso è un'apparecchiatura
comunque di eccellenza, se riusciamo a fare venire qualche paziente
in più da fuori, è tutto di guadagnato, non solo dal punto di vista
economico, ma lo sappiamo che più pazienti ci sono e più casi ci
sono più i tecnici e i medici che sono addetti all'apparecchiatura
diventano esperti nell'eseguire certi tipi di trattamento. Era
quindi in una logica di intravedere, da un punto di vista, un
risparmio, dal secondo punto di vista, esplorare delle nuove
possibilità per far sì che una spesa che all'epoca, come ha
ricordato anche l'Assessore, era una spesa che si avvicinava ai 6
milioni di euro, poi c'è stata anche la realizzazione del
bunker
e di altre apparecchiature, che sono sussidiarie
all'utilizzo di questa tomoterapia... quindi, insomma, era un bel
pacchetto che, se non sbaglio, superava i dieci milioni di euro
anche dal punto di vista dell'investimento ottimizzato, della
serie: "si sta facendo e si è andati nella direzione giusta, si può
fare ancora qualcosa", e in questo periodo di vacche magre bisogna
andare a cercare di coprire e di reperire le risorse in qualsiasi
modo e di ottimizzare i servizi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK