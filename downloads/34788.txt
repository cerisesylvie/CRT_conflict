Consiglio Regionale della Valle d'Aosta - Oggetto del Consiglio n. 2477 del 21 giugno 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TURISMO E INDUSTRIA ALBERGHIERA
Contributi, incentivi
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2477 del 21 giugno 2012 - Resoconto
OGGETTO N. 2477/XIII - Interrogazione: "Individuazione di
progetti speciali a cui destinare le risorse derivanti dall'avanzo
di bilancio 2011 dell'Office du Tourisme".
Interrogazione
Richiamata la precedente interpellanza oggetto del Consiglio
n. 2421/XIII del 16 maggio 2012 "Iniziative per garantire agli
utenti un orario di servizio continuativo dell'Ufficio regionale
del turismo di Aosta";
Ribadita l'importanza di estendere l'orario di apertura degli
Uffici regionali del turismo anche alla pausa pranzo anche
attraverso l'assunzione di ulteriore personale;
Considerato peraltro che il bilancio consuntivo
dell'esercizio finanziario 2011 dell'ente Office evidenzia un
avanzo di amministrazione di euro 606.045,93 e che le risorse
derivanti dall'avanzo di bilancio non possono essere utilizzate per
la gestione ordinaria dell'Ente, ma devono essere destinati a
progetti speciali, individuati annualmente dall'Office di concerto
con l'Assessorato del Turismo e sviluppati nel corso
dell'anno;
i sottoscritti Consiglieri regionali
Interrogano
l'Assessore competente per sapere se siano stati individuati
progetti speciali a cui destinare le risorse derivanti dall'avanzo
di bilancio dell'esercizio finanziario 2011 dell'ente
Office
du Tourisme e in caso affermativo quali.
F.to: Carmela Fontana - Rigo - Donzel
Presidente
- La parola all'Assessore al turismo, sport,
commercio e trasporti, Marguerettaz.
Marguerettaz (UV)
- Grazie Presidente.
Giustamente la collega Fontana evidenzia un avanzo di
amministrazione del 2011 di 606.000 euro; semplicemente per dare
una giustificazione, perché un avanzo così importante potrebbe
destare delle curiosità, quindi per dire che sono degli avanzi di
amministrazione che risalgono al 2009, quando abbiamo avuto la
fusione fra tutte le AIAT e tutti gli avanzi delle singole AIAT
sono confluiti ed hanno costituito, in allora, un avanzo di
amministrazione di 701.000 euro, che di fatto è rimasto
inalterato.
Ora, l'indicazione che è stata data è non tanto per la
specialità della destinazione, ma perché anche con le indicazioni
dell'organo di revisione si invitava a non utilizzare l'avanzo di
amministrazione per le attività ordinarie, perché l'avanzo di
amministrazione c'è oggi e domani non c'è; quindi se ci
organizziamo per utilizzare l'avanzo per le attività ordinarie,
quando non c'è più l'avanzo ci si trova poi in imbarazzo: questo è
stato il discorso.
Sulla domanda puntuale e molto pertinente, sostanzialmente
stanno lavorando - fra poco faremo una presentazione per l'utilizzo
di questo avanzo - per due argomenti: il primo è la messa in
sicurezza degli uffici, quindi ci sono una serie di attività che
sono state individuate da parte dei responsabili della sicurezza
(ingegneri, esperti) per la messa in sicurezza, mentre il secondo
sta caro a tanti, alla collega Morelli, e anche al gruppo PD, che
aveva posto in Consiglio questo tema, cioè la "piattaforma
booking", che è un investimento che a regime dovrà mantenersi.
Presidente
- La parola alla Consigliera Carmela
Fontana.
Fontana (PD)
- Ringrazio l'Assessore per i
chiarimenti.
Mi sembra una cifra abbastanza importante e avevo letto che
vanno spesi, come lei ha detto, per fare delle iniziative
turistiche. Non sono contraria a quello che lei ha detto che avete
voglia di fare, ma avrei anche due proposte che mi sembrano molto
importanti, se lei ha voglia di ragionarci sopra. Penso alla
Regione Campania, dove l'Assessore al turismo ha fatto delle
iniziative per promuovere le gite scolastiche...qui, ad Aosta, su
questo mi sembra che non è che facciamo molto. Ho visto in altri
posti che anche gli studenti che vanno in gita...diciamo che un po'
di turismo lo portano; mi sembra un'idea da poterci riflettere
sopra, se c'è la volontà di lavorare.
Un'altra proposta che volevo fare - lei sa che ci tengo
tantissimo, e annuncio che il prossimo Consiglio presenterò
un'altra interpellanza - è promuovere il turismo aereo. So che ci
sono delle compagnie che si sono fatte avanti e che vogliono volare
sul nostro aeroporto, fare del turismo. Cioè andiamo verso
l'estate, possiamo fare tanto, perché non fare una riflessione e
una parte di questi incentivi metterli lì? È inutile che spendiamo
tanti soldi sulle grandi opere e poi le teniamo ferme! Io glielo
chiedo, Assessore, è un aeroporto che adesso è da invidiare per
grandezza e per bellezza...ma non lasciamolo lì, fermo! Ci faccia
una riflessione, anche perché sarebbe una cosa molto importante per
la Valle d'Aosta, per dare un servizio anche a tutti i cittadini.
Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK