Consiglio Regionale della Valle d'Aosta - Oggetto del Consiglio n. 168 del 1° aprile 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 168 del 1° aprile 1981 - Resoconto
OGGETTO N. 168/81 - COMUNICAZIONI DEL PRESIDENTE DEL
CONSIGLIO.
Presidente
- Alcune comunicazioni che riguardano
l'attività consiliare dal 30 marzo ad oggi.
Disegni di legge presentati:
Presidente
- È stato presentato il seguente disegno di
legge:
D.L. n. 273 presentato dalla Giunta regionale in data 31 marzo
1981 concernente: "Intervento a favore dei Comuni della Valle
d'Aosta per il funzionamento dei servizi di refezione e di
trasporto per gli alunni delle scuole materne e dell'obbligo
dipendenti dalla Regione".
Disegni di legge vistati:
Presidente
- Non sono pervenuti disegni di legge
vistati.
Disegni di legge non vistati:
Presidente
- Non sono pervenuti disegni di legge non
vistati.
Deliberazioni vistate:
Presidente
- Non sono pervenute deliberazioni
vistate.
Riunioni:
Presidente
- Non vi sono state, in questi due giorni,
riunioni.
Presidente
- È pervenuto dalla Presidenza della Giunta il
documento dell'Associazione Agricoltori della Valle d'Aosta redatto
in occasione della manifestazione di protesta denominata "Vertenza
Europea".
Il documento, che viene trasmesso per l'informazione dei
Consiglieri, è a disposizione, come già ho avuto occasione di
annunciare più volte, presso gli Uffici della Segreteria della
Presidenza. Chi vuole può prenderne visione ed averne anche
fotocopia.
Il Sindaco di Aosta ha pure trasmesso, con lettera pervenuta il
31 marzo, l'ordine del giorno, approvato all'unanimità dal
Consiglio comunale, concernente la drammatica situazione in atto
nelle aziende siderurgiche a partecipazione statale, situazione che
coinvolge anche la società nazionale COGNE.
Anche questo documento è a disposizione dei Consiglieri che ne
facessero richiesta o che volessero prenderne visione.
Il Presidente del Consiglio regionale toscano ha trasmesso una
mozione, approvata dal Consiglio il 17 marzo, in merito alla
recente convenzione fra Governo, Regioni e medici circa l'esigenza
del rispetto delle competenze, delle funzioni e degli spazi di
autonomia delle Regioni stesse.
L'ordine del giorno riveste particolare importanza non solamente
per quanto concerne i medici - quindi sarebbe una materia che
interessa particolarmente la Commissione Sanità o l'Assessore
Rollandin - ma perché investe, come dice anche il breve riassunto
che riguarda questa presa di posizione della Toscana, il rispetto
delle competenze che è messo in dubbio da questo accordo che
scavalca funzioni delegate alla Regione.
Infine, colleghi Consiglieri, a chiusura di queste comunicazioni
del Presidente del Consiglio penso che non si possa tacere il grave
fatto di sangue che ha sconvolto l'altro ieri sera il mondo, che,
in virtù dei filmati televisivi, ha visto direttamente l'attentato
compiuto nei confronti del Presidente degli Stati Uniti Ronald
Reagan, del suo collaboratore più diretto e di due uomini della
scorta.
Io credo che il Consiglio regionale, che si riunisce a
quarantotto ore da questo fatto di sangue e che può prendere atto
con soddisfazione che i quattro colpiti stanno meglio - anche per
Brady ci sono delle speranze che possa sopravvivere, mentre le
prime notizie lo davano per deceduto - dicevo, a quarantotto ore da
quell'avvenimento il Consiglio possa esprimere, come ho già fatto
io anticipando queste poche parole, la sentita partecipazione del
Consiglio valdostano ed i migliori auguri per la completa
guarigione non solo del Presidente degli Stati Uniti - che ha già
sembra, ripreso in parte la sua attività -ma dei suoi
collaboratori.
Traendo semmai da questa occasione il monito che spargimenti di
sangue e atti di violenza non possono certo contribuire allo
sviluppo della democrazia ed alla convivenza civile. E in questo
modo si sono pronunciati nel mondo tutti quanti gli uomini che
credono nella democrazia e nella vita civile.
Sono terminate le comunicazioni del Presidente del Consiglio;
c'è qualcuno che intende prendere la parola su questo argomento? Ha
chiesto di parlare sulle comunicazioni del Presidente del Consiglio
il Consigliere Tonino, ne ha facoltà.
Tonino
(PCI)
- Volevo chiedere se è possibile al
Presidente della Giunta dare al Consiglio alcune notizie su come
sta andando la trattativa a quattro per i licenziamenti
all'ILSSA-VIOLA.
Risposta fuori microfono, incomprensibile
Presidente
- Vi sono altri che chiedono la parola sulle
comunicazioni del Presidente del Consiglio?
Presidente
- Colleghi Consiglieri, con il primo esemplare
dei resoconti penso che avrete occasione di constatare come certe
interruzioni, richieste di informazioni e informazioni che vengono
fornite ma che non vengono regolarmente registrate, non trovino poi
posto nel resoconto, così come interruzioni che avvengono al di
fuori dei microfoni non trovano conseguente posto nel
dibattito.
Mi permetterò, di trasmetterlo a tutti i Consiglieri, ricordando
loro che i resoconti vanno nelle biblioteche e rimangono come
documento storico dell'attività del Consiglio, di invitarli a fare
attenzione nei limiti del possibile allo svolgimento dei lavori.
Questi infatti, rimangono decurtati di alcune importanti frasi e
quindi molte volte non si capisce perché il discorso segua un certo
sviluppo e non un altro, se la discussione, per comodità e assoluta
necessità dei trascrittori, non avviene in base agli interventi
registrati e anche alla parola che viene concessa con nome e
cognome perché risulti poi dalla trascrizione dello
stenoscritto.
Mi permetterò di richiamare ancora questi fondamentali
accorgimenti quando trasmetterò la prima copia del resoconto, in
modo che i Consiglieri se ne possano rendere conto.
Con ciò abbiamo concluso le comunicazioni del Presidente del
Consiglio.
Presidente
- Non ci sono comunicazioni del Presidente
della Giunta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK