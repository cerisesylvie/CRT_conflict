Consiglio Regionale della Valle d'Aosta - Oggetto del Consiglio n. 3776 del 10 luglio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3776 del 10 luglio 2024 - Resoconto
OGGETTO N. 3776/XVI - Ordine dei lavori. Iscrizione
all'ordine del giorno di due risoluzioni.
Bertin (Presidente) -
Non vedo più richieste
d'intervento. Come dicevo, è pervenuta una risoluzione e
successivamente ne è pervenuta un'altra, pertanto sarebbe da
iscrivere le risoluzioni e invertire l'ordine del giorno. Iniziamo
con la prima risoluzione, metto in votazione l'iscrizione d'urgenza
della prima risoluzione che è già stata inviata. La votazione è
aperta, la votazione è chiusa.
Presenti, votanti e favorevoli 35
La risoluzione è iscritta all'unanimità.
Metto ora in votazione l'inversione dell'ordine del giorno. La
votazione è aperta. La votazione è chiusa.
Presenti, votanti e favorevoli: 35
L'inversione dell'ordine del giorno è approvata
all'unanimità.
Passiamo ora alla risoluzione n. 2, iscrizione d'urgenza. La
votazione è aperta. La votazione è chiusa.
Presenti, votanti e favorevoli: 35
La risoluzione è iscritta all'unanimità.
Passiamo ora all'inversione dell'ordine del giorno della seconda
risoluzione. La votazione è aperta. La votazione è chiusa.
Presenti: 35
Votanti: 16
Favorevoli: 16
Astenuti: 19 (Barmasse, Bertin, Bertschy, Carrel, Caveri,
Chatrian, Cretier, Di Marco, Grosjacques, Guichardaz Jean-Pierre,
Jordan, Lavevaz, Malacrinò, Marguerettaz, Marzi, Padovani, Rosaire,
Sapinet, Testolin)
L'inversione dell'ordine del giorno della seconda risoluzione
non è approvata.
Consigliera Minelli, per mozione d'ordine, a lei la parola.
Minelli (PCP) -
Ho chiesto la parola per mozione d'ordine
e per manifestare comunque lo sconcerto per il fatto che una
risoluzione che interviene su una questione, che è effettivamente
legata a tutto quello che è stato detto, non viene discussa, si
decide di non fare l'inversione. Noi abbiamo aderito e abbiamo
collaborato alla stesura della precedente risoluzione credendo che
avesse assolutamente senso e ne siamo tuttora convinte.
Crediamo anche che non dare la possibilità di discutere in
questo momento di un argomento che è strettamente collegato al
resto, è segno di una sicura mancanza di collaborazione e anche di
accettazione di quelle che possono essere proposte, che non sono,
come ho detto, in antitesi, che non sono alternative, ma che
possono essere complementari.
Ancora una volta quindi noi notiamo che quello sbandierato
spirito di collaborazione, che tante volte avete cercato di
evidenziare, esiste poco e spiace soprattutto che questo si
riproponga in una situazione come questa, perché se leggete
l'impegnativa di quella risoluzione, vedete che chiede soltanto di
fare delle valutazioni, ma si sa che quello che qualcuno propone
non viene accettato, quello che propongono altri sì. Ne prendiamo
atto per l'ennesima volta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK