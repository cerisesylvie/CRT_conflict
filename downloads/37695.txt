Consiglio Regionale della Valle d'Aosta - Oggetto del Consiglio n. 1385 del 29 luglio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1385 del 29 luglio 2015 - Resoconto
OGGETTO N. 1385/XIV - Interpellanza: "Azioni di concorrenza
sleale nei confronti di aziende private poste in essere dalla Casa
da gioco di Saint-Vincent".
Presidente -
Per l'illustrazione, la parola al
Consigliere Chatrian.
Chatrian (ALPE)
- Sì, grazie Presidente.
Abbiamo presentato questa iniziativa ormai 12 giorni fa e, nelle
premesse, avevamo inserito che il 22 probabilmente la Casa da gioco
avrebbe approvato il bilancio 2014; quindi nelle premesse vorrei
fare qualche considerazione sia sul conflitto d'interessi, che le
aziende private subiscono, sia sulla concorrenza sleale che le
aziende private locali continuano ad avere nella località di
Saint-Vincent e Châtillon e anche qualche considerazione, diciamo,
di ordine generale, a seguito del bilancio approvato. Abbiamo avuto
diverse segnalazioni di come la nostra Casa da gioco promuove certi
eventi, in queste ultime settimane, legati ai possessori di una
tessera cliente, che serve soprattutto a evitare di presentare ogni
volta i diversi documenti. Diverse persone che conosco hanno
frequentato questi eventi organizzati dalla Casa da gioco, e, senza
aver alcun punto accumulato, sono semplicemente entrati, senza
giocare, e si sono presentati ottenendo un ticket con un numero.
Questo biglietto, questo numero, ha permesso di entrare nella
brasserie
della Casa da gioco, del Casinò, dove si sono
messi tranquillamente in coda a centinaia e centinaia di persone,
che visto l'evento hanno deciso di parteciparvi.
Come vi dicevo, le persone erano numerosissime, facevano entrare
all'interno della brasserie gruppetti di trenta-trentacinque
persone...c'era un
buffet
, persone che hanno frequentato
questi buffet ci hanno detto che c'era praticamente ogni ben di
Dio, dove uno poteva scegliere tra primi, secondi, tantissimi
dolci, vino, e vino persino...una persona, comunicandoci una sua
considerazione, ci ha detto che, volendo, senza pagare nulla anche
un singolo potenziale giocatore poteva ordinarsi una bottiglia,
bersela e non giocare un euro.
Volevo fare questa piccola premessa, perché, non so, sembra
quasi che ci sia la volontà di combinarne una più di Bertoldo,
visto e considerato il bilancio approvato dall'azienda, solo pochi
giorni fa. Un bilancio che, al di là del lato tecnico, comunque,
oltre allo stanziamento...dal nostro punto di vista ha...come dire?
dell'incredibile, nonostante il dibattito in quest'aula in
quest'anno e anche nell'anno passato, che si decida di stanziare
ulteriori crediti per le imposte.
Oltre a questo, indubbiamente, la grande preoccupazione che
trapela, all'interno del documento approvato, è che sotto il
profilo soprattutto economico, per la parte alberghiera, per quanto
riguarda il margine operativo lordo, permane comunque un segno
negativo vicino ai 10 milioni di euro. E per quanto riguarda,
invece, la Casa da gioco, diciamo la parte più produttiva, il
margine operativo si riduce. Nonostante la riduzione, comunque, il
margine operativo lordo, per quanto riguarda la Casa da gioco, è
positivo.
Però, come dicevo prima, l'obiettivo della nostra iniziativa
verteva principalmente sulla concorrenza, rispetto a ristoranti,
bar del comprensorio di Châtillon e di Saint-Vincent, e quindi
ascolteremo attentamente l'Assessore Perron su quali sono le
strategie di mercato fatte e quali saranno quelle che si metteranno
in campo.
Due sono state le nomine, solo una settimana fa, noi non abbiamo
avuto nessuna...come posso dire, ma non comunicazione, non so, un
modo di poter conoscere, nel dettaglio, non tanto le due figure, ma
soprattutto quali sono le azioni che tendono a mettere in campo e
qual è la strategia della proprietà, e non solo della proprietà,
per un rilancio che a questo punto diventa obbligatorio, perché la
situazione è drammatica. Ascolteremo attentamente la risposta
dell'Assessore Perron. Grazie.
Si dà atto che dalle ore 11,28 assume la presidenza il
Vicepresidente Rosset.
Rosset (Presidente)
- Grazie. Per la risposta, ha chiesto
la parola l'Assessore Perron; ne ha facoltà.
Perron (UV)
- Grazie Signor Presidente.
Presidente Rosset, nella risposta mi atterrò a quanto mi viene
chiesto, nel senso che l'interpellanza tratta delle motivazioni di
un
buffet
, non tratta del bilancio e della nomina della
dirigenza, sulla quale torneremo. Io rispondo alle domande che mi
vengono poste. Dico questo perché spesso ci viene rimproverato di
ingerirci nella gestione. Questi sono fatti che è opportuno che
vengano, per carità, dal vostro punto di vista, evidenziati qui,
sono fatti di dettaglio gestionale, nei confronti dei quali vi è
comunque una dirigenza che se ne occupa.
Comunque lei ha citato fatti molto specifici, sui quali farò
chiarezza, anche con la dirigenza. L'evento che lei cita, è un
evento che viene organizzato una volta al mese e rientra nelle
attività di
marketing
dedicate al segmento di mercato di
clienti fidelizzati. Sono clienti tracciati, lei, un attimo fa
diceva sono clienti che non giocano un euro. Io non so come lei
abbia avuto questa informazione, ma verificheremo. Quindi,
nell'ambito della clientela del casinò, si tratta di una fascia di
40 mila clienti, che sono possessori di una tessera, per la maggior
parte residenti nel bacino vicino alla Valle d'Aosta: Lombardia e
Piemonte. A questa fascia appartengono giocatori che hanno un
elevato tasso di frequentazione e un potenziale di spesa medio,
questo bisogna dirlo. Questi clienti fidelizzati, lo sottolineo,
non beneficiano di ospitalità o di trattamenti di favore, salvo
quelli previsti dal programma Rewarding, a loro dedicato che
permette di accumulare punti, a fronte di un'attività di gioco
tracciata, quindi controllata e verificata; almeno così mi viene
detto...ma vorrò fare chiarezza, perché lei, insomma, mi sta
dicendo l'opposto: faremo un controllo specifico. Questi punti
accumulati sono utilizzati per ottenere dei ticket di gioco,
consumazioni al bar, buoni acquisto, laddove ci sono esercizi
commerciali convenzionati. L'80 percento dei punti, siccome si
tratta di una clientela tracciata, viene utilizzato per ottenere
dei ticket di gioco.
Una volta al mese viene dedicata a una parte selezionata di
questa clientela una serata speciale a invito, di norma in un
giorno feriale, la clientela non coincide con quella che ha già
accesso a un giorno festivo, quindi non c'è sovrapposizione in
questo senso, in occasione della quale sono ospiti per un
buffet
a tema, la cui offerta si limita a poco più di un
aperi-cena o di un dopocena... Il numero massimo di partecipanti a
questi eventi è tra i 350 e i 400, per un costo medio a
partecipante tra i 10 e i 15 euro, quindi per un importo ad evento
di qualche migliaia di euro. in qualche modo coerente, parametrato
agli introiti che questa fascia di utenti in questione garantisce
con l'accesso nelle sale da gioco. Grazie.
Presidente
- Per la replica, ha chiesto la parola il
Consigliere Chatrian; ne ha facoltà.
Chatrian (ALPE)
- Sì, grazie Presidente.
Ma è curioso, ho cercato di anticipare nelle premesse che
l'obiettivo di questa iniziativa era mirato sulla concorrenza, dal
nostro punto di vista sleale, rispetto alle attività locali di
Saint-Vincent e Châtillon, e nelle premesse non citare il cambio
dei vertici mi sembrava banale...Non citare due informazioni su un
bilancio approvato pochi giorni fa, collega Perron, mi sembrava
quanto meno non...neanche corretto per chi fosse interessato a
sapere o ad ascoltare il dibattito di un Consiglio regionale.
Stiamo parlando di un colosso che dà, direttamente, lavoro a 800
persone, un colosso che in tre anni ha sommato 62 milioni di euro
di perdite di esercizio.
Quindi dobbiamo chiedere al Governo regionale se nelle premesse
possiamo utilizzare certi dati, se possiamo magari...come posso
dire? condire quelle che sono comunque le considerazioni e le
riflessioni che uno vuole fare, nel momento in cui, nonostante si
parli di ingenti risorse e denaro pubblico...mi spiace che non si
possa fare neanche qualche considerazione nelle premesse.
Ma al di là di questo...quindi lei mi ha detto che verificherà
nel dettaglio, verifichi, perché le diverse persone che ci hanno
segnalato questi fatti hanno potuto tranquillamente bere, mangiare,
ribere e rimangiare, diverse volte, senza avere assolutamente
neanche un punto accumulato. Senza avere neanche un punto
accumulato, ma hanno avuto la possibilità a seguito del non punto
accumulato, di avere, invece, il biglietto che gli ha permesso di
entrare all'interno della brasserie. Poi, se per lei l'ordine di
grandezza 5-6 mila euro sono pochi, a fronte di buchi di decine e
decine di milioni di euro...se però questi 5 mila euro in qualsiasi
azienda vengono buttati nel gabinetto, per noi comunque si sommano
ad altre risorse non gestite bene.
Noi pensiamo, come gruppo ALPE, che forse, anche nelle piccole
cose, se non funzionano, se hanno delle storture, se hanno delle
criticità...nessun problema a trovare delle soluzioni alternative,
però non nascondiamoci dietro un dito, quando questi fatti
capitano, sono capitati, e non a una o due persone. Per questi
eventi organizzati una volta al mese - 400-450, sono gli stessi
dati che avevamo noi, stessi, identici -, i costi ci sembravano un
po' più alti, non 10-15, le informazioni che abbiamo noi sono 16-18
euro, quindi vuol dire 7-8 mila euro, ad evento; ma, al di là degli
8 mila euro, è il principio: o facciamo un'azione di
marketing
che serve o, altrimenti, se non serve e fai
concorrenza sleale, brutta!, alle attività che sono in agonia, in
grandi difficoltà, non...potenzialmente questi potenziali giocatori
non sono interessati a giocare, se non andare a mangiare qualcosa e
bere qualcosa e poi uscire. Alla fine: cornuti e mazziati!
Il sistema locale, comunque, che langue...io non so se voi avete
occasione, ma se avete occasione, magari in settimana, e anche nel
fine-settimana, di fare un piccolo giro a Chatillon e a
Saint-Vincent, vi assicuro che la strada principale non è deserta,
ma non c'è sicuramente la folla.
Quindi il nostro obiettivo con questa iniziativa era di...lei
prima ci ha parlato, ci chiedete sempre di non entrare a gamba tesa
dal punto di vista politico, ma qui non è un discorso di entrare a
gamba tesa, se fanno porcate, scusatemi eh, se questi ne fanno una
più di Bertoldo e le cose non funzionano, toccherà alla proprietà
comunque frenare e cambiare subito la rotta e prendere e pinzare e
dire: no queste cose non si fanno più e magari decidiamo di fare
altre azioni dal punto di vista del
marketing
che devono
dare dei risultati diversi. Ripeto, eh, poi le voci circolano, ma
mi sembra che le informazioni che avete voi sono le stesse che
abbiamo noi. Quindi, quando le stesse informazioni sono identiche,
e la cosa non ha funzionato, una volta potete dire, ma non al
gruppo ALPE, alla località tutta, forse abbiamo fatto una boiata e
non la rifaremo mai più. Perché non solo è concorrenza sleale, ma
stiamo buttando via un sacco di soldi e, a seguito del bilancio
approvato il 22 di luglio, probabilmente, il tutto sarà portato in
discussione solo a settembre.
Discuteremo nel merito e nel dettaglio, però, per favore eh, non
facciamo della brutta e finta ironia, quando comunque anche solo
8-10 mila euro mal spesi fanno male alla località, alla comunità,
al commercio, e soprattutto in un momento in cui mi sembra che
questa Casa da gioco non stia andando proprio dalla parte giusta.
Grazie.
Presidente -
Grazie. Punto 16 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK