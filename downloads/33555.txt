Consiglio Regionale della Valle d'Aosta - Oggetto del Consiglio n. 1677 del 9 marzo 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Assistenza socio-sanitaria
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1677 del 9 marzo 2011 - Resoconto
OGGETTO N. 1677/XIII - Interpellanza: "Eliminazione del
ticket per le prestazioni odontoiatriche introdotte nei livelli
essenziali di assistenza".
Interpellanza
Richiamate le precedenti interpellanze sul tema
dell'introduzione nei Livelli Essenziali di assistenza (LEA) di
ulteriori prestazioni odontoiatriche, come le estrazioni dentarie e
la protesi sociale;
Preso atto delle novità introdotte in tale ambito
dall'Assessore alla Sanità Albert Lanièce e ricordato che, nel
corso dell'adunanza del 4 novembre 2009 lo stesso aveva dichiarato
"Abbiamo introdotto nei LEA regionali l'estrazione dentaria in via
sperimentale fino al 30 giugno 2010 per renderci conto di come
incida sulle prestazioni dopodiché andremo a definire quali sono
gli impatti e poi eventualmente si procederà per quella parte di
cui avevamo già accennato riguardante la protesica";
Evidenziato che la prima visita odontoiatrica necessita del
pagamento di un ticket anche per gli utenti esenti e che comunque
le prestazioni esenti sono al massimo quattro;
Ribadita l'importanza della salute del cavo orale per il
benessere dell'intero organismo e la necessità di interventi
odontoiatrici soprattutto per le persone anziane, spesso
appartenenti alle classi sociali meno abbienti;
i sottoscritti Consiglieri regionali
Interpellano
la Giunta
regionale per conoscere:
1) se intenda eliminare il pagamento del ticket per la prima
visita odontoiatrica degli utenti esenti ed estendere la gratuità a
tutte le prestazioni necessarie e non solo alle prime
quattro;
2) se sono stati previsti o intende prevedere aiuti specifici
per le protesi degli utenti a basso reddito.
F.to: Carmela Fontana - Rigo
Presidente
- La parola alla Consigliera Carmela
Fontana.
Fontana (PD)
- Grazie Presidente.
Con questa interpellanza volevamo richiamare l'attenzione sul
tema dell'introduzione nei livelli essenziali di assistenza (LEA)
di ulteriori prestazioni odontoiatriche, come le estrazioni
dentarie e la protesi sociale. Preso atto delle novità introdotte
in tale ambito dall'Assessore alla sanità Albert Lanièce e
ricordato che nel corso dell'adunanza del 4 novembre 2009 lo stesso
aveva dichiarato:
"Abbiamo introdotto nei LEA regionali
l'estrazione dentaria in via sperimentale fino al 30 giugno 2010
per renderci conto di come incida sulle prestazioni, dopodiché
andremo a definire quali sono gli impatti"
, evidenziato che la
prima visita odontoiatrica necessita del pagamento di un ticket
anche per gli utenti esenti e che comunque le prestazioni esenti
sono al massimo quattro; ribadiamo l'importanza della salute del
cavo orale per il benessere dell'intero organismo e la necessità di
interventi odontoiatrici soprattutto per le persone anziane, spesso
appartenenti alle classi sociali meno abbienti.
Mi volevo riallacciare anch'io alle notizie dell'
Osserva
salute
, anche se mi rendo conto che sono riferite al 2008, il
quale dice che la Valle d'Aosta ha la percentuale più bassa di
persone con più di 16 anni che, pur avendone bisogno, non ha potuto
fare ricorso ad un odontoiatra, solo il 3,5 percento a fronte di
una media nazionale del 9,7 percento, e questo proprio per problemi
economici. Per questi motivi chiedo all'Assessore se intende
eliminare il pagamento del ticket per la prima visita odontoiatrica
degli utenti esenti ed estendere la gratuità a tutte le prestazioni
necessarie e non solo alle prime quattro; se sono stati previsti o
intende prevedere aiuti specifici per le protesi degli utenti a
basso reddito. Grazie.
Presidente
- La parola all'Assessore alla sanità, salute
e politiche sociali, Albert Lanièce.
Lanièce A.
- Grazie Presidente.
Per quanto riguarda l'odontoiatria, come è già stato ribadito
più volte anche sul piano sociosanitario di come abbiamo intenzione
di procedere a mettere in campo iniziative, alcune già partite,
vedi il camper...consolidarne altre che sono state richiamate dalla
collega Fontana, quindi è stato fatto in via sperimentale l'anno
scorso, è stato considerare anche quest'anno come LEA regionale la
prima visita odontoiatrica e l'estrazione dentaria. Quindi il fatto
di inserire...anche perché vogliamo poi modificare la famosa
delibera del 2002 che la Consigliera conosce, per inserire queste
prestazioni in via definitiva...quindi confermo che, nel 2011, sia
la prima visita che l'estrazione dentaria fanno parte dei LEA
regionali come è stato in via sperimentale l'anno scorso.
C'è l'intenzione - adesso stiamo valutando, e ho già fatto un
incontro con le categorie degli odontoiatri - di prevedere la
protesi sociale per le persone che hanno difficoltà, e credo che
siamo già a buon punto per quanto riguarda la definizione. Quindi
la mancata modifica della delibera è conseguente alla volontà di
fare una modifica definitiva dei LEA regionali in odontoiatria, in
modo da comprendere tutti questi interventi. Pertanto ribadisco che
anche per il 2011 - e nel 2011 ci sarà la modifica della delibera -
manteniamo nei LEA regionali la prima visita odontoiatrica esente,
così come l'estrazione dentaria: qui richiamo una mia lettera di
fine 2008, dove si davano disposizioni all'Azienda di procedere in
questo senso. Nella risposta scritta avevo di nuovo tutto il
richiamo agli interventi in odontoiatria per le persone che hanno
un reddito basso o che abbiano un'immunodeficienza, quindi do per
scontato che sia conosciuto tutto questo passaggio.
Voglio ancora richiamare come sugli anziani, in particolare,
abbiamo avuto occasione, grazie ad un'interpellanza della
Consigliera Morelli, di richiamare gli interventi di odontoiatria
nelle microcomunità; ricordo che questi interventi sono stati
totalmente a carico del Servizio sanitario e abbiamo visto che si
tratta di 52 estrazioni dentarie, 38 persone che avevano la protesi
che non andava bene, gravi odontopatie, sono tutte persone che non
sarebbero state visitate da nessuno, causa la criticità nello
spostare pazienti anziani dalle microcomunità. Quindi stiamo
portando avanti concretamente quello che abbiamo previsto nel
piano.
Voglio solo dire che forse abbiamo un'interpretazione diversa
sul dato di
Osserva salute
, il quale dice qual è la
percentuale di persone di 16 anni e oltre che, negli ultimi 12
mesi, non hanno potuto effettuare una visita odontoiatrica pur
essendo presente la necessità; la Valle d'Aosta ha la percentuale
minore, quindi vuol dire che siamo quelli con l'accesso maggiore
alle cure odontoiatriche. Infatti, nella descrizione dei risultati,
si dice: in Italia, dove il 7 percento della popolazione di oltre
16 anni è capitato almeno una volta nei 12 mesi precedenti
all'indagine, per chi non abbia effettuato visite le percentuali
più alte sono nelle regioni del sud, mentre quella più contenuta
caratterizza la Valle d'Aosta con il 3,5: dato che dimostra che
siamo una regione con la percentuale di un'accessibilità maggiore
d'Italia. Grazie.
Presidente
- La parola alla Consigliera Carmela
Fontana.
Fontana (PD)
- Ringrazio l'Assessore.
I dati che mi aveva già fornito me li ricordo bene, c'erano
tante prestazioni, non erano riferiti a quello. Quello che mi
dispiaceva di questo benedetto ticket, anche se sono solo 22
euro...dobbiamo tener conto che sono persone che percepiscono 470
euro al mese, e con 22 euro, anche se a noi sembra una bazzecola,
loro magari comprano anche il pane! Era questo che mi interessava.
Comunque la ringrazio, ho visto che ha avuto questa sensibilità e
che viene tolto, questo non può che farmi piacere. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK