Consiglio Regionale della Valle d'Aosta - Oggetto del Consiglio n. 2585 del 11 febbraio 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2585 del 11 febbraio 1987 - Resoconto
OGGETTO N. 2585/VIII - CORSE SUPPLEMENTARI SERALI, NEI GIORNI
DI FINE SETTIMANA, DELLA FUNIVIA BUISSON-CHAMOIS. -
(Interrogazione).
PRESIDENTE:
Do lettura dell'interrogazione in oggetto
presentata dal Consigliere Pedrini:
INTERROGAZIONE
Il sottoscritto, Consigliere Regionale Liberale, preso atto
di persona come in quest'ultimo periodo l'afflusso dei turisti ed
in particolare dei forestieri che hanno comperato od affittato
alloggi nel Comune di Chamois è notevolmente aumentato tanto che
spesso e sovente, specie nei giorni pre e festivi si forma una
lunga coda
INTERROGA
l'Assessore competente per sapere se, per andare incontro
alle necessità di coloro di cui sopra, non
è
possibile
almeno il venerdì ed il sabato di ogni settimana fare due corse
supplementari della funivia, alle 20 ed alle 22 affinché i
residenti stabili e non, possano raggiungere, partendo dalla città,
la frazione di Buisson partenza della funivia per poter usufruire
delle due giornate di fine settimana, aumentando così il flusso di
permanenza in Chamois, con notevoli benefici della popolazione
locale.
Si ringrazia.
PRESIDENTE:
Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
In relazione all'interrogazione
presentata dal Consigliere Pedrini preciso quanto segue.
Primo. Durante l'alta stagione invernale e durante il periodo
estivo vengono assicurate le corse supplementari richieste il
venerdì ed il sabato sera. Poiché attualmente sono previsti solo
due turni lavorativi queste corse supplementari vengono soddisfatte
ricorrendo ad ore lavorative straordinarie. Per assicurare la
continuità delle corse supplementari richieste dal Consigliere
interrogante, occorrerebbe poter disporre di tre turni lavorativi,
ma l'attuale organico della società non permette l'effettuazione di
un terzo turno permanente.
Tuttavia nei programmi dell'Assessorato è previsto l'esame del
problema per cercare una soluzione che consenta di rispondere anche
al Consiglio comunale di Chamois che, in data 6 novembre 1986, ha
chiesto i seguenti interventi:
1°) l'effettuazione delle corse ogni mezz'ora per tutto l'anno e
non solo nei periodi di alta stagione;
2°) l'effettuazione delle corse serali supplementari anche rei
giorni prefestivi infra-settimanali;
3°) l'effettuazione, infine, del servizio continuato, senza la
pausa di circa un'ora a mezzogiorno, nei giorni di domenica e nelle
giornate festive.
Per far questo occorre prevedere un terzo turno di servizio e
quindi l'aumento di 2 persone delle unità lavorative che operano
presso la società che gestisce l'impianto funiviario di Chamois.
Questo, quindi, sarà possibile solo modificando l'organico, come
intende fare l'Amministrazione regionale.
PRESIDENTE:
Ha chiesto la parola il Consigliere Pedrini;
ne ha facoltà.
PEDRINI (P.L.I.):
La risposta è abbastanza soddisfacente.
Posso solo aggiungere che due persone occupate in più sono due
disoccupate in meno e che gli straordinari non servono a definire
la situazione. Pertanto, se l'Assessore mi garantisce che porterà
avanti la sua iniziativa, io mi posso dichiarare soddisfatto della
sua risposta. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK