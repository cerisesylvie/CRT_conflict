Consiglio Regionale della Valle d'Aosta - Oggetto del Consiglio n. 378 del 28 gennaio 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Aeroporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 378 del 28 gennaio 2014 - Resoconto
OGGETTO N. 378/XIV - Interrogazione: "Notizie in merito ai
lavori di ampliamento e al traffico passeggeri dell'aeroporto
regionale Corrado Gex".
Président
- Pour la réponse, la parole à l'Assesseur
Marguerettaz.
Marguerettaz (UV)
- Grazie Presidente.
Anche in questo caso abbiamo un'interrogazione molto puntuale:
"qual è il nome del progettista incaricato dei lavori di
ampliamento della pista dell'aeroporto"
; l'incarico è stato
affidato dall'Assessorato delle opere pubbliche - quindi è una
risposta congiunta con i due Assessorati - con la delibera 735 del
14 marzo 2005 all'ingegner Carlo Criscuolo dello studio Tecno
Engineering 2C S.r.l. di Roma.
La seconda domanda:
"qual è l'ammontare complessivo delle
fatturazioni relative all'ampliamento della pista ivi compresi
eventuali adeguamenti o perizie suppletive"
; ad oggi,
relativamente all'intervento di allungamento della pista, delle vie
di rullaggio e dell'estensione dell'impianto voli notte, sono state
liquidate somme per complessivi 9.800.000 euro che comprendono i
lavori, le perizie, le progettazioni, la direzione lavori, i
collaudi ed interferenze con sottoservizi.
La terza domanda:
"quali sono gli elementi di professionalità
ed esperienza che hanno portato all'individuazione e all'incarico
del citato professionista"
; l'incarico è stato affidato sulla
base di un avviso che indicava i seguenti requisiti: importi minimi
delle opere progettate (euro 8.500.000 riferiti ad un'opera, euro
9.780.000 riferiti a due o tre opere); categoria del lavoro
pubblico, ai sensi della delibera di Giunta 1220 del 1997:
categoria 3 (infrastrutture per la viabilità ed i trasporti); terzo
requisito, competenza professionale: ingegnere, con la possibilità
di partecipare, in associazione, con un architetto, un agronomo
forestale, un geometra o un perito industriale. A seguito di questo
avviso, erano pervenute 5 istanze di raggruppamenti, sia di fuori
Valle, sia della Valle. Rispetto a queste candidature, gli uffici
del Dipartimento delle opere pubbliche hanno quindi predisposto,
nel febbraio 2005, un prospetto riepilogativo dei dati dichiarati,
delle domande pervenute con una valutazione generale; quindi, sulla
base di questo prospetto, la Giunta regionale, su proposta
dell'allora Assessore al territorio, il compianto Albert Cerise, di
concerto con l'Assessore ai trasporti, allora l'Onorevole Caveri,
avevano individuato l'ingegner Criscuolo.
Quarta domanda:
"sulla base di quali dati o studi erano state
rilasciate a suo tempo alla stampa dichiarazioni riguardanti un
traffico passeggeri di decine di migliaia di unità e la possibilità
di atterraggio di velivoli di oltre 80 passeggeri trasportati"
.
Ci sono dei documenti che sono stati approvati da questo Consiglio
regionale: il primo è il Piano di sviluppo aeroportuale, il
cosiddetto "Master Plan", che è stato approvato dalla Giunta
regionale il 14 giugno 2004, dove, a pagina 56, si trova la
relazione illustrativa in cui si parla di 24.000 passeggeri
potenziali e di velivoli con capacità di 80 posti: è la delibera
1934 del 14 giugno 2004. Poi c'è il Piano delle opere di rilevante
interesse regionale che è stato approvato con una deliberazione del
Consiglio regionale l'11 gennaio 2006; per sua conoscenza, la
deliberazione del Consiglio regionale è la 1718; anche questo
documento sul programma d'investimento dell'aeroporto Corrado Gex,
a pagina 1, al primo capoverso, dice:
"l'obiettivo primario che
si intende raggiungere è quello di consentire l'operatività ad
aeromobili di dimensioni maggiori di quelli che vi operano...da 50
a 70 posti"
. Poi c'è l'accordo di programma quadro, successivo
all'approvazione del Piano di sviluppo, che è stato sottoscritto
dalla Regione con lo Stato e con ENAC e, anche in quel documento,
in più parti, si parla degli 80 posti e dei 24.000 passeggeri. In
ultimo, c'è il progetto esecutivo, che appunto è a firma
dell'ingegner Criscuolo, progetto esecutivo che è stato approvato
il 10 gennaio 2008 dalla Giunta regionale con la delibera n. 32 del
2008 e, anche in questo documento, si parla di velivoli con
capacità oltre i 75 posti.
Presidente
- Per la replica, la parola al collega
Cognetta.
Cognetta (M5S)
- Grazie Presidente. Grazie Assessore per
le risposte puntuali.
Sì, a noi, in effetti, era sorto un dubbio perché, leggendo
tutta la documentazione, ci pareva strano che si fosse usata una
copertura, un manto per coprire la pista di una qualità
estremamente più alta rispetto a quella necessaria. Mi spiego
meglio: è stato utilizzato un manto molto più costoso che permette
di fare atterrare aeromobili di categoria C che, per intenderci,
sono i Boeing 757 piuttosto che aerei di capacità estremamente più
grandi rispetto agli 80 passeggeri previsti. Quindi, la prima
domanda era: "ma perché è stata fatta questa scelta dal
progettista, visto che, comunque sia, il nostro aeroporto potrà
essere, al massimo, di categoria B?".
Il secondo discorso che ci è parso strano - e quindi per questo
abbiamo chiesto tutte queste informazioni - è che la procedura
strumentale che è stata poi utilizzata per la partenza è stata
omologata 3 anni dopo rispetto a quella dell'atterraggio. Anche
questo, a fronte di tutto ciò che è stato speso, di tutto ciò che è
stato impegnato, e soprattutto del fatto che dovevano arrivare
24.000 passeggeri, ci sembra perlomeno strano. Quindi, secondo noi,
il controllo fatto da quest'Amministrazione rispetto ai lavori
effettuati, rispetto poi a tutto l'impianto, è stato piuttosto
carente, anche alla luce di ciò che sta accadendo oggi. Comunque,
conosciamo il fatto che ci sono degli ostacoli tra cui, ad esempio,
la famosa montagnola di rifiuti che c'è lì vicino, nei pressi
dell'aeroporto, che ha uno sbalzo di 36 centimetri di quota oltre i
quali non è più possibile utilizzare lo stesso, nel senso che è al
limite di altezza oltre il quale diventa un problema - giusto per
citare un documento ENAC - rispetto all'agibilità dell'aeroporto.
Tutto questo ci fa pensare che quella lì sia stata un'operazione
seguita da un progettista che, probabilmente, non ha tenuto conto
di tutti quanti gli aspetti del problema.
Président
- Point 7 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK