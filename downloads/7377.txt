Consiglio Regionale della Valle d'Aosta - Oggetto del Consiglio n. 1880 del 19 marzo 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1880 del 19 marzo 1986 - Resoconto
OGGETTO N. 1880/VIII - COMUNICAZIONI DEL PRESIDENTE DEL
CONSIGLIO.
PRESIDENTE
: Do comunicazione al Consiglio dell'attività
svolta dalla Presidenza del Consiglio e dagli organi consiliari
dopo l'ultima adunanza.
DISEGNI DI LEGGE PRESENTATI: -
DISEGNI DI LEGGE VISTATI: -
D.L. n. 250, concernente: "Interventi regionali per l'attività
delle bande musicali e per l'attuazione di corsi di orientamento
musicale di tipo corale, strumentale e bandistico".
D.L. n. 249, concernente: "Funzionamento dei Gruppi
consiliari".
DISEGNI DI LEGGE NON VISTATI: -
DELIBERAZIONI VISTATE: n. 5
DELIBERAZIONI NON VISTATE: -
RIUNIONI:
Ufficio di Presidenza: 1
Conferenza dei Capigruppo e Ufficio di Presidenza: 2
1^ Commissione: 1
2^ Commissione: 1
3^ Commissione: 1
4^ Commissione: 1
5^ Commissione: 1
3^ Commissione allargata ai Capigruppo: 1
l^, 2^ e 3^ Commissione in riunione congiunta: 1
1^ e 3^ Commissione in riunione congiunta: 1
Signori Consiglieri,
nei giorni 1 - 2 - 3 aprile, una delegazione internazionale
dell'A.I.P.L.F. sarà in visita in Valle d'Aosta per un incontro con
gli aderenti alla Sezione Valdostana.
Sono previsti incontri bilaterali nel corso dei quali saranno
discussi lo stato dei rapporti culturali tra la Valle d'Aosta e le
altre Regioni francofone ed eventuali proposte per lo sviluppo ed
il potenziamento degli stessi.
Nel corso dell'adunanza vi verrà trasmesso il programma della
visita e, per ragioni di carattere organizzativo, siete pregati di
confermare la Vostra eventuale partecipazione agli incontri
programmati.
Le Amministrazioni regionali che hanno partecipato alle gare di
sci svoltesi recentemente a Pila, hanno espresso la loro più viva
soddisfazione per l'organizzazione e l'ospitalità ricevuta.
È pervenuto un comunicato in cui si dà notizia del rinnovo delle
cariche sociali dell'Unione delle Associazioni venatorie operanti
in Valle d'Aosta.
È pervenuto inoltre il rendiconto dei transiti al Traforo del
Monte Bianco relativo al mese di febbraio 1986.
La Consulta regionale per la condizione femminile ha eletto il
nuovo esecutivo ed è stata nominata Presidente la Sig.ra Giovanna
NESE VENERI.
Alla Presidente ed al suo esecutivo porgo a nome di questa
assemblea i migliori voti augurali di un proficuo lavoro.
Il Sindaco di Aosta ha fatto pervenire una copia dell'ordine del
giorno approvato dal Consiglio comunale in data 18 dicembre 1985
riguardante la crisi occupazionale della nostra Regione in merito
al progetto di drastico ridimensionamento dello stabilimento
DELTASIDER di Aosta ed alla chiusura dello stabilimento ILSSA-VIOLA
di Pont-Saint-Martin, documento nel quale si esprime solidarietà
nei confronti dei lavoratori e si invita la Giunta regionale ed i
parlamentari valdostani ad assumere una ferma posizione nei
confronti delle scelte in campo siderurgico.
Con lettera in data 17 marzo 1986, pervenuta a questa Presidenza
alle h 16,40 del giorno stesso, il Presidente della Giunta
regionale ha richiesto l'iscrizione d'urgenza all'ordine del giorno
della presente adunanza dei seguenti oggetti:
Relatore l'Assessore ai Lavori Pubblici:
- Programma dei lavori pubblici per l'anno 1986.
- Proposta di regolamento per la concessione di mutui agevolati
nel settore dell'edilizia.
Poichè non è stato possibile, per mancanza di tempo,
l'iscrizione a termine di regolamento, questa Presidenza annuncia
ora la questione al Consiglio per una eventuale iscrizione in aula
dei due oggetti, ai sensi del disposto del 2° comma dell'art. 50
del regolamento interno.
PRESIDENTE
: Vi sono richieste di intervento sulle
comunicazioni del Presidente del Consiglio?
Ha chiesto di parlare il Consigliere Baldassarre, ne ha
facoltà.
BALDASSARRE (P.S.D.I.):
Su questa ultima richiesta
dell'Assessorato, almeno da parte mia non ci sono difficoltà
all'iscrizione d'urgenza. Per quanto riguarda il programma dei
lavori pubblici, sarebbe opportuno averlo in fotocopia, magari
l'iscrizione possiamo farla stasera, oppure domani.
PRESIDENTE
: La documentazione relativa verrà distribuita
subito, in modo che il Consiglio possa prenderla in visione prima
di decidere l'iscrizione d'urgenza.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK