Consiglio Regionale della Valle d'Aosta - Oggetto del Consiglio n. 2787 del 23 gennaio 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2787 del 23 gennaio 2013 - Resoconto
OGGETTO N. 2787/XIII - Interpellanza: "Istituzione, nel
bilancio di gestione per il triennio 2013-2015, di una nuova
struttura dirigenziale in capo alla Presidenza della
Regione".
Président
- Merci. La parole au Conseiller Viérin
Laurent.
Viérin L. (UVP) -
Merci Madame la Présidente.
Sì, abbiamo presentato questa iniziativa a seguito della
delibera del Governo regionale 2489 del 28 dicembre 2012 che
istituisce il bilancio di gestione 2013-2015 e che fa seguito
all'approvazione del bilancio che già - come si ricorderà il
collega, a seguito anche della lettera che gli avevo indirizzato -
aveva visto dei metodi che non erano proprio quelli che noi
auspicavamo. Questa delibera ha istituito questo bilancio di
gestione ai fini contabili una nuova struttura dirigenziale in capo
alla Presidenza con assegnazione di circa 309 milioni di euro.
Quest'assegnazione, che è stata effettuata prelevando fondi
relativi e anche quelli per spese obbligatorie alle UPB destinate
ai vari assessorati o dipartimenti, ci fanno esprimere, enunciando
certe richieste, preoccupazione, e la richiesta su eventuali
difficoltà operative perché questo atto va a ridurre ulteriormente
le risorse a disposizione - anche solo congelandole - del 2013,
rispetto anche ad impegni di spesa che devono ancora essere
effettuati da quanto ci risulta in merito invece al 2012, gli
ultimi mesi.
Viste queste difficoltà di pagamento registrate nei mesi finali
e la sospensione degli stessi, siamo qui a chiedere alcune
questioni. Intanto, i motivi di questa decisione al di là
dell'istituzione del bilancio di gestione, di questa creazione di
questo fondo...i tagli, tagli se pur appunto di congelamento dei
fondi, con quali criteri sono stati effettuati e se il metodo
approntato è stato lo stesso del bilancio, nel senso se c'è stata
una condivisione con gli Assessori e eventualmente anche con i
dirigenti e le strutture dirigenziali e al di là della condivisione
anche se sono stati concordati, quali ricadute hanno queste...quali
difficoltà si ritroveranno, soprattutto per quanto riguarda la
funzionalità operativa dei vari servizi dell'Amministrazione in
termini di programmazione, di efficacia, di efficienza che derivano
da questa decisione. E, importante, l'ultimo punto: qual è la reale
situazione del bilancio di cassa dell'Amministrazione regionale,
perché questo è qualcosa che spesso viene richiesto dalla comunità,
quali siano le reali problematiche che sono collegate a questo
bilancio di cassa, in particolare se questo bilancio consenta di
soddisfare il pagamento del pregresso, - perché ci risulta che
molte aziende e molti imprenditori, molte realtà, sono in attesa -
e se le risorse di cassa disponibili per il 2013 siano adeguate
alla totale copertura delle spese preventivate per lo stesso anno
ed a quanto ammonti complessivamente a oggi l'importo delle fatture
non ancora liquidate.
Ricordo che il bilancio di gestione 309 per il 2013 supera i 400
per il 2014 e il 2015, quindi è un'altra manovra che va ad incidere
pesantemente sul bilancio dell'Amministrazione regionale e
soprattutto per le spese obbligatorie, per il contingente...penso
per esempio ai settori dei lavori pubblici, dove abbiamo un piano
lavori, dove abbiamo delle urgenze da portare avanti, ma anche a
certi impegni che sono stati assunti in ambito culturale, come il
Concours Cerlogne
, che è a rischio, come sarà gestito il 1º
semestre di questo anno solare che poi coincide anche con la
programmazione finanziaria-contabile, ma soprattutto programmatica
in merito all'azione quotidiana che da un punto di vista
tecnico-dirigenziale ha messo a rischio e mette a rischio tutta una
serie di questioni che devono essere portate avanti.
Presidente -
La parola all'Assessore La Torre.
La Torre (GM)
- Grazie Presidente.
Ma intanto ringrazio il collega per l'interpellanza che porta
l'attenzione su questioni delicate ed importanti. Io cercherò di
rispondere in modo puntuale, spero di poterlo fare. Ho apprezzato i
toni pacati, che in qualche modo mi sembrano anche costruttivi nel
porre l'interpellanza, e quindi condivido le preoccupazioni che lui
ha espresso, perché di fatto è una preoccupazione comune, quella
che deve avere la nostra Regione nei confronti di uno Stato o,
meglio, di un non-Stato, non si capisce bene come definirlo, un
Governo di tecnici, uno Stato in costruzione che cambia
costantemente, continuamente, le sue posizioni rispetto alle
autonomie speciali.
Sono note le manovre che ci sono state, sono noti i parametri
iniqui che sono applicati nei confronti delle Regioni a Statuto
speciale. E questo non può che essere un elemento di grande
preoccupazione che ci deve unire, quindi per questo apprezzo i toni
pacati, perché credo che non ci debbano essere divisioni su questi
argomenti, perché il bilancio non è un patrimonio di una
maggioranza, è un patrimonio di una collettività, e quindi come
tale deve essere visto, e deve essere visto come la ricchezza di
questa Regione, che deve essere difesa da tutti, in modo
bipartisan
, perché non può essere diversamente, la ricchezza
di questa Regione si posa su dei fondamenti che non sono solo
quelli del Titolo V, ma sono quelli dei diritti acquisiti di questa
Regione che, in qualche modo, a volte anche in modo subdolo, cioè
strisciante, vengono messi in discussione.
Non ci dimentichiamo che siamo soggetti non solo alle manovre,
ma anche all'applicazione di Patti di stabilità che continuamente
cambiano, anche quelli, in virtù di quei parametri iniqui che
dicevo prima. Questi Patti di stabilità non premiano le Regioni
virtuose, e la Valle d'Aosta credo che abbia dimostrato
abbondantemente nel passato di avere questa qualità, e cioè di
essere una Regione virtuosa. Non si è mai sottratta nel rapporto
con lo Stato a fare la sua parte, non si è mai sottratta a dare
quel contributo al risanamento dello Stato che di fatto era, come
dire? un po' la novità della legislatura dei tecnici. Ma questo non
è bastato. Non è bastato perché lo Stato non ha tenuto conto di
questa virtuosità, non ha voluto riconoscere implicitamente il
nostro diritto all'autodeterminazione, alla nostra autonomia e, in
modo pressante, quindi, costantemente interviene attraverso quella
che è la finanza di trasferimento; la finanza che prima posa le sue
basi nelle casse dello Stato e che quindi in modo condizionante poi
ritorna in Valle d'Aosta con vincoli che evidentemente non possono
che gravare sul bilancio. In questo senso adesso cercherò in modo
puntuale di dare anche una risposta alle domande che lei ha posto,
che hanno un significato.
Il bilancio di gestione ed il bilancio di cassa approvati dalla
Giunta regionale il 28 dicembre 2012 non assegnano "volutamente" ai
dirigenti tutte le risorse approvate dal bilancio del Consiglio
regionale. Con la deliberazione 2489 del 20 dicembre 2012, la
Giunta regionale ha assegnato solo parte degli stanziamenti e la
parte non assegnata ad alcuna struttura dirigenziale è stata
iscritta nelle disponibilità della Giunta regionale. La stessa
modalità è stata utilizzata in passato per assegnare le risorse non
attribuite, specificatamente ad alcuna struttura dirigenziale, come
ad esempio i fondi globali. Rispetto a questo punto, quindi, mi
permetta, non è corretta la parte in premessa con la quale
nell'interpellanza si afferma che è stata istituita una nuova
struttura dirigenziale, questo non è stato fatto. L'importo
assegnato alla Giunta regionale, 110 milioni di euro, sono relativi
al contributo al risanamento della finanza pubblica - quelli che
dicevamo prima -, il famoso capitolo che lo Stato impone alla
nostra Regione, e 23 milioni ai fondi globali, finalizzati alla
regionalizzazione delle competenze in materia di ferrovia.
L'importo effettivamente non distribuito alle strutture è pertanto
pari a 176 milioni di euro, pari al 12,39 percento del totale dei
primi 3 titoli del bilancio, parte spesa, ovvero 1.420 milioni di
euro, quello che abbiamo approvato in Consiglio regionale. A questo
punto vorrei rispondere anche alle altre domande.
Quindi inizierei dal quesito n. 1:
"i motivi della decisione,
cioè di non assegnazione di parte dei fondi stanziati alle
strutture dirigenziali di competenza".
La motivazione, per
quanto detto prima, è chiaramente ispirata ad una prudente
gestione. Il bilancio di gestione è lo strumento più idoneo alla
gestione degli aggregati finanziari complessivi. Le somme assegnate
hanno permesso l'avvio della gestione del 2013, sia in termini di
impegni di spesa, sia in termini di pagamenti, come bene ha
ricordato lei prima...non possiamo non dimenticare le difficoltà
che ci sono state nel mese di dicembre, proprio per il rispetto dei
Patti di stabilità che hanno impedito tutti quei pagamenti,
mettendo anche in difficoltà, come dire? complessivamente,
operatori commerciali, contro la nostra volontà, sotto l'egida
dello Stato...e quindi ci siamo trovati anche, proprio per poter
dare avvio in inizio di anno, nei primi giorni di gennaio, a quei
pagamenti, a dover attivarci subito - come ho detto - con questo
tipo di assegnazione prudente. Già dal 7 gennaio 2013 sono iniziati
gli incontri con le strutture e gli assessorati al fine di
determinare gli stanziamenti che sono ritenuti più urgenti e che è
necessario assegnare subito alle strutture anche nel bilancio di
gestione. Quest'attività si concluderà a breve e le risorse
necessarie a garantire le spese ritenute obbligatorie verranno
assegnate con una variazione al bilancio di gestione, che dovrà
essere fatta nel più breve tempo possibile. Questo è un elemento:
la variazione di bilancio dovrà essere fatta nel più breve tempo
possibile.
Quesito 2:
"i tagli operati rispetto al bilancio di
previsione...sono stati condivisi dai singoli Assessori e
concordati con le relative strutture regionali"?
Questa
modalità di operare è stata oggetto di una deliberazione di Giunta.
Il Dipartimento bilancio in fase d'istruttoria della proposta di
deliberazione ha sottoposto due alternative: la prima, rimandare la
deliberazione del bilancio di gestione, riservando il mese di
gennaio alla concertazione con tutte le strutture; la seconda,
approvare una deliberazione predisposta con un criterio
tecnicamente sostenibile con l'accordo che con il mese di gennaio
sarebbe stato dedicato all'esame delle spese obbligatorie ed agli
aggiustamenti ritenuti urgenti. La mancata approvazione della
deliberazione di bilancio di gestione, e quindi del bilancio di
cassa, non avrebbe permesso l'avvio regolare dei processi di
impegno e di pagamento. Eravamo, a mio avviso, in dovere nei
confronti di tutti quei cittadini, operatori economici ed
imprenditoriali che aspettavano di avere i soldi, avevamo il dovere
di pagarli, perché ci eravamo presi l'impegno che nei primi 15
giorni di gennaio lo avremmo fatto, e lo abbiamo voluto fare
assumendoci la responsabilità.
In sede di approvazione della deliberazione la Giunta ha preso
atto della necessità di avviare l'operatività e ha approvato il
documento con l'accordo che sarebbe stato possibile effettuare le
successive variazioni al bilancio di gestione. Come detto prima,
già dal 7 gennaio sono iniziati gli incontri con gli Assessori e
con i Dipartimenti per l'esame della situazione. La minore
attribuzione di risorse alle strutture non è un taglio di bilancio,
tutti i capitoli hanno avuto un'assegnazione, ancorché parziale,
funzionale comunque all'avvio delle attività. In modo analogo tutti
i capitoli, anche quelli tradizionalmente considerati obbligatori,
non hanno avuto un'assegnazione completa. Anche le spese ritenute
obbligatorie, se ben esaminate, possono presentare margini di
efficienza. Ci tengo a sottolineare questo "margine di efficienza"
perché nella discussione del bilancio in aula, a novembre, questo è
un argomento che è stato sollecitato da tutti i gruppi e cioè la
ricerca di una qualità e di un'efficienza diversa della struttura
regionale, di trovare dei margini di risparmio, di efficienza e
soprattutto di razionalizzazione. E questo è uno dei primi elementi
che noi abbiamo introdotto: la ricerca di questi margini di
efficienza, e per farlo dobbiamo agire in questo modo. Se la Giunta
avesse dato immediatamente tutto a tutti, una volta effettuato
l'impegno sarebbe stato molto difficile procedere con un'attenta
analisi ad una rideterminazione della spesa e, di conseguenza, il
rispetto del Patto di stabilità. Non posso dimenticare gli
argomenti che abbiamo trattato in quest'aula per esempio con
riferimento ai contributi, ai suggerimenti che sono venuti anche
dall'opposizione, di valutare di passare per esempio dal fondo
perso al conto interessi, e su queste cose c'era un impegno preciso
di affrontarlo da subito, all'inizio dell'anno con le categorie, di
farlo insieme con le categorie, di farlo insieme con le persone, e
noi lo vogliamo fare! Noi non abbiamo discusso di quelle cose
all'interno del bilancio e oggi siamo qui per dimenticarcele, al
contrario! Sappiamo che è un percorso difficile, ma lo vogliamo
portare avanti, da subito, con le categorie, portando avanti quello
che è l'impegno che il Consiglio ci ha sollecitato.
Quesito 3:
"quali ricadute...comporti in merito alla
funzionalità operativa dei vari servizi dell'Amministrazione
regionale, sia in termini di programmazione, sia in termini di
efficacia ed efficienza dell'azione amministrativa".
Già in
sede di approvazione del bilancio di previsione è stato discusso di
quanto sia diventato complesso gestire la programmazione
finanziaria, per il moltiplicarsi di norme che sopraggiungono in
corso d'anno e che hanno impattato sulla finanza regionale. Solo
l'anno scorso abbiamo dovuto fare due manovre d'aggiustamento, e ve
lo ricordate tutti! Nel 2012 questo Consiglio ha dovuto approvare,
con legge, due variazioni al bilancio 2012-2014, per far fronte ai
contenimenti di spesa imposti da manovre finanziarie statali non
conosciute, non conosciute in fase di predisposizione del
bilancio...chiedo un minuto in più, perché è un argomento veramente
importante... predisposizione del bilancio, in particolare le
manovre del luglio 2012 hanno imposto rideterminazioni drastiche in
corso d'anno e quindi non hanno permesso di determinare gli
stanziamenti di spesa, per i quali erano già stati perfezionati i
successivi procedimenti di spesa. Si concorda, ma è un'evidenza da
tempo, che i contenimenti di spesa hanno messo in discussione la
programmazione finanziaria, a medio termine, e nel 2008, quando è
iniziata questa fase di crisi, pensavamo tutti che fosse
temporanea.
Dal punto di vista dell'efficienza quello che stiamo facendo è
proprio volto ad una valutazione complessiva, in modo da poter
mettere in discussione tutte le spese in maniera equa, e questa
attività verrà fatta insieme alle strutture anche per una
condivisione delle problematiche. Nel caso opposto, ovvero se tutte
le risorse fossero rese da subito disponibili, tutte le strutture
avrebbero potuto effettuare gli impegni di spesa con il rischio di
pregiudicare l'equilibrio della gestione complessiva.
Dal punto di vista dell'efficacia non si ritiene che
l'assegnazione di quasi il 90 percento delle risorse approvate nel
bilancio di gestione con l'orizzonte di valutarla e, dove
necessario, ampliarla, comporti gravi ricadute sull'efficace
funzionamento dell'Amministrazione. Quest'attività viene fatta
anche per serietà e rispetto della prossima legislatura, perché noi
non possiamo pensare semplicemente a quello che è il nostro lavoro,
ma dobbiamo anche pensare al seguito che avrà e quindi rispettare
le prospettive della legislatura che verrà, a chiunque tocchi di
governare. Più semplice sicuramente politicamente e più sostenibile
sarebbe stato approvare nel bilancio di gestione il 100 percento
delle spese e lasciare il problema ai futuri amministratori,
lasciare, come si fa di solito, lasciare i problemi agli altri! Noi
li vogliamo affrontare, invece, seriamente. Questo atteggiamento
secondo noi sarebbe stato irresponsabile, forse più popolare, ma
irresponsabile. Io credo che la gente oggi chieda responsabilità a
chi amministra.
Quesito n. 4:
"qual è la reale situazione del bilancio di
cassa...".
Il bilancio di cassa della Regione non ha nessun
problema, se non quello di una gestione prudente e monitorata della
sua dinamica, al fine di rispettare il Patto di stabilità...
Presidente -
Assessore, la invito a chiudere.
La Torre (GM)
- ...il saldo di cassa a fine anno 2012 è
pari a 337 milioni di euro, superiore alle previsioni...
Presidente -
Assessore, la invito a chiudere!
La Torre (GM)
- ...ho finito, ho finito. Eh, però,
scusate, la risposta deve essere completa! Questa consistente
giacenza, superiore agli anni passati, ha permesso di pagare, già
nei primi giorni di gennaio 2013, tutte le liquidazioni riportate
nell'anno 2012 e di riprendere l'attività con i consueti standard.
Il limite al livello dei pagamenti fissato al punto di stabilità in
492 milioni di euro, in riduzione di 140 milioni di euro rispetto
al 2012; tale limite è applicabile solo ad alcune tipologie di
spesa, sono escluse le spese della sanità, della finanza locale e
dell'Università. Il rispetto del limite in 492 milioni di euro,
oltre ad una valutazione degli stanziamenti richiede un'attenta
valutazione della situazione dei residui passivi, motivo per cui è
stato chiesto alle strutture regionali della consueta attività di
riaccertamento...di indicare l'anno previsto della loro
liquidazione. Potrei aggiungere altre cose, ma ci torneremo.
Presidente -
La parola, per la replica, al collega Viérin
Laurent.
Viérin L. (UVP)
- Merci.
Beh, a parte giustamente le manovre ricordate, le due manovre,
il Patto di stabilità, il 2012 e tutte le questioni relative
all'approvazione del bilancio, le questioni che noi vorremmo
sottolineare sono le seguenti: intanto va bene la gestione
prudente, ma di fatto con questa manovra si blocca e si ingessa il
bilancio e non si ha una visione del futuro, che era già mancante
nel bilancio e oggi viene ancora defalcata e viene ancora diminuita
con quest'operazione di congelamento che mette in difficoltà le
strutture dirigenziali sugli impegni di spesa, perché non si può
impegnare su un evento, su un atto che ha delle ripercussioni sul
futuro se non c'è la disponibilità dei fondi. Quindi questo, di
fatto, blocca l'attività amministrativa e, al di là di non lasciare
il problema ad altri dopo, lasciate già dei problemi adesso! Questa
è la realtà!
La condivisione...capiamo che ci sono delle questioni tecniche
obbligatorie, ma in nome di questo tecnicismo, di questa
obbligatorietà qui non c'è stata concertazione, quindi di nuovo si
ha...gli Assessori, ma le strutture dirigenziali e quindi anche le
categorie, quindi anche il mondo che di solito condivide il
bilancio non è stato, diciamo, oggetto di questa concertazione.
Possiamo parlare di una concertazione
post mortem
, che è
arrivata, ma è arrivata dopo, sta arrivando, anzi, quindi bene se
gli Assessori hanno comunque approvato come un atto di fiducia
questo bilancio di gestione, credo che sia in linea con quanto
avvenuto durante l'approvazione del bilancio, perché nessuno aveva
avuto modo né di vederlo, né di condividerlo, e neanche di
modificarlo; quindi è tutto in linea, e va bene.
Noi denunciamo questa mancanza di possibilità di pianificazione,
e soprattutto denunciamo, in una Regione che si dice a vocazione
turistico-culturale, la prossima programmazione che non ci sarà,
perché non ci sarà programmazione culturale estiva, non ci sarà la
struttura al Teatro Romano, non ci sarà tutta una programmazione,
perché la programmazione significa anche promozione, e per una
Regione a vocazione turistico-culturale queste ingessature, sommate
ai tagli di bilancio decisi unilateralmente, non daranno la
possibilità a questa Regione di respirare sui settori cruciali che
noi riteniamo in questo momento fondamentali. Soprattutto crediamo
che la comunità non possa pagare perché ci sono le elezioni. Queste
sono questioni che...è un cambio di legislatura, ma la
programmazione, tutto ciò che è la vocazione di una Regione non può
andare a detrimento di elezioni che non potranno vedere chi ci sarà
dopo, giustamente, è giusto che certi impegni che forse sono legati
al contingente...ma la programmazione di lunga
haleine
noi
avremmo voluto vederla lo stesso, e sappiamo che questa non ci
sarà.
Quindi, ecco, sull'ultimo punto che forse era una questione
fondamentale, la questione del pagamento di tutto il pregresso, noi
prendiamo atto che a dire dell'Assessore tutto è stato
liquidato...abbiamo letto sugli organi di informazione che le
categorie non la vedono così, quindi su questo noi non ci
esprimiamo, nel senso che prendiamo atto...diciamo della
constatazione che tutto è stato liquidato, e ci riserviamo di
chiedere approfondimenti e, se eventualmente non fosse così, ci
facciamo portatori delle istanze, come credo di altri colleghi in
quest'aula, di una situazione di grave difficoltà in un momento di
crisi; ma la questione che oggi più ci preme è che attraverso
questo ulteriore atto mascherato con tecnicismo non c'è una
programmazione dei prossimi mesi in questa nostra Regione.
Président
- Merci. Point 11 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK