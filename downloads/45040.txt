Consiglio Regionale della Valle d'Aosta - Oggetto del Consiglio n. 1861 del 5 ottobre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1861 del 5 ottobre 2022 - Resoconto
OGGETTO N. 1861/XVI - Interrogazione: "Motivi della
diminuzione dei fondi del PSR 2023/2027 assegnati alla Valle
d'Aosta".
Bertin (Presidente) -
Punto n. 16. Risponde da remoto
l'assessore Sapinet a cui passo la parola.
Sapinet (UV) -
Con quest'interrogazione si interroga
l'Assessore competente per sapere "quali siano i motivi per i quali
il fondo del PSR della programmazione 2023-2027 assegnati alla
nostra Regione siano inferiori rispetto alla programmazione
precedente". Le riforme di tutte le politiche dell'Unione europea,
prima tra tutte la politica agricola comune, più nota come PAC,
segue di pari passo la definizione del bilancio pluriennale
dell'Unione europea: il cosiddetto "quadro finanziario pluriennale"
da cui ovviamente poi dipendono. L'assegnazione dei fondi della
programmazione 2023-2027 rispetta un principio di proporzionalità
sancito dapprima nei regolamenti europei e successivamente poi
declinati in quelli nazionali. Dal quadro finanziario pluriennale
emerge che, rispetto alle nove annualità della programmazione
precedente, quindi la n. 14/2022, vi è un'effettiva riduzione del
gettito FESR complessivo allocato dall'Unione europea di cinque
annualità della programmazione 2023-2027. In termini relativi però
non è stato compromesso il livello storico di assegnazione alla
Valle d'Aosta, che resta pari allo 0,63 percento del riparto FESR
complessivamente destinato alle Regioni come nella programmazione
precedente, quindi la 2014-2022. Questa
Safety Net
, come
abbiamo già ricordato nelle numerose iniziative su questa tematica
è stata nel 2021 un ottimo risultato per la nostra Regione rispetto
all'applicazione dei criteri concordati che ovviamente, per esigui
numeri di superficie e popolazione, oltre che altri parametri, ci
avrebbero assolutamente penalizzato.
Per rispondere poi più puntualmente ancora all'interrogazione in
oggetto, la presente relazione segue una logica cronologica e
gerarchica delle disposizioni europee, nazionali e regionali. La
transizione tra le due programmazioni, quindi il quadro giuridico
finanziario europeo, per il protrarsi dei negoziati comunitari sul
futuro della PAC, ha determinato la necessità di prevedere un
periodo di transizione di due anni, il 2021 e il 2022, lo
ricorderete bene, durante il quale sono rimasti in vigore gli
strumenti del primo e del secondo pilastro relativo al periodo di
programmazione 2014-2020, si era detto: vecchie regole, quindi le
regole della programmazione precedente ma nuove risorse e quindi
risorse che erano state inserite per quello che riguarda la proroga
del 2021 e 2022. L'estensione era stata decisa con una
pubblicazione a fine 2020 del regolamento di transizione,
parallelamente al luglio sempre del 2020 si era raggiunto l'accordo
politico sul quadro finanziario pluriennale 2021-2027. L'attuale
quadro finanziario pluriennale dunque, come i precedenti, copre un
periodo di sette anni: dal 2021 al 2027, ed è stato adottato dal
Consiglio all'unanimità il 17 dicembre 2020 previa approvazione da
parte del Parlamento europeo. I criteri di riparto oggettivi invece
nazionali, per poter comprendere quindi il riparto 2023-2027, è
necessario ripercorrere brevemente le scelte con riguardo al
superamento del criterio storico adottato in Italia per il periodo
di transizione 2021-2022, appunto le nuove risorse, e con dei nuovi
criteri di riparto. A livello italiano l'elemento di novità
introdotto nei due anni di transizione 2021 e 2022 ha riguardato il
superamento del cosiddetto "criterio storico" e l'uso ponderato di
criteri oggettivi di riparto, al fine di descrivere sinteticamente
un quadro di riferimento a cui destinare le risorse FESR e di
catturare il fabbisogno di risorse implicitamente espresso dal
tessuto agricolo e dalle aree rurali dei diversi contesti
territoriali. Si era raggiunta l'intesa, lo ricorderemo,
nell'aprile del 2021, dopo mesi e mesi di trattative tra le
Regioni, quindi risorse del 2021-2022, a metà del 2021 non erano
ancora disponibili, questo rende bene l'idea su come va preso un
po' con le pinze il discorso dell'annualità. In sede di Conferenza
delle Regioni, appunto in aprile 2021, è stata adottata la proposta
del Ministero, una proposta di mediazione, di procedere
gradualmente alla riduzione del peso dei criteri storici rispetto a
dei nuovi criteri oggettivi proposti dalla cordata delle quindici
Regioni del nord, tra cui la nostra Regione. Nel primo anno, nel
2021, si è adottato un 90 percento di criterio storico e un 10
percento di criteri oggettivi, nell'anno successivo, il 2022, si è
ridotto al 70 percento il peso del criterio storico e un 30
percento di criteri oggettivi. Da qui la nuova programmazione
2023-2027. Il 21 giugno scorso nella Conferenza Stato-Regioni si è
raggiunto l'accordo sull'assegnazione dei fondi tra le Regioni e le
Province autonome. Nei mesi successivi l'accordo, le Regioni hanno
proceduto alla definizione puntuale degli interventi al fine di
comporre la versione definitiva del piano strategico della PAC
2023-2027 da inviare alla Commissione europea. Il Governo regionale
ha approvato i propri interventi con delibera regionale n.
1116/2022.
Per la quota totale assegnata all'Italia, quindi oltre 7
miliardi di euro, sono state scorporate le seguenti voci:
fabbisogno nazionale per la gestione del rischio, potenziamento,
assistenza tecnica, scorporo dell'8 percento per compensare le
Regioni che, a seguito dell'applicazione dei nuovi criteri
oggettivi, hanno subito una riduzione rispetto al criterio storico,
e scorporo dell'1 percento a favore delle Regioni tabacchicole e
dello 0,69 percento per compensare quelle in ritardo per lo
sviluppo.
Come detto sopra, a fronte di queste riduzioni approvate in sede
di Conferenza Stato-Regioni, è stata introdotta una
Safety
Net
per un minimo a garanzia delle Regioni e delle Province
autonome che, in applicazione dei nuovi criteri, assorbono una
quota di FESR 2023-2027 inferiore al 2 percento. Nel caso appunto
della Valle d'Aosta ne ha assegnato una quota aggiuntiva alla
nostra Regione proprio al fine di riuscire a garantire la
percentuale storica dello 0,63 percento che era già quella
precedente. Per la nostra Regione sono stati assegnati
91.845.515,95 euro così suddivisi: quota FESR 37.381.124 euro,
quota Stato 38.125.074 euro, quota Regione 16.339.317 euro, quindi
un totale per la spesa pubblica 2023-2027 di 91.845.515,95 euro. In
sintesi quindi la quota FESR a favore della Valle d'Aosta per la
programmazione 2023-2027, quindi lo 0,63 percento, risulta
sostanzialmente inalterata se non di poco superiore rispetto a
quella del PSR 2014-2022, quindi lo 0,62 percento.
Ciò detto, come anticipato anche a margine delle recenti
iniziative, certamente la quota complessiva, se rapportata agli
anni di programmazione da parte del cofinanziamento statale ed
europeo, è stata leggermente inferiore. Occorre però valutare le
dotazioni complessive non in una pura logica del periodo, quindi
non precisamente negli anni, quindi 137 nel 2014-2020 per sette
anni di competenza dei 91 milioni e 2023-2027 per i cinque anni, ma
nel complesso meccanismo di uscita dei bandi e del tempo necessario
per completare la programmazione. Infatti i 45 milioni di proroga
concessi per l'anno 2021 e 2022 solo in parte sono stati spesi
nell'anno di competenza, in parte verranno spesi negli anni
successivi, quindi si completeranno le azioni previste dai bandi
nel 2023 e nel 2024. Risorse che invece che pesare e andare a dare
delle risposte al territorio su due anni, saranno spalmate su
quattro. Possiamo quindi ritenere che anche nella programmazione
del prossimo quinquennio sarà in linea con quanto garantito fino ad
ora dalle nostre aziende agricole.
Teniamo inoltre conto che certamente, in un contesto di profonda
crisi i sostegni messi in atto dal Governo e dal Consiglio
regionale, prima con l'emergenza Covid, ora con l'emergenza del
conflitto ucraino, il "caro materie", hanno sicuramente permesso e
permetteranno un'importante integrazione agli investimenti e ai
sostegni per le aziende.
Garantisco, e colgo l'occasione in questo, per ringraziare
l'Autorità di gestione e tutte le strutture che collaborano
all'erogazione dei fondi PSR che è preciso obiettivo impegnare fino
all'ultimo queste importanti misure cofinanziate. La ricognizione
sullo stato di avanzamento dei vari bandi e delle diverse misure è
pressoché quotidiana e, come già anticipato, buona parte delle
risorse a disposizione a fine programmazione verranno quindi
utilizzate per quella misura 2022 di cui abbiamo parlato nello
scorso Consiglio in modo da dare un ulteriore importante sostegno
al comparto agricolo.
Presidente -
Per la replica, la parola al consigliere
Planaz.
Planaz (LEGA VDA) -
Grazie Assessore, anche se da remoto,
molti dati non mi sono stati di facile intuizione, però la
preoccupazione della nostra iniziativa me la conferma, che
praticamente ci troviamo con meno risorse da spendere per
l'annualità 2023-2027 del programma PSR regionale. Lei mi ha
parlato di riforme a livello europeo e le ripartizioni di fondi
vanno in base ai bilanci, però, da una piccola indagine che ho
fatto fuori dalla nostra Regione, vediamo che delle Regioni si
trovano a vedersi assegnare in questa programmazione maggiori
risorse. Qui cito alcuni esempi, al di là del fatto che alcune
Regioni hanno già approvato l'intera programmazione e a oggi lei mi
ha fatto alcuni cenni ma non abbiamo proprio ancora le linee guida
o almeno non siamo a conoscenza di come sarà il futuro di questi
quattro o cinque anni come da lei sottolineato, che sono in un
periodo molto difficile per tutti. Le cito due Regioni: una è la
Regione autonoma di Trento, "Sviluppo rurale, approvati interventi
per il 2023-2027 nell'ambito del Piano strategico nazionale
politica agricola comune" e questo documento, 198 milioni di
cofinanziamenti, qua viene ripartito nelle varie quote, è datato 26
agosto, tanto per citare alcune date. Faccio un altro esempio:
Regione non autonoma Emilia Romagna, 913 milioni per lo sviluppo
rurale, quasi un miliardo di euro per l'agro-alimentare in Emilia
Romagna, settore fondamentale per l'economia regionale
Made in
Italy
grazie alle eccellenze e ai prodotti unici al mondo,
ammontano infatti a 913 milioni i fondi per lo sviluppo rurale da
qui al 2027, 132 milioni in più. Io qui adesso mi fermo un secondo
solo per capire come mai certe Regioni si trovano in questa
posizione, detta così più favorevole, lei mi ha fatto alcuni cenni
che noi dobbiamo ripartire con la quota del 2 percento per andare a
compensare, forse non so se ho capito correttamente, le altre
Regioni, però una Regione non a statuto speciale come l'Emilia
Romagna oggi si trova assegnata, e non me ne voglia l'Emilia
Romagna, anzi, l'Amministrazione gode di tutta la mia fiducia
perché vedo che è molto attiva per quanto riguarda tutti gli
interventi in ambito regionale, ma non solo, soprattutto in ambito
agricolo perché il risultato che hanno portato a casa è alquanto
favorevole. C'è un'altra cosa che vorrei sottolineare: il
provvedimento è atteso ora in assemblea legislativa, prima l'iter
in Commissione, quindi l'approdo in aula per l'esame definitivo.
Sarà poi trasmesso al Ministero per le politiche agricole e
successivamente inviato alla Commissione europea per l'approvazione
finale.
Allora qui ritorniamo ancora una volta a capire come mai nella
nostra Regione certi documenti, una programmazione così importante
per il futuro dell'agricoltura dei prossimi quattro anni non venga
condivisa con tutta quest'Aula e venga portata a seguito di mie
iniziative, perché sennò non sapremo neanche a che punto si trovi
la programmazione, se già è stata avviata, ma per avere un quadro
complessivo, per rispetto di tutti quelli che sono qua e
condividere e dare maggiore forza a queste misure... che non venga
fatto un passaggio in Commissione... e una legge regionale che poi
venga... lei mi ha accennato a una delibera ma se le cose vengono
condivise un po' di più con tutti, forse certe cose non accadono,
infatti lo dimostra il fatto che questa Regione si è portata a casa
in cinque anni 132 milioni in più.
Aggiungo anche una cosa: lei mi ha parlato di 130 milioni nel
quinquennio per la nostra Regione, vedo che parliamo di cifre molto
più consistenti per le Regioni più fortunate, anche per il
comprensorio e le attività molto più strutturate, però per portare
un documento come il nostro... oggi noi non sappiamo nulla e in più
ci troviamo ad avere dei documenti dove ci sono, come mi ha
giustamente anticipato, delle risorse in meno. Questo farebbe
piacere che venisse condiviso il più possibile.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK