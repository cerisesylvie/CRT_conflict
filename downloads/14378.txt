Consiglio Regionale della Valle d'Aosta - Oggetto del Consiglio n. 914 del 28 settembre 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 914 del 28 settembre 1994 - Resoconto
OGGETTO N. 914/X - Rinvio della trattazione della proposta di
legge: "Criteri per le nomine e le designazioni di competenza
regionale".
Presidente -
Ricordo che questa proposta di legge
è stata iscritta per decorrenza dei termini, alla stessa manca il
parere della II commissione.
Ha chiesto la parola il Consigliere Borre.
Borre (UV) -
Nella II commissione si è deciso di
chiedere al presentatore della legge di ritirare la proposta di
legge per discuterla la settimana prossima insieme alle altre
proposte di legge sullo stesso argomento, che già sono arrivate
alla commissione.
Presidente -
Ha chiesto la parola il Consigliere
Parisi.
Parisi (VAP) -
Chiedo di rinviare la discussione
di questa legge alla commissione o ad altra data, anche perché lo
scopo della presentazione di questa proposta di legge da parte
nostra era legato al fatto che abbiamo verificato in più occasioni
che la legge 12, anziché snellire la procedura dell'elezione dei
rappresentanti della regione nei vari organismi, l'ha inceppata
ancora di più con grosse difficoltà. Per cui, se si tratta di
confrontarla con le altre leggi che sono state presentate o che
verranno presentate, o comunque se la commissione e le forze
politiche ritengono di analizzare più a fondo quello che è il
contenuto della stessa, senza andare a stravolgere la sostanza,
accetto volentieri questo rinvio.
Presidente -
Ha chiesto la parola il Consigliere
Marguerettaz.
Marguerettaz (PpVA) -
Volevo solo integrare
l'intervento del presidente della II commissione, Borre.
A dire la verità, oltre all'indirizzo che ricordava lo stesso
presidente, l'opposizione in seno alla II commissione aveva fatto
presente comunque la necessità di giungere ad una approvazione di
questa legge, per l'approvazione della quale fra l'altro sono
sufficienti anche i 20 voti che abbiamo visto questa mattina,
mentre non credo siano richiesti i 24 necessari per la legge
elettorale.
Presidente -
La proposta in oggetto viene rinviata
all'esame delle commissioni.
Il Consiglio prende atto
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK