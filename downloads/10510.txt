Consiglio Regionale della Valle d'Aosta - Oggetto del Consiglio n. 1503 del 18 ottobre 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1503 del 18 ottobre 1990 - Resoconto
OGGETTO N. 1503/IX - Concessione di un contributo di lire
25.300.000 per l’organizzazione a cura della
"Association étudiants universitaires valdôtains" di cinque corsi
universitari - Anno accademico 1989-90 - Approvazione e
liquidazione di spesa.
Presidente - Do lettura del testo della delibera:
Il Consiglio
- Vista la richiesta presentata dal Sig. Paolo Maccari (nato ad
Aosta il 14.2.1966), presidente della "Association étudiants
universitaires valdôtains", volta ad ottenere da parte
dell’Amministrazione regionale la concessione di un
contributo nelle spese relative all’organizzazione
in Valle d’Aosta, durante l’anno
accademico 1989/90, di cinque corsi universitari (economia
politica, lingua russa, storia dei popoli slavi, psicologia sociale
e istituzioni di matematica) della durata di 60 ore ciascuno,
tenuti rispettivamente dai Proff. Franco Cugno, Sonia Bellan
Falletti e Giuseppe Rutto della Facoltà di Scienze Politiche,
Giovanni Quaglino della Facoltà di Magistero
dell’Università degli Studi di Torino e Manfredo
Montagnana della Facoltà di Architettura del Politecnico di
Torino;
- Vista la legge regionale 14 giugno 1989, n. 30, recante
interventi della regione per l’attuazione del
diritto allo studio nell’ambito universitario;
delibera
1°) di approvare la concessione al Presidente della "Association
étudiants universitaires valdôtains" della somma di lire 25.300.000
(venticinquemilionitrecentomila) a titolo di contributo per
l’organizzazione, in Valle d’Aosta,
nell’anno accademico 1989/90, di cinque corsi
destinati agli studenti universitari residenti nella Regione;
2°) di impegnare e liquidare la spesa di lire 25.300.000
(venticinquemilionitrecentomila) a favore della predetta
"Association étudiants universitaires valdôtains" (presidente sig.
Paolo Maccari), a titolo di contributo, con imputazione della
stessa al capitolo 44210 del bilancio di previsione della Regione
per l’anno 1990 ("Spese per
l’attuazione del diritto allo studio
nell’ambito universitario") che presenta la
necessaria disponibilità;
3°) di ordinare l’emissione del relativo mandato
di pagamento secondo le modalità di cui all’articolo
59 della legge regionale 27 dicembre 1989, n. 90 (Maccari
Paolo-Viale F. Chabod, 38 - Aosta - C.F. MCC PLA 66B14 A3-26V).
Presidente
- Ha chiesto di parlare
l’Assessore alla Pubblica Istruzione Rusci, ne ha
facoltà.
Rusci (PRI)
- Sulla scia di quanto già attuato in anni
passati e nello spirito della legge 30 del giugno 1989 chiediamo
che il Consiglio approvi questa concessione di contributo.
Alcune considerazioni: teniamo conto delle percentuali, più
della metà dei costi di questa operazione gravano sugli studenti;
l’organizzazione è provata e capace; da contatti
avuti recentemente si proporrà anche per l’anno
accademico 1990- 91 l’organizzazione di un numero
maggiore di corsi, per cui diciamo sin d’ora che
anche per l’anno accademico 1990-91 la volontà della
Giunta è di andare in questa direzione.
Presidente
- Pongo in votazione la delibera in
oggetto.
Esito della votazione:
Presenti, votanti e favorevoli: 30
Il Consiglio approva all’unanimità.
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK