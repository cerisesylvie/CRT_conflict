Consiglio Regionale della Valle d'Aosta - Oggetto del Consiglio n. 4342 del 24 marzo 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4342 del 24 marzo 1993 - Resoconto
OGGETTO N. 4342/IX Utilizzo delle aree dell'Autoporto libere
a seguito della caduta delle barriere doganali.
(Interpellanza).
Interpellanza Presa visione delle dichiarazioni rilasciate
agli organi di informazione da parte dei massimi dirigenti della
società Autoporto in merito al riutilizzo delle aree lasciate
libere a seguito della caduta delle barriere doganali;
A conoscenza che la Regione ha previsto l'acquisto della intera
area;
i sottoscritti consiglieri regionali
Interpellano
la Giunta e l'Assessore competente per conoscere:
- quali sono gli intendimenti della Giunta in merito alle
proposte della società Autoporto;
- quali sono le eventuali iniziative intraprese dalla Giunta che
possono rappresentare una soluzione alternativa ai problemi
occupazionali che si sono venuti a creare a seguito
dell'abbattimento delle barriere doganali.
F.to: Beneforti - Chiofalo - Lanièce.
Presidente
Ha chiesto la parola il Consigliere
Beneforti.
Beneforti (DC)
Abbiamo presentato questa interpellanza
dopo aver appreso dagli organi di informazione la notizia di un
progetto elaborato dalla società Autoporto, tendente ad usare la
struttura autoportuale in modo da recuperare posti di lavoro per
coloro che lo hanno perso a seguito dell'abbattimento delle
barriere doganali.
Dalla "Stampa" si è appreso che questo progetto, almeno per
dichiarazioni del dirigente dell'autoporto, prevedeva a breve
termine un introito di 100 miliardi e un'occupazione di 25-30
persone. A questo si deve aggiungere un magazzino di stoccaggio per
le merci delle società di trasporto, ed altri 230 dipendenti.
Siamo rimasti sorpresi dallo slancio per l'interesse sociale
dimostrato dalla società Autoporto anche se questo slancio, sotto
alcuni aspetti, diciamolo francamente, ci è sembrato viziato.
La richiesta della società Autoporto di mantenere gli incentivi
promozionali da parte della Regione, l'affermazione che l'affare
Mercedes era troppo grosso per la nostra amministrazione ed altre
affermazioni che sostenevano la presenza di altre 20 aziende
disposte ad insediarsi nell'area in questione a portato molta
euforia e molto ottimismo da parte dell'azienda autoportuale, anche
quando alcuni dirigenti chiedevano che gli si concedesse fiducia
come la si era concessa all'inizio dell'attività
dell'autoporto.
Successivamente però abbiamo capito il perché di tanta euforia,
e lo abbiamo capito quando siamo venuti in possesso della delibera
di Giunta n. 2053 del 26 febbraio 1993 approvata qualche giorno
prima.
Questo progetto era stata elaborato d'intesa con la Regione.
Abbiamo presentato quindi l'interpellanza per conoscerne di più ed
avere chiarimenti in merito a tutta la questione.
Inoltre, ieri, in riunione nella IV Commissione, ci era stato
richiesto di esprimere un parere sulla menzionata delibera di
Giunta. D'intesa con il Presidente della Giunta, Lanivi, è stato
rinviato a mercoledì prossimo nella riunione della IV Commissione
dove sarà esaminato l'intero progetto di ristrutturazione
dell'area, presenti anche i tecnici che lo hanno elaborato. Quindi
se la Giunta volesse darci chiarimenti nella prossima seduta
vedremo di approfondire maggiormente tutto il discorso.
Vorrei però dire che in occasione della discussione sul
provvedimento concernente la risoluzione della convenzione
sottoscritta tra la Regione e la SDS, quando sembrava insuperabile
l'opposizione della comunità europea, noi affermammo che quel
comportamento ci faceva nascere il dubbio che altri erano gli
interessi economici verso l'Autoporto. Staremo a vedere.
Noi comunque combatteremo ogni tentativo di speculazione da
parte di chicchessia sulle aree dell'autoporto.
Presidente
Ha chiesto la parola il Presidente della
Giunta Lanivi.
Lanivi (GM)
Desidero esprimere un apprezzamento su
alcune considerazioni di taglio ironico con cui ha iniziato il suo
intervento Beneforti e che condivido. Mi pare che in questo momento
ci siano molte persone preoccupate per l'avvenire dei lavoratori,
ma noi vigileremo con grande interesse per accertare se è la reale
preoccupazione oppure se la preoccupazione indiretta sia quella di
strumentalizzare per secondi fini, una situazione già
difficile.
Per quanto riguarda lo specifico problema dell'autoporto, vorrei
fare, senza spunti polemici, alcune considerazioni sull'Autoporto e
sulla SDS.
Sul discorso Autoporto mi pare che la volontà del governo
regionale sia stata espressa con molta chiarezza. È stata condivisa
la scelta della società che la Finaosta ci ha proposto, di
predisporre cioè, una perizia valutativa della realtà
Autoporto-SDS, che tradotta in termini semplici vuol dire che in
quella società, vi è già una partecipazione Finaosta con l'incarico
di acquisire il controllo della società stessa.
Sulla base di questa volontà è stato predisposto un programma di
utilizzo complessivo di un'area che supera in senso stretto
l'attuale dimensione dell'autoporto per comprendere anche l'area
verso Est adiacente all'autostrada, un progetto che rientra nei
programmi Interreg. e che verrà sottoposto all'attenzione della IV
Commissione nella prossima riunione del 31 marzo 1993.
Ho già indicato qual'è la filosofia entro la quale ci vogliamo
muovere e cioè un utilizzo razionale di un'area che supera le
dimensioni attuali dell'autoporto, un progetto quindi organico che
la Regione potrà disporre se si raggiunge il risultato delle aree,
ed eventualmente delle strutture immobiliari. Ma queste seconde
convenzioni, potranno essere concesse solo ad imprenditori
interessati a collocarsi in queste aree. Mi pare invece che il
Consigliere Beneforti si riferisca alle dichiarazioni sull'attuale
situazione della società Autoporto.
Sono due posizioni che dovrebbero essere chiarite e rispondere
in maniera più completa alla richiesta degli interpellanti.
È ancora in sospeso la trattiva per cui l'Autoporto S.p.A.
accetti o meno di cedere il pacchetto di maggioranza alla Finaosta.
I riferimenti del Consigliere Beneforti si riferiscono alle
intenzioni dell'attuale pacchetto di maggioranza della S.p.A.
Su questo credo che nei prossimi giorni il nodo potrà essere
sciolto.
Per quanto riguarda la definizione e l'illustrazione del
progetto nell'ambito "Interreg". che è un progetto che comprende
una parte di riassetto urbanistico, ma anche delle indicazioni,
delle infra-strutture e delle attività che potranno inserirsi
sull'area, lo illustrerò facendo intervenire i tecnici nella
riunione della IV Commissione.
Su l'ultima domanda in riferimento alla SDS, non voglio fare
assolutamente nessun accenno polemico se non dire che i fatti e ciò
che è successo in questo tempo, dicono le motivazioni che hanno
portato con responsabilità questo Governo regionale ha concludere
una fase che se in questo momento fosse ancora aperta, ci avrebbe
portato ad un contenzioso paralizzante sulla realtà dell'autoporto.
Non aggiungo altro, sarà il futuro a dire se questa scelta è stata
valida o meno.
Presidente
Ha chiesto la parola il Consigliere
Beneforti.
Beneforti (DC)
Prendo atto dei chiarimenti e rimando
ogni ulteriore confronto alla riunione in IV Commissione, quando
sarà illustrato il progetto nel suo complesso.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK