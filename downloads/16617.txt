Consiglio Regionale della Valle d'Aosta - Oggetto del Consiglio n. 3034 del 25 marzo 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
INFORMAZIONE
Sistema informativo
NOMINE E INCARICHI DI CONSULENZA E SPECIALI
Incarichi di consulenza e speciali
Precedente
Successivo
Resoconto integrale del dibattito dell'aula
Oggetto del Consiglio n. 3034 del 25 marzo 1998 - Resoconto
SEDUTA POMERIDIANA DEL 25 MARZO 1998
OGGETTO N. 3034/X Disegno di legge: "Norme per il conferimento
di incarichi a soggetti esterni all'Amministrazione regionale, per
la costituzione di organi collegiali non permanenti per
l'organizzazione e la partecipazione a manifestazioni pubbliche e
per azioni promozionali e pubblicitarie".
Articolo 1 (Oggetto)
1. La presente legge reca norme in materia di conferimento, da
parte dell'Amministrazione regionale, nell'ambito delle sue
finalità istituzionali, degli incarichi a soggetti esterni
all'Amministrazione stessa, con esclusione degli incarichi
professionali disciplinati dal Capo IV della legge regionale 20
giugno 1996, n. 12 (Legge regionale in materia di lavori pubblici)
e fatta salva l'applicazione del decreto legislativo 17 marzo 1995,
n. 157 (Attuazione della direttiva 92/50/CEE in materia di appalti
pubblici di servizi).
Capo I Conferimento degli incarichi
Articolo 2 (Finalità)
1. Gli incarichi a soggetti esterni all'Amministrazione
regionale sono finalizzati a soddisfare particolari esigenze
eccedenti le normali competenze del personale dipendente ovvero in
assenza di personale in possesso dei requisiti di professionalità
necessari o quando il medesimo non possa essere distolto dalle
normali attività di servizio.
2. Gli incarichi devono consentire, oltre al raggiungimento
degli specifici obiettivi individuati nei relativi atti
deliberativi, anche un apporto qualificato alle capacità
professionali e alle conoscenze del personale regionale.
Articolo 3 (Tipologia)
1. Gli incarichi possono essere di natura professionale e avere
per oggetto consulenze, studi e indagini, collaborazioni tecniche
di alta qualificazione.
2. Sono esclusi dalla disciplina della presente legge, date le
specifiche competenze richieste, gli incarichi:
a) per rogiti notarili;
b) per arbitrati;
c) per assistenza fiscale, legale e patrocinio;
d) per revisioni, commissariamenti e liquidazioni di enti
cooperativi;
e) per direzioni artistiche e collaborazioni per la
realizzazione di iniziative culturali a scadenza ripetitiva;
f) per direzioni di esercizio ed assistenza tecnica di impianti
funiviari e tramviari di proprietà dell'Amministrazione
regionale;
g) per l'esercizio di funzioni specialistiche per l'applicazione
della normativa in materia di sicurezza e di salute dei lavoratori
sul luogo di lavoro;
h) per il coordinamento delle attività di vigilanza per la
sicurezza degli uffici regionali;
i) per docenze e per funzioni di tutori;
l) per relazioni in conferenze e convegni;
m) per mere rilevazioni statistiche di dati.
3. Sono altresì esclusi gli incarichi da conferire a organi ed a
enti strumentali della Regione e a società con capitale a
maggioranza diretta o indiretta regionale.
4. La Giunta regionale è autorizzata ad affidare gli incarichi
di cui ai commi 2 e 3 con propria deliberazione.
Articolo 4 (Destinatari)
1. Gli incarichi possono essere conferiti a persone fisiche e a
persone giuridiche legalmente e fiscalmente abilitate a fornire le
prestazioni richieste.
2. In caso di affido di incarico a persone giuridiche devono
essere individuati la persona incaricata di tenere i rapporti con
l'amministrazione regionale e il soggetto responsabile del
corretto, tempestivo e congruo svolgimento dell'incarico
medesimo.
Articolo 5 (Condizioni di conferimento)
1. Gli incarichi sono conferiti, con motivato provvedimento
della Giunta regionale, a soggetti, dotati di specifica e
comprovata competenza in materia, che forniscono adeguate garanzie
sullo svolgimento dei compiti da affidare.
2. Gli incaricati non possono essere titolari contemporaneamente
di più di un incarico.
3. Ogni incarico non può eccedere il periodo di mesi undici e
per un successivo eventuale incarico deve intercorrere un periodo
minimo di vacanza dell'incarico di quarantacinque giorni.
Articolo 6 (Natura dell'incarico)
1. In ogni caso l'incarico non può configurarsi come rapporto di
lavoro dipendente, bensì di natura libero-professionale, regolato
dagli articoli 2229 e seguenti del codice civile, oppure di
collaborazione coordinata e continuativa ovvero occasionale.
Articolo 7 (Procedure per il conferimento)
1. La struttura regionale competente deve acquisire dal soggetto
incaricando:
a) curriculum dettagliato e documentazione comprovanti
l'iscrizione all'albo o all'elenco professionale, se occorrente, in
relazione alla tipologia dell'incarico; nel caso di incarichi
affidati a persone giuridiche la predetta documentazione deve
essere prodotta dagli esperti che devono fornire le
prestazioni;
b) attestazione dell'insussistenza di incompatibilità o di cause
di esclusione previste dall'articolo 8;
c) preventivo della spesa delle prestazioni e tempi della loro
esecuzione.
2. In ogni caso la struttura regionale competente deve accertare
e attestare la congruità dei costi previsti, sulla base delle
tariffe professionali ovvero, in loro assenza, dei prezzi di
mercato correnti.
Articolo 8 (Cause di incompatibilità e di esclusione)
1. Non possono essere conferiti incarichi a dipendenti di enti
pubblici impiegati a tempo pieno, esclusi i docenti universitari,
ai membri del Consiglio regionale ed ai parlamentari eletti in
Valle d'Aosta, nonché a coloro che si trovino in situazione di
conflitto di interessi con l'Amministrazione regionale nella
materia oggetto dell'incarico.
2. È fatto salvo quanto previsto dall'articolo 51, comma 2,
della legge regionale 23 ottobre 1995, n. 45 (Riforma
dell'organizzazione dell'Amministrazione regionale della Valle
d'Aosta e revisione della disciplina del personale).
Articolo 9 (Contenuto degli atti di conferimento)
1. Le deliberazioni della Giunta regionale di incarico devono
contenere:
a) il nominativo del soggetto, la ragione oppure la
denominazione sociale dell'ente incaricando, la qualifica e i dati
anagrafici e fiscali;
b) l'oggetto, la durata, le modalità e le condizioni per
l'espletamento dell'incarico;
c) la motivazione della scelta del destinatario dell'incarico
rilasciata dal dirigente della struttura regionale competente;
d) la previsione del compenso e il relativo impegno di spesa con
l'indicazione delle modalità di liquidazione;
e) la struttura regionale di riferimento e il dirigente
regionale con il quale l'incaricato deve mantenere i rapporti e del
quale deve seguire le direttive.
2. La deliberazione approva lo schema di convenzione o di
disciplinare d'incarico che deve contenere, tra l'altro, le
opportune clausole di salvaguardia a favore dell'Amministrazione
regionale, fra le quali le penali per eventuali ritardi nella
fornitura delle prestazioni, la facoltà di recesso disciplinata
dall'articolo 2237 del codice civile, i diritti sulla proprietà
delle opere, nonché il divieto di utilizzo delle stesse per altre
finalità senza preventiva autorizzazione. La convenzione o il
disciplinare d'incarico deve essere sottoscritto dalle parti entro
sessanta giorni dalla data di esecutività della deliberazione di
conferimento dell'incarico, a pena di decadenza dello stesso.
Articolo 10 (Elenco degli incarichi)
1. Presso la segreteria della Giunta regionale è tenuto un
elenco degli incarichi conferiti ai sensi della presente legge,
nonché di quelli conferiti ai sensi della legge regionale 12/1996,
nel quale sono indicati l'oggetto dell'incarico, i soggetti
destinatari e i compensi previsti. Tale elenco è tenuto
costantemente aggiornato ed è pubblico.
2. La Giunta regionale stabilisce le modalità e le forme di
pubblicizzazione dell'elenco degli incarichi.
Capo II Commissioni e organi collegiali
Articolo 11 (Commissioni tecniche, consultive, di valutazione ed
altri organi collegiali)
1. Il presente Capo disciplina la partecipazione di soggetti
esterni all'Amministrazione regionale ad organi collegiali e a
commissioni tecniche, consultive o di valutazione, non previsti da
specifiche leggi di settore, costituiti allo scopo di fornire
pareri e proposte nell'interesse dell'Amministrazione stessa, con
esclusione degli organismi previsti da specifiche leggi e per
l'espletamento di concorsi disciplinati dal regolamento regionale
11 dicembre 1996, n. 6 (Norme sull'accesso agli organici
dell'Amministrazione regionale, degli enti pubblici non economici
dipendenti dalla Regione e degli enti locali della Valle
d'Aosta).
2. Agli incaricati può essere corrisposto, ove non fissato per
legge, un compenso anche sotto forma di gettone di presenza,
stabilito di volta in volta sulla base di indirizzi fissati dalla
Giunta regionale, tenuto conto dell'entità, della rilevanza, della
professionalità e della qualità della prestazione. Può anche essere
riconosciuto il rimborso delle spese vive.
Articolo 12 (Organizzazione, adesione e partecipazione a
convegni e ad altre manifestazioni)
1. La Regione promuove convegni di studio, riunioni ed altre
manifestazioni pubbliche su temi e problemi attinenti alle sue
competenze e funzioni istituzionali, sia direttamente sia in
collaborazione con altri enti pubblici e/o con soggetti privati.
Nel caso in cui l'organizzazione sia di esclusiva pertinenza della
Regione, le spese sono assunte a totale carico del bilancio
regionale; nel caso in cui l'organizzazione avvenga in
collaborazione con altri soggetti, la Regione può assumere
direttamente gli oneri relativi alle attività svolte a propria
cura.
2. La Regione può aderire ovvero concedere il patrocinio a
convegni, riunioni, incontri, congressi, mostre, rassegne,
celebrazioni ed altre manifestazioni pubbliche attinenti
all'esplicazione delle sue competenze e funzioni, organizzati da
soggetti terzi di natura pubblica o privata, con o senza una sua
partecipazione finanziaria.
3. Per l'ottenimento dell'intervento finanziario, i proponenti
devono presentare domanda all'amministratore regionale interessato
all'iniziativa, corredata di una relazione sulla natura
dell'iniziativa stessa e di un preventivo delle spese e delle
eventuali entrate.
4. I contributi sono concessi dalla Giunta regionale nella
misura massima del cinquanta per cento della spesa ritenuta
ammissibile, determinata in base ad una valutazione di congruità
effettuata dalla struttura regionale competente anche in relazione
all'importanza della manifestazione.
5. Il contributo concesso ai sensi del comma 4 è liquidato a
consuntivo, con provvedimento dirigenziale, su presentazione di un
rendiconto generale corredato di copia della documentazione
giustificativa delle spese sostenute e delle somme incassate,
vistato per regolarità dal soggetto organizzatore. Eventuali
acconti possono essere liquidati su richiesta del soggetto
organizzatore e su presentazione di un rendiconto parziale
corredato di copia della documentazione giustificativa delle spese
sostenute e delle somme incassate.
6. Il rapporto tra l'ammontare complessivo del contributo
erogato e quello delle spese ritenute ammissibili non può eccedere
il rapporto tra l'ammontare del contributo inizialmente concesso e
quello delle spese preventivate.
Capo III Incarichi per azioni promozionali e pubblicitarie
Articolo 13 (Azioni promozionali e pubblicitarie)
1. La Regione può attivare azioni promozionali e pubblicitarie
per diffondere, valorizzare e sviluppare le attività economiche,
sociali e culturali nell'interesse pubblico della collettività.
2. Le azioni si attuano sia attraverso l'organizzazione e la
partecipazione ad iniziative espositive sia mediante mezzi mediali
di diffusione.
3. All'individuazione dei soggetti e degli strumenti promotori
si procede su proposta o su offerta degli stessi ovvero mediante
procedure negoziate. In ogni caso i prezzi devono essere dichiarati
congrui dalla struttura regionale competente.
4. All'affido degli incarichi provvede la Giunta regionale sulla
base dell'istruttoria svolta dalla struttura regionale
competente.
Capo IV Norme transitorie e finali
Articolo 14 (Abrogazioni)
1. La legge regionale 16 agosto 1994, n. 47 (Disciplina del
conferimento di speciali incarichi a soggetti esterni
all'Amministrazione regionale e dell'organizzazione, adesione e
partecipazione a convegni e ad altre manifestazioni) è
abrogata.
Articolo 15 (Disposizioni transitorie)
1. Gli incarichi conferiti ai sensi della legge regionale
47/1994, anteriormente all'entrata in vigore della presente legge,
mantengono validità fino alla loro scadenza.
2. Per gli incarichi in corso non sono ammesse proroghe prima
della loro scadenza.
Articolo 16 (Disposizioni finanziarie)
1. Gli oneri previsti dalla presente legge gravano sugli
stanziamenti già iscritti negli appositi capitoli del bilancio di
previsione della Regione per l'anno 1998 e pluriennale per gli anni
1998/2000.
Président La parole au rapporteur, Conseiller Borre.
Borre (UV) Con questa proposta si vuole modificare radicalmente
la legge regionale n. 47 del 16 agosto 1994. Modifiche queste in
parte dovute all'emanazione di leggi che hanno interessato la
disciplina degli incarichi di progettazione, collaudo e valutazione
dell'impatto ambientale (legge n. 12/96), alla riforma
dell'organizzazione dell'Amministrazione (legge n. 45/95), alla
necessità di semplificare la normativa stessa.
Come detto in precedenza, questo disegno di legge non riguarda
gli incarichi di progettazione, valutazione di impatto ambientale,
collaudo e direzione di opere pubbliche, infatti gli stessi sono
disciplinati dalla legge regionale n. 12 sui lavori pubblici o
dalle normative dell'Unione europea. Questi incarichi rappresentano
il 50 percento circa dell'insieme di tutti quelli conferiti
dall'Amministrazione regionale. Questa proposta di legge disciplina
invece essenzialmente gli incarichi per consulenze, per prestazioni
professionali specifiche, veterinari, universitari, grafici
eccetera nonché per indagini e ricerche.
In base all'attuale legge regionale n. 47/94 è possibile per la
stessa persona avere più incarichi contemporaneamente purché di
tipo diverso. Nel disegno di legge in esame invece è previsto che
un soggetto possa essere titolare di un solo incarico e per un
periodo massimo di 11 mesi salvo casi in cui la prestazione di
incarico non possa procedere e non per volontà dell'incaricato.
Nella nuova normativa gli incarichi possono essere rinnovati, ma
con un periodo di interruzione di 45 giorni - attualmente gli
incarichi possono essere rinnovati senza interruzione per tre anni
- per gli incarichi di 11 mesi, mentre per quelli inferiori la
vacanza sarà proporzionale alla durata. Tale modifica nasce
dall'esigenza di evitare che un prolungato rapporto di
collaborazione di natura privatistica possa poi essere rivendicato
come rapporto di lavoro. Il secondo comma dell'articolo 3 prevede
gli incarichi da non assoggettare alla disciplina del disegno di
legge e ciò in quanto si tratta in linea generale di casi in cui
non è ipotizzabile un'interruzione delle prestazioni: direzione di
impianti funiviari, esercizi di funzioni in materia di sicurezza e
di salute dei lavoratori sul luogo di lavoro, assistenza
legale.
La scelta del professionista è quasi obbligata: notai, artisti,
revisori, liquidatori di cooperative; la prestazione altamente
specialistica: direttori di manifestazioni artistiche o culturali,
eccetera.
Il capo II del disegno di legge contiene norme del tutto
analoghe a quelle previste dall'attuale legge regionale n. 47/94,
mentre con il capo III sono introdotti incarichi per azioni
promozionali e pubbliche non previste nell'attuale ordinamento.
Vorrei inoltre a nome della II Commissione presentare tre
emendamenti al disegno di legge che illustro. Si tratta di
emendamenti che sono scaturiti nella discussione della II
Commissione purtroppo a votazione già avvenuta del disegno di
legge.
All'articolo 4 aggiungere il comma 3: "Nel caso di affido di
incarico a persone giuridiche individuate all'esterno della
Regione, che debbono o possono avvalersi della collaborazione di
terzi, detta collaborazione deve essere preferibilmente richiesta a
soggetti dotati di particolari conoscenze della realtà valdostana."
Questo è un comma che era già riportato nella legge precedente.
Emendamento all'articolo 5, comma 2: "Gli incaricati non possono
essere titolari contemporaneamente di più di un incarico. A tale
condizione si può derogare nel caso in cui la prestazione non possa
procedere o non possa essere ultimata per situazioni eccezionali,
indipendenti dalla volontà del soggetto cui l'incarico è stato
conferito. In questo caso il provvedimento che conferisce un nuovo
incarico deve indicare espressamente la motivazione della
deroga."
Emendamento all'articolo 5, comma 3: "Ogni incarico non può
eccedere il periodo di mesi undici. Un eventuale rinnovo è soggetto
alle medesime procedure del precedente incarico e in ogni caso deve
trascorrere un periodo minimo di vacanza di 45 giorni rispetto al
termine dell'incarico precedente. In caso di incarichi di durata
inferiore agli 11 mesi, il periodo di vacanza è ridotto
proporzionalmente."
Président La discussion générale est ouverte. S'il n'y a pas
d'interventions, on passe à l'examen du projet de loi.
On vote l'article 1er:
Présents: 25
Votants et favorables: 21
Abstenus: 4 (Chiarello, Dujany, Lanivi, Linty)
Président On vote l'article 2:
Présents: 25
Votants et favorables: 21
Abstenus: 4 (Chiarello, Dujany, Lanivi, Linty)
Président On vote l'article 3:
Présents: 25
Votants et favorables: 21
Abstenus: 4 (Chiarello, Dujany, Lanivi, Linty)
Président A l'article 4 il y a l'amendement proposé par Monsieur
Borre, dont je donne la lecture:
Emendamento All'articolo 4 aggiungere il comma 3: "Nel caso di
affido di incarico a persone giuridiche individuate all'esterno
della Regione, che debbono o possono avvalersi della collaborazione
di terzi, detta collaborazione deve essere preferibilmente
richiesta a soggetti dotati di particolari conoscenze della realtà
valdostana."
On vote l'article 4 dans le texte amendé:
Articolo 4 (Destinatari)
1. Gli incarichi possono essere conferiti a persone fisiche e a
persone giuridiche legalmente e fiscalmente abilitate a fornire le
prestazioni richieste.
2. In caso di affido di incarico a persone giuridiche devono
essere individuati la persona incaricata di tenere i rapporti con
l'amministrazione regionale e il soggetto responsabile del
corretto, tempestivo e congruo svolgimento dell'incarico
medesimo.
3. Nel caso di affido di incarico a persone giuridiche
individuate all'esterno della Regione, che debbono o possono
avvalersi della collaborazione di terzi, detta collaborazione deve
essere preferibilmente richiesta a soggetti dotati di particolari
conoscenze della realtà valdostana.
Présents: 25
Votants et favorables: 21
Abstenus: 4 (Chiarello, Dujany, Lanivi, Linty)
Président A l'article 5 il y deux amendements proposés par
Monsieur Borre, dont je donne la lecture:
Emendamenti Articolo 5, comma 2:
"Gli incaricati non possono essere titolari contemporaneamente
di più di un incarico. A tale condizione si può derogare nel caso
in cui la prestazione non possa procedere o non possa essere
ultimata per situazioni eccezionali, indipendenti dalla volontà del
soggetto cui l'incarico è stato conferito. In questo caso il
provvedimento che conferisce un nuovo incarico deve indicare
espressamente la motivazione della deroga.
Articolo 5, comma 3:
Ogni incarico non può eccedere il periodo di mesi undici. Un
eventuale rinnovo è soggetto alle medesime procedure del precedente
incarico e in ogni caso deve trascorrere un periodo minimo di
vacanza di 45 giorni rispetto al termine dell'incarico precedente.
In caso di incarichi di durata inferiore agli 11 mesi, il periodo
di vacanza è ridotto proporzionalmente."
On vote l'article 5 dans le texte amendé:
Articolo 5 (Condizioni di conferimento)
1. Gli incarichi sono conferiti, con motivato provvedimento
della Giunta regionale, a soggetti, dotati di specifica e
comprovata competenza in materia, che forniscono adeguate garanzie
sullo svolgimento dei compiti da affidare.
2. Gli incaricati non possono essere titolari contemporaneamente
di più di un incarico. A tale condizione si può derogare nel caso
in cui la prestazione non possa procedere o non possa essere
ultimata per situazioni eccezionali, indipendenti dalla volontà del
soggetto cui l'incarico è stato conferito. In questo caso il
provvedimento che conferisce un nuovo incarico deve indicare
espressamente la motivazione della deroga.
3. Ogni incarico non può eccedere il periodo di mesi undici. Un
eventuale rinnovo è soggetto alle medesime procedure del precedente
incarico e in ogni caso deve trascorrere un periodo minimo di
vacanza di 45 giorni rispetto al termine dell'incarico precedente.
In caso di incarichi di durata inferiore agli 11 mesi, il periodo
di vacanza è ridotto proporzionalmente.
Présents: 25
Votants et favorables: 21
Abstenus: 4 (Chiarello, Dujany, Lanivi, Linty)
Président On vote l'article 6:
Présents: 25
Votants et favorables: 21
Abstenus: 4 (Chiarello, Dujany, Lanivi, Linty)
Président On vote l'article 7:
Présents: 25
Votants et favorables: 21
Abstenus: 4 (Chiarello, Dujany, Lanivi, Linty)
Président On vote l'article 8:
Présents: 25
Votants et favorables: 21
Abstenus: 4 (Chiarello, Dujany, Lanivi, Linty)
Président On vote l'article 9:
Présents: 25
Votants et favorables: 21
Abstenus: 4 (Chiarello, Dujany, Lanivi, Linty)
Président On vote l'article 10:
Présents: 25
Votants et favorables: 21
Abstenus: 4 (Chiarello, Dujany, Lanivi, Linty)
Président On vote l'article 11:
Présents: 25
Votants et favorables: 21
Abstenus: 4 (Chiarello, Dujany, Lanivi, Linty)
Président On vote l'article 12:
Présents: 25
Votants et favorables: 21
Abstenus: 4 (Chiarello, Dujany, Lanivi, Linty)
Président On vote l'article 13:
Présents: 25
Votants et favorables: 21
Abstenus: 4 (Chiarello, Dujany, Lanivi, Linty)
Président On vote l'article 14:
Présents: 25
Votants et favorables: 21
Abstenus: 4 (Chiarello, Dujany, Lanivi, Linty)
Président On vote l'article 15:
Présents: 25
Votants et favorables: 21
Abstenus: 4 (Chiarello, Dujany, Lanivi, Linty)
Président On vote l'article 16:
Présents: 25
Votants et favorables: 21
Abstenus: 4 (Chiarello, Dujany, Lanivi, Linty)
Président On vote la loi dans son ensemble:
Présents: 26
Votants et favorables: 21
Abstenus: 5 (Chiarello, Dujany, Lanivi, Linty, Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK