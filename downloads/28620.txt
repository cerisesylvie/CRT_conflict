Consiglio Regionale della Valle d'Aosta - Oggetto del Consiglio n. 92 del 31 marzo 1969 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 92 del 31 marzo 1969 - Resoconto
OGGETTO N. 92/69 - Acquisto di mezzi meccanici per lo sgombro
della neve. (Mozione - Rinvio alla Commissione)
Manganoni (P.C.I.)
- Con lo svilupparsi della viabilità
si verificano spesso degli inconvenienti per lo sgombro neve, nel
senso che i Comuni non possono attrezzarsi; allora questi Comuni
devono ricorrere a dei mezzi di fortuna, cioè devono appaltare o
rivolgersi a dei proprietari di automezzi, per lo più di camions
che, dotati di una lama dovrebbero sgombrare queste strade se non
che tante volte queste stesse imprese hanno diverse strade in
appalto ed allora, quando intervengono ... io non protesto
Presidente, solo che dopo devo ripetere e poi dicono "tu ripeti
sempre le stesse cose"...
Montesano (P.S.U.)
- ... ma è il suo collega proponente
che ha interrotto il colloquio.
Manganoni (P.C.I.)
- Allora dicevo, queste imprese
prendono in appalto diverse strade e quando nevica, ci mettono
magari due giorni per sgombrarle tutte, con quali inconvenienti?
Che certe strade devono aspettare magari 24 ore o 48 per essere
sgombrate.
Noi sappiamo che in questi villaggi abitano degli operai che
alla mattina devono recarsi al lavoro, e allora devono recarsi al
lavoro come? A piedi? Perché né pullman, né automobili circolano.
Non solo, ma si sono verificati dei casi in cui questi automezzi
non sono sufficienti, non sono di una capacità sufficiente perché
se devono sgombrare la neve, specialmente in salita, perché non è
detto che il mezzo sgombraneve si trova sempre in alto, perché
magari alla sera non nevica, quello va a dormire tranquillo, si
sveglia al mattino e ci sono 40 cm di neve. Deve salire con
l'automezzo in strade che hanno il 10, 12% di pendenza e non ce la
fanno a sgombrare la strada e allora è bene che i Comuni si
attrezzino di mezzi specifici per lo sgombro neve, però questo
comporta delle spese notevoli e sappiamo che l'acquisto di un mezzo
sgombro neve, adatto per le nostre strade, l'Assessore ai Lavori
pubblici ne ha diverse e anche diversi Comuni hanno già
acquistato... sono dei mezzi ottimi, costano, con le attrezzature,
dai 5 ai 6 milioni, con la ventola laterale, col vomero, con la
lama inclinabile.
Ora, se pensiamo che i miseri bilanci dei Comuni non permettono
di affrontare questa spesa, ed allora noi presentavamo questa
mozione affinché la Regione intervenga con un contributo per questi
Comuni, contributi che noi proponiamo, mi pare del 50%, cioè, non
inferiore al 50%, in modo da permettere a questi di tenere sgombre
le loro strade, perché noi facciamo le strade e poi d'inverno passa
dei periodi in cui la gente non può circolare. Ecco, queste sono le
ragioni per cui noi proponevamo questo contributo...
Tonino (P.S.I.U.P.)
- In parte il Consigliere Manganoni
ha già detto ciò che dovevo dire. Io sono d'accordo sulla mozione
presentata perché ritengo che un intervento della Regione nel
contribuire nelle spese per lo sgombero della neve sulle strade
regionali, sia cosa necessaria in considerazione delle magre
disponibilità dei Comuni, per sopperire alle spese che detto
servizio comporta. Io svolgo il mio lavoro lungo molte strade dei
Comuni, e so con quali difficoltà, sia con automezzi, sia per gli
abitanti, il transito diventa praticamente quasi impossibile. Se
noi consideriamo come sono collegate le frazioni dei Comuni della
Valle vediamo quanti chilometri di strade comunali sono a carico
del Comune, un esempio, il mio Comune, almeno un 12 km. di strade,
non parliamo poi del Comune di Montjovet e di altri Comuni della
Valle. Quindi, per intervenire al servizio di sgombro neve su
quelle strade, è strettamente indispensabile che i Comuni avessero
in dotazione dei mezzi per intervenire immediatamente e rendere le
strade praticabili. Questo inverno passato, a causa delle
abbondanti nevicate, gli amministratori comunali so che sono stati
ingiustamente criticati per non aver provveduto a rendere le strade
praticabili. Io so invece che gli amministratori si sono interessai
ma che era stato loro impossibile avere dei mezzi per poter
sgomberare la neve. Quei pochi automezzi predisposti per questi
servizi avevano un mucchio di lavoro già impegnato e non hanno
potuto accontentare naturalmente tutti i Comuni. Di qui la
necessità di un intervento ragionevole della Regione verso i Comuni
per fare in modo che i Comuni siano attrezzati per tale servizio.
Per questo motivo io sono d'accordo e naturalmente voterò a favore
di questa mozione.
Caveri (U.V.)
- Mais, je suis un peu perplexe vis-à-vis
de cette motion parce que le Conseiller Manganoni vient justement
de dire que chacun de ces moyens mécaniques coûteraient un 5 ou 6
millions l'un, et si nous calculons que les Communes sont 74 et si
l'Administration régionale doit payer le 50%, il vient dehors une
de ces soupes, que franchement notre bilan serait alourdi d'une
façon trop remarquable.
Or, nous devons nous tous, je pense, avant tout c'est la
préoccupation, ce devrait être avant tout la préoccupation de la
Junte, et tout particulièrement de l'Assesseur aux Finances, mais
aussi, nous aussi Conseillers régionaux nous devons être préoccupés
parce que si nous continuons de ce pas d'ici une année, notre bilan
sera bloqué complètement. Et alors je demande que la Junte veuille
étudier ce problème et voir si c'est plutôt pas possible de faire
des consortiums entre communes en manière de limiter la dépense et
puis de voir quel est le pourcentage pour lequel peut s'engager la
Junte parce que franchement notre Administration ne peut pas
s'engager à payer le 50% pour un moyen mécanique pour chaque
Commune, vu que le prix des moyens mécanique pour chaque Commune,
vu que le prix des moyens est de cinq ou six millions l'un, vu que
les Communes sont 74 nous ne pouvons pas nous engager dans une
dépense du genre.
Montesano (P.S.U.)
- Io vorrei aggiungere, scusi
Manganoni, vorrei aggiungere questo: che è una mozione che impegna
una spesa alla quale non si sa come possa essere coperta. Il
discorso dell'avvocato Caveri è stato molto esplicito e, quindi, io
se questo argomento vuole essere preso in esame dalla Giunta, lo
passiamo alla Giunta. Però la mozione così come è concepita, in cui
il Consiglio delibera di contribuire per il 50% in questa spesa
qui, francamente io mi domando il reperimento di questa somma, la
somma globale e la prassi proprio che venga, come supporto a questa
spesa. Quindi perlomeno dovrebbe andare alla Commissione Affari
generali, ma prima di andare lì deve andare alla Giunta.
Manganoni (P.C.I.)
- Volevo solo fare una precisazione,
che nei nostri 74 Comuni, almeno 25 o 30 già ce l'hanno lo sgombro
neve, e io potrei anche elencarli. Ad ogni modo, io proporrei
questo: siccome questo è di competenza dell'Assessorato ai Lavori
pubblici, io proporrei di rinviarlo alla Commissione dei Lavori
pubblici che a sua volta lo trasmetterà a quella degli Affari
generali, come avviene sempre, e poi si riferirà in Consiglio.
Quindi vengo incontro alle proposte sue, Presidente?
Montesano (P.S.U.)
- Io, a proposito di questo vorrei
richiamare ancora l'attenzione qui in questa sede, per la quarta
volta, per questo invio di elaborati alle Commissioni. Tutte le
richieste che devono seguire quella via devono passare alla
Presidenza del Consiglio. Tutti i Capigruppo hanno ricevuto una mia
lettera, tutti i Presidenti di Commissione hanno ricevuto una
lettera uguale e quindi io prego, se si vuole fare questa strada,
prego l'Assessore ai Lavori pubblici di vedere in Giunta se questa
proposta di Manganoni è accoglibile e poi passare all'inoltro alle
Commissioni, della proposta contenuta in questa mozione.
Colombo (P.S.U.)
- Questo problema è un problema
naturalmente che ci ha sempre assillati, perché le richieste da
parte dei Comuni di contributi per l'acquisto di mezzi sgombro neve
ci sono sempre state; abbiamo sempre resistito e una quindicina di
Comuni l'ha comperato, naturalmente con i mezzi propri. Però, sono
favorevole soprattutto con la proposta che ha fatto il Consigliere
Caveri, d'altra parte io ne avevo persino già accennato, mentre
ritenevo non fondato il nostro intervento per l'acquisto, così, per
un solo Comune. Ero del parere che la Regione, proprio per favorire
anche i consorzi poteva intervenire con una sua percentuale per
l'acquisto di questi mezzi quando questo fosse per il servizio
consorziato di alcuni comuni. Quindi, senz'altro io mi propongo di
discutere questo problema in Giunta; di perfezionarlo e poi dopo di
portarlo alla Commissione Lavori pubblici, tramite la Presidenza
del Consiglio e successivamente il suo iter della Commissione delle
Finanze.
Montesano (P.S.U.)
- D'accordo? E allora la mozione
s'intende ritirata.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK