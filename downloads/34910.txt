Consiglio Regionale della Valle d'Aosta - Oggetto del Consiglio n. 2563 del 26 luglio 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Finaosta
NOMINE E INCARICHI DI CONSULENZA E SPECIALI
Nomine
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2563 del 26 luglio 2012 - Resoconto
OGGETTO N. 2563/XIII - Reiezione di mozione: "Impegno per la
revoca della nomina della Dott.ssa Luisa Vuillermoz quale
Consigliere di amministrazione della società Finaosta".
Mozione
Il Consiglio regionale della Valle d'Aosta/Vallée
d'Aoste
Premesso che la Giunta regionale ha nominato l'8 giugno
scorso, su proposta del Presidente Augusto Rollandin, i nuovi
rappresentanti della Regione in seno alla Società finanziaria
Finaosta S.p.A.. Fra i consiglieri nominati figura la Dott.ssa
Luisa Vuillermoz.
Ricordato che con deliberazione n. 22 del 12 gennaio 2004 era
già stato nominato in qualità di Consigliere d'amministrazione
della stessa società Finaosta S.p.a. il Dr. Giulio Vuillermoz,
fratello della stessa e dimissionario dalla funzione di Consigliere
nel marzo del 2006;
Ricordato che tali dimissioni sono avvenute poche settimane
prima che, nell'aprile del 2006, la Giunta regionale desse mandato
alla Finaosta S.p.A., nell'ambito di un intervento di aiuto
straordinario, di sottoscrivere un aumento di capitale sociale
della società Vallée d'Aoste Structure per un importo di €
5.500.000 per l'acquisto del complesso industriale della Tecnomec
s.r.l. e dell'immobile industriale della società Coq s.r.l.,
entrambi siti nel Comune di Arnad e di proprietà della famiglia
Vuillermoz;
Appreso che della società Coq srl la neonominata consigliera
di Finaosta sembrerebbe tuttora contitolare;
Constatato che la dottoressa Vuillermoz è altresì
comproprietaria della società Artech s.r.l., posta in liquidazione
e in regime di concordato preventivo;
Evidenziato che come la stessa sia stata inoltre consigliere
d'amministrazione della società Tecnomec fino al 2005;
Sottolineato che Finaosta S.p.A. ha lo scopo di promuovere e
compiere proprio gli interventi di sviluppo e consolidamento
economico delle aziende operanti in Valle d'Aosta;
Considerato infine l'incarico attualmente in essere in capo
alla dott.ssa Vuillermoz quale direttore della
Fondation
Grand Paradis, incarico per il quale nel novembre 2010 è stato
anche disposto un aumento di retribuzione di 10.000,00 euro lordi,
vivamente contestato in Consiglio regionale alla luce delle
limitazioni imposte dalla finanza pubblica e ai sacrifici
stipendiali stabiliti nei confronti dei dipendenti
pubblici;
Ritenendo altamente inopportuna, in relazione alle vicende
sopra ricordate e ai profili di possibile conflitto d'interesse la
nomina in questione;
Impegna
la Giunta regionale a procedere alla revoca immediata della
nomina della Dott.ssa Luisa Vuillermoz.
F.to: Louvin - Bertin - Giuseppe Cerise - Chatrian - Patrizia
Morelli
Presidente
- La parola al Consigliere Louvin.
Louvin (ALPE)
- Grazie Presidente.
Prima di entrare nel merito della questione, faccio presente al
Consiglio che la questione riguarda una vicenda di natura
personale, prego pertanto il Presidente di valutare se disporre o
meno la seduta segreta per la trattazione di questo argomento. Ne
sono delineati nella sostanza i contenuti nella mozione presentata
dal nostro gruppo, ma la discussione può allargarsi e coinvolgere
altri aspetti, per cui riteniamo che debba essere sempre mantenuta
la massima attenzione delle persone interessate alle vicende
discusse in questa sede e che in qualche situazione potrebbero
essere interessate dalle valutazioni espresse dai colleghi nel
corso della discussione. Grazie.
Presidente
- L'articolo 45 (Sedute pubbliche e segrete),
al comma 2 recita:
"il Consiglio può, tuttavia, deliberare di
riunirsi in seduta segreta o di continuare in seduta segreta la
discussione su determinati argomenti"
. Propongo all'Assemblea,
in base all'articolo 60 (Mozioni d'ordine), se ci sono degli
oratori a favore o contro per eventualmente decidere come
proseguire.
La parola al Presidente della Regione, Rollandin.
Rollandin (UV)
- Evidentemente non posso sapere cosa ha
da dire Louvin nel merito, le risposte che abbiamo sono di tipo
tecnico e non interessano il discorso personale, per quanto ci
riguarda, non c'è nessun problema a fare una seduta pubblica, ma se
ci sono persone che valutano che ci siano apprezzamenti...non posso
saperlo, quindi credo che sia da evidenziare sotto questo profilo.
Se il collega Louvin ritiene di avere questa preoccupazione, noi
aderiamo. Preciso che per noi la risposta poteva essere la seduta
pubblica, ma, se ci sono tali preoccupazioni, aderiamo a che ci sia
una seduta riservata.
Presidente
- Se tutti sono d'accordo con la
controproposta del Presidente Rollandin...di mantenere la
segretezza della discussione, tecnicamente dobbiamo solo operare
con gli uffici in modo da rendere segreta la discussione. La
votazione la facciamo in seduta pubblica o segreta? In seduta
pubblica, d'accordo.
Si dà atto che il Consiglio prosegue la discussione in seduta
segreta dalle ore 12,08 alle ore 12,56, quando riprendono i lavori
in seduta pubblica.
Presidente
- La seduta è riaperta. Procediamo alla
votazione.
La parola alla Consigliera Patrizia Morelli.
Morelli (ALPE)
- Merci M. le Président. Proseguiamo nel
clima di riservatezza e chiediamo la votazione segreta.
Presidente
- Pongo in votazione, per scrutinio segreto,
la mozione in oggetto:
Consiglieri presenti e votanti: 33
Favorevoli: 12
Contrari: 21
Il Consiglio non approva.
Presidente
- Dichiaro conclusi i lavori per questa
mattinata, riprenderanno nel pomeriggio.
La seduta è tolta.
---
La seduta termina alle ore 12,58.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK