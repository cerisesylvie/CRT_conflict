Consiglio Regionale della Valle d'Aosta - Oggetto del Consiglio n. 2823 del 6 febbraio 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
Edilizia residenziale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2823 del 6 febbraio 2013 - Resoconto
OGGETTO N. 2823/XIII - Disegno di legge: "Disposizioni in
materia di politiche abitative".
Presidente -
Grazie, ha chiesto la parola il collega
Comé.
Comé (SA)
- Grazie Presidente.
La vicenda della funzione pubblica della casa comincia con la
"legge Luzzatti" del 1903, con la quale si attribuiva ai Comuni la
facoltà di garantire l'abitazione per i bisognosi. È certo
che...
Presidente
- Colleghi, per cortesia, un po' di
silenzio!
Comé (SA) -
...nel volgere degli anni, la questione del
soddisfacimento del bisogno di un'abitazione per le categorie dei
non abbienti è rientrata tra gli interessi pubblici ritenuti
meritevoli di cura da parte dell'ordinamento e, se la Costituzione
non esplicita un diritto all'abitazione in senso stretto, dal
complesso delle disposizioni relative al rispetto della persona
umana e delle condizioni minime di convivenza civile emerge con
certezza che l'esigenza della casa assume i connotati di un
interesse legittimo, di una pretesa tesa a soddisfare un bisogno
sociale ineludibile, un interesse protetto, cui l'ordinamento deve
dare adeguata soddisfazione, nei limiti ovviamente dei cosiddetti
"diritti sociali finanziariamente condizionati". Solo
successivamente, a partire dagli anni '50, lo Stato assume un ruolo
più incisivo, anche se sempre indiretto, prevedendo gestioni
autonome come quella dell'INA-Casa e poi nel 1963 attraverso la
cosiddetta "gestione GESCAL".
Lo spostamento del baricentro programmatorio dallo Stato alle
Regioni con il decreto legislativo 112 del 1998 (che ha conferito
funzioni e compiti amministrativi dello Stato alle Regioni e agli
enti locali), la residualità dei compiti riservati allo Stato, per
lo più di regolazione dei livelli minimi del servizio abitativo, e
il venir meno di politiche nazionali di stampo sociale hanno
determinato, nel breve volgere di un decennio, un sistema
complessivamente modificato. In materia di edilizia residenziale
pubblica, si ricorda che la Valle d'Aosta esercitava le funzioni
amministrative conferite alle altre Regioni dal decreto legislativo
112 sopracitato già in forza del decreto del Presidente della
Repubblica 182 del 1982.
Con la riforma del titolo V della Costituzione, la materia
dell'edilizia residenziale pubblica è diventata di competenza
esclusiva delle Regioni.
Viste le particolari condizioni di autonomia attribuite alla
nostra Regione e data la competenza legislativa primaria in materia
(articolo 2, lettera g), dello Statuto), nel 2010 si è ritenuta
opportuna l'estensione di alcune funzioni che lo Stato si era
riservato nei confronti delle Regioni ordinarie, considerato
anche...che lo Stato non aveva mai esercitato in Valle tali
funzioni. Tale estensione si è realizzata con le norme di
attuazione di cui al decreto legislativo 193 del 2010, con il quale
si stabilisce che, con riferimento alle peculiari caratteristiche
orografiche ed altimetriche del territorio e nel rispetto dei
livelli minimi essenziali espressamente stabiliti dallo Stato,
spettano alla Regione le funzioni e i compiti in materia di
edilizia residenziale pubblica relativi: a) alla definizione di
livelli ulteriori del servizio abitativo, nonché degli standard di
qualità degli alloggi di edilizia residenziale pubblica; b) alla
definizione dei criteri per favorire l'accesso al mercato delle
locazioni dei nuclei familiari meno abbienti e agli interventi
concernenti il sostegno finanziario al reddito.
Le politiche per la casa sono sempre più necessarie, anche
perché attualmente l'area dei soggetti che non riesce ad accedere
alla casa con le proprie risorse si è notevolmente ampliata a causa
di un allargamento delle categorie sociali deboli, appartenenti
anche al ceto medio, dovuto alla sfavorevole congiuntura economica
mondiale e al livello di crescita minimo del Paese. Tra i soggetti
interessati da tale fenomeno, oltre alle famiglie a basso e medio
reddito, vi sono sempre più anziani, giovani coppie e famiglie
monoparentali.
Passando all'esame del disegno di legge sottoposto
all'attenzione del Consiglio, vorrei sottolineare come il disegno
di legge 216 abbia il grandissimo merito di garantire una maggiore
equità e razionalizzazione nella distribuzione delle risorse
destinate alle politiche abitative. Esso inoltre semplifica il
quadro normativo accorpando in un unico testo tutte le norme
concernenti la materia (vengono difatti abrogate ben 34 leggi
regionali), permettendo così ai cittadini di avere un'unica legge
cui far riferimento per ottenere risposte alle diverse
esigenze.
In commissione sono stati auditi tutti i soggetti che fanno
parte della Consulta regionale della casa. Da parte di tutti vi è
stato il riconoscimento della correttezza del metodo di
predisposizione di tale progetto di legge, metodo che ha permesso
ad ogni soggetto di esprimere, e in molti casi anche di vedersi
accogliere, le proprie osservazioni e proposte. Il coinvolgimento
della consulta nella commissione stessa ha permesso la definitiva
rilettura dell'articolato con gli emendamenti che la commissione,
dopo un ultimo confronto con l'Assessorato, ha deciso di recepire
presentando un nuovo testo. Vorrei dire che sono stati accolti
anche degli emendamenti proposti dagli stessi componenti della
commissione.
Passo ad illustrare le principali novità introdotte. Il titolo I
contiene le disposizioni generali in materia di politiche
abitative, riprendendo sostanzialmente le finalità e la
pianificazione regionale previste nella legge regionale 28 del
2007.
Il titolo II, suddiviso in cinque capi, regolamenta
l'assegnazione, la determinazione dei canoni, la gestione e la
vendita degli alloggi di edilizia residenziale pubblica. Il capo I
riguarda le disposizioni generali che erano previste nella legge
regionale 39 del 1995, apportando delle modifiche a seguito di
esigenze emerse nell'applicazione di questa legge. Nel capo II,
concernente l'assegnazione degli alloggi, sono stati modificati,
con l'obiettivo di semplificazione e di equità, alcuni requisiti di
accesso, i punteggi a disposizione dei Comuni per le graduatorie
dei bandi, le procedure di aggiornamento delle graduatorie e di
assegnazione degli alloggi, di nomina e di composizione della
Commissione per le politiche abitative, di ampliamento del nucleo
familiare e di mobilità per il cambio di alloggio. Al capo III,
riguardante il canone di locazione negli alloggi di edilizia
residenziale pubblica, sono state modificate e semplificate le
modalità di determinazione dei canoni di locazione, introducendo
come parametri il riferimento ai valori definiti dall'Osservatorio
del mercato immobiliare dell'Agenzia delle entrate, la superficie
degli alloggi e l'indicatore di reddito. Il capo IV contiene
disposizioni in materia di annullamento, revoca dell'assegnazione
degli alloggi e risoluzioni contrattuali. Si semplificano le
procedure per l'annullamento e la decadenza dell'assegnazione
dell'alloggio, prevedendo che si possa rimanere nello stesso con il
pagamento di un canone di locazione in linea con i canoni di
mercato. Nelle procedure di risoluzione del contratto per morosità
è stata definita la morosità incolpevole quale unica tipologia di
salvaguardia delle prerogative dell'assegnatario. Il capo V,
infine, riguarda la disciplina della vendita del patrimonio di
edilizia residenziale pubblica, con l'eliminazione del piano unico
regionale di vendita, al fine di semplificare le modalità
procedurali e attuative dei singoli piani di vendita comunali,
svincolandoli dalla preventiva approvazione di un piano di
reinvestimento con la sola garanzia del vincolo di destinazione
delle risorse ricavate. Sono state, inoltre, modificate e
semplificate le procedure per la determinazione del prezzo di
vendita degli alloggi di edilizia residenziale pubblica,
introducendo quali parametri il riferimento ai valori definiti
dall'Osservatorio del mercato immobiliare dell'Agenzia delle
entrate, la superficie degli alloggi, i coefficienti di riduzione
sulla base dello stato di manutenzione dell'alloggio, di vetustà
dell'immobile e del numero di anni di assegnazione. Con questo
disegno di legge, inoltre, si è introdotta la possibilità - questo
è un passaggio che è stato dibattuto ampiamente in commissione -
per tutti coloro che hanno acquistato alloggi ERP dal 1995 in
avanti di estinguere il diritto di prelazione dopo i primi 10 anni
di inalienabilità assoluta, salvo alcune deroghe per gravi motivi,
e prima dei 30 anni previsti dalla normativa vigente, mediante il
versamento di un importo calcolato in proporzione alla differenza
tra il valore di mercato dell'alloggio e quello di acquisto,
tenendo conto degli anni mancanti alla scadenza del diritto stesso.
Si ricorda che il diritto di prelazione si estingue dopo 30 anni
dalla data di acquisto senza il pagamento di alcuna somma.
Il titolo III riguarda gli incentivi per la realizzazione di
interventi di edilizia abitativa convenzionata. Il capo I del
titolo III appunto detta disposizioni generali e definizioni
convenzionali riproducendo con alcune semplificazioni quanto già
disciplinato nella legge 5.
Il titolo IV riguarda i fondi di rotazione per la ripresa
dell'industria edilizia. Il capo I disciplina l'istituzione di un
unico fondo di rotazione; il capo II detta disposizioni per la
concessione dei mutui agevolati a favore della prima abitazione e
il capo III per il recupero di fabbricati situati nei centri e nei
nuclei abitati delle zone A del piano regolatore generale
comunale.
Il titolo V contiene un solo capo comprendente le disposizioni
finali, transitorie e abrogative...come abbiamo detto prima, di
tutte le leggi che sono state abrogate.
Gli allegati, infine, riguardano i punteggi attribuibili alle
condizioni oggettive e soggettive dei partecipanti ai bandi per
l'assegnazione di alloggi di edilizia residenziale pubblica di cui
al titolo III e il rapporto del numero di alloggi da destinare alla
locazione a canone agevolato per gli interventi di cui al titolo
stesso.
Auspico - questa è la mia considerazione finale - che l'intero
Consiglio condivida questo disegno di legge, che permetterà a tutti
i cittadini valdostani di avere finalmente un testo unico,
semplificato e di facile consultazione. Invito pertanto tutti i
colleghi ad esprimersi favorevolmente sul disegno di legge in
esame.
Si dà atto che dalle ore 17,34 assume la presidenza il
Vicepresidente André Lanièce.
Presidente -
Grazie, dichiaro aperta la discussione
generale. Qualcuno vuol prendere la parola? Ricordo intanto che il
disegno di legge ha avuto il parere favorevole, a maggioranza, sul
nuovo testo predisposto dalla III Commissione; il parere
favorevole, a maggioranza, sul nuovo testo della III Commissione da
parte della II Commissione e il parere favorevole del Consiglio
permanente degli enti locali. Sono stati presentati tre emendamenti
dal Partito Democratico e un emendamento dall'Assessore Marco
Viérin. Ovviamente l'esame sarà sul nuovo testo predisposto dalla
III Commissione.
Ha chiesto la parola la Consigliera Carmela Fontana, ne ha la
facoltà.
Fontana (PD)
- Grazie Presidente. Il disegno di legge 216
presenta, a nostro avviso, alcuni importanti aspetti
positivi...
Presidente -
Un po' di silenzio, grazie!
Fontana (PD) -
...in primo luogo esso riunisce finalmente
in un unico testo normativo la disciplina regionale sulle politiche
abitative, che oggi è contenuta in numerose leggi, permettendo così
di semplificare notevolmente tale materia a tutto vantaggio dei
cittadini. Un altro obiettivo importante nell'interesse della
collettività è rappresentato, come ci ha illustrato l'Assessore,
dalla volontà di pervenire a distribuire le risorse destinate alle
politiche abitative nel modo più equo possibile e nella maniera più
razionale. Relativamente all'assegnazione degli alloggi di edilizia
residenziale pubblica, si sono perseguiti obiettivi, che noi
condividiamo, di semplificazione, di equità, modificando alcuni
requisiti per l'accesso. Con riguardo al canone di locazione negli
alloggi di edilizia residenziale pubblica, sono state modificate e
semplificate in un modo che riteniamo condivisibile le modalità di
determinazione dei canoni di locazione. Si elimina il piano unico
regionale di vendita, al fine di semplificare le modalità
procedurali e tuttavia dei singoli piani di vendita comunali. Sono
state modificate e semplificate le procedure per la determinazione
del prezzo di vendita degli alloggi di edilizia residenziale
pubblica.
A questi e tanti altri punti del presente disegno di legge che
ci sentiamo di condividere si aggiungono però alcuni punti che ci
lasciano perplessi: riteniamo, ad esempio, che il periodo di 30
anni per l'estinzione del diritto di prelazione sia troppo lungo,
abbiamo previsto quindi un emendamento volto a diminuire questo
termine da 30 a 20 anni, per permettere così agli acquirenti di
liberarsi prima da questo vincolo. Il disegno di legge introduce la
possibilità di estinguere il diritto di prelazione passati 10 anni
dall'acquisto con il versamento all'ente titolare del diritto di
prelazione di un importo pari alla differenza tra il valore minimo
e il libero mercato dell'alloggio e il prezzo dello stesso come
individuato nell'atto dell'acquisto, moltiplicato per il numero di
anni mancanti alla data di estinzione del diritto di prelazione.
L'importo così determinato deve essere diviso per 100 e
moltiplicato per un coefficiente compreso tra un minimo di 1 e un
massimo di 3. Il PD ritiene che tale coefficiente non debba essere
stabilito dall'ente titolare del diritto di prelazione, ma debba
essere fissato nella misura unica di 1,5, permettendo così ad una
parte dei proprietari che vogliono estinguere anticipatamente il
diritto di prelazione di pagare una somma inferiore rispetto a
quanto dovrebbero pagare sulla base di quanto previsto dal disegno
di legge. Noi riteniamo, inoltre, che debba essere prevista la
possibilità per gli anziani sopra i 65 anni di età, a seguito di
gravi motivi - quali, ad esempio, la perdita dell'autosufficienza,
che si trovano ad avere bisogno di un alloggio più grande per
ospitare la badante o l'infermiera - di estinguere il diritto di
prelazione prima del termine previsto e senza il versamento di
alcun importo, per permettere loro di vendere sul libero mercato al
momento del bisogno, abbiamo quindi predisposto un emendamento il
tal senso...al testo che riteniamo possa portare degli effettivi
cambiamenti nella materia delle politiche abitative in una maniera
che si rivelerà concretamente vantaggiosa per la vita di molti
cittadini appartenenti alle fasce più deboli della popolazione.
Sugli aspetti che, come ho detto, non riteniamo di poter
condividere...spero che la maggioranza ponga la dovuta attenzione
agli emendamenti da noi presentati giungendo alla conclusione di
volerli condividere ed approvare. Grazie.
Presidente
- Siamo sempre in discussione generale, c'è
qualche altro collega che intende prendere la parola? Non vi sono
altre richieste? Ha chiesto la parola il Consigliere Giuseppe
Cerise, ne ha facoltà.
Cerise (ALPE)
- Sì, una breve considerazione che ha
valenza anche di dichiarazione di voto. Praticamente abbiamo già
sostenuto questo disegno di legge in commissione, in seguito
all'accoglimento da parte della commissione di alcuni emendamenti
presentati dalla collega Fontana, che abbiamo condiviso, e anche in
seguito all'impegno successivo del Presidente di verificare la
possibilità con le strutture competenti dell'accoglimento di altri
emendamenti sempre presentati dalla collega Fontana, di cui si
condivideva il principio, ma bisognava anche un po' vedere
l'attuazione tecnica da parte degli uffici di queste...
Prendiamo atto dell'emendamento proposto dall'Assessore, che va
a chiudere la forbice per quanto riguarda il coefficiente di
rivalutazione, perché qui bisognava essere molto pragmatici,
cercare di contemperare due esigenze: quella della tutela dell'ente
da una parte e l'altra l'aspetto più sociale, perché stiamo
parlando di edilizia popolare, di conseguenza ha una connotazione
prettamente anche sociale e non esagerare... Con il discorso con il
rapporto esistente, che era 1-3, cominciavano ad esserci delle
somme piuttosto importanti nel momento della cessione, passando a
1-2 si comprime questa forcella e, di conseguenza,
praticamente...diventa accettabile il discorso e credo che si
possa...è un punto di equilibrio, contemperare le due esigenze alle
quali si era confrontati.
Vorrei però poi fare un accenno ad un particolare che ci sta
particolarmente a cuore: quello che questa legge, per quanto
riguarda l'edilizia convenzionata, privilegia il recupero dei
centri storici, perché, in funzione dei fondi assegnati, qualora il
numero delle domande superi l'assegnazione dei fondi,
indipendentemente dalla collocazione in graduatoria - questo credo
sia l'aspetto sostanzialmente importante -, vengono finanziati gli
interventi di recupero. Penso che questo sia un segnale
importante...che abbiamo sempre tutte le volte che parliamo di
problemi della casa in generale, ma di piani regolatori, di
urbanistica generale, di pianificazione territoriale...crediamo che
occorra introdurre dei meccanismi non solo in questo provvedimento,
occorre cercare di introdurre dei meccanismi che possano favorire
il recupero dei centri storici, perché noi abbiamo un patrimonio
edilizio esistente che va in degrado e abbiamo una sempre minor
disponibilità di aree libere e dobbiamo cercare di valutare questo
patrimonio esistente. Non è semplice, perché sappiamo che
intervenire nei centri storici ha degli oneri maggiori rispetto
agli interventi che si fanno su un'area libera, pensiamo solo al
discorso...poi non parliamo poi della città di Aosta che, per tutta
una serie di ragioni, difficoltà di accesso nelle zone per i
trasporti che sono limitati sia in termini di ore o che...non è che
uno può viaggiare con un mezzo...di carico in qualsiasi ora del
giorno. Nei centri storici non ci sono delle aree libere a
disposizione, di proprietà, bisogna occupare il suolo pubblico,
TOSAP da pagare...ecco credo che ci siano tutta una serie di
complicazioni e di vincoli che frenano gli interventi di recupero.
C'è a volte la buona volontà, che poi è compromessa da una
situazione che, diciamo, di fatto ne va a condizionare lo...di
conseguenza, dovremmo cercare...veramente adesso il discorso...è
finalizzato al discorso della casa, che ha dato un primo segnale
importante, ma cercare nella complessità degli interventi e su
questo discorso di andare ad individuare quelle forme che in
qualche modo possano...io, ad esempio, a suo tempo...Comune di
Fénis, una delibera di Giunta, proprio in virtù di questo problema
qua che le zone...i centri storici hanno un certo tipo di
difficoltà di aree libere disponibili...e avevamo esonerato per
interventi di recupero in centri storici il pagamento della TOSAP.
Non so se oggi questo sarebbe ancora possibile farlo dal punto di
vista legale, perché io parlo di diversi anni fa, ma l'avevamo
fatto e non era questo che salvava la situazione sicuramente, ma
era un segnale di andare in una direzione ben precisa.
Voteremo di conseguenza questa legge, anche perché mi pare che
c'è stata la disponibilità ad approfondire anche quegli emendamenti
che erano rimasti in sospeso. Grazie.
Presidente
- Grazie. Siamo sempre in discussione
generale, c'è qualche altro collega che intende prendere la parola?
Se non vi sono altre richieste di intervento, dichiaro chiusa la
discussione generale. Ha chiesto la parola l'Assessore Marco
Viérin, ne ha la facoltà.
Viérin M. (SA)
- Grazie Presidente.
Innanzitutto vorrei ringraziare tutti coloro che con dedizione e
attenzione hanno contribuito alla stesura di questo testo, che
rappresenta il frutto di un lungo lavoro, iniziato con le prime
modifiche legislative approvate a partire dal 2009, quando
soprattutto i colleghi anche dell'opposizione: Cerise,
Fontana...grazie alle quali avevamo già semplificato, velocizzato e
reso più efficaci gli interventi della Regione nel settore casa,
basta ricordare che abbiamo inserito; i tassi fissi sui mutui,
aumentato gli importi dei mutui...e avevamo iniziato quel percorso
molto caro a Cerise - ma credo sia caro a tutti e su questo ci
siamo confrontati in questi anni - del recupero. In particolare poi
voglio ringraziare la struttura edilizia residenziale
dell'Assessorato, che è stata indispensabile per il raggiungimento
dell'obiettivo di oggi e credo che su una materia così delicata
vedere un consenso, che mi sembra di percepire sia un po' di tutti.
Voglio dire che si è lavorato con apertura mentale, si è lavorato
sui problemi, sui temi e si è cercato di ascoltare le suggestioni,
cercando di creare un prodotto il più utile possibile al cittadino,
ma anche all'Amministrazione; quindi equità verso il cittadino, ma
anche equità per gli enti pubblici che dovranno gestire in futuro,
soprattutto in questo momento di crisi. Specificatamente poi voglio
ringraziare i componenti della Consulta regionale sulla casa, il
Collegio dei notai; io personalmente ho fatto due o tre incontri
con il Collegio dei notai, che ci ha ringraziato di aver accolto
delle suggestioni che poi ho presentato alla commissione e la
commissione li ha fatti suoi proprio per evitare alcune
sgradevolezze che invece esistono nella normativa nazionale, quindi
abbiamo chiarito alcuni aspetti che mettevano in difficoltà anche
il cittadino, l'ARER, il Comune di Aosta, il CPEL e anche gli
uffici legislativi sia del Consiglio, sia della Giunta regionale,
perché abrogare 34 leggi e fare un testo unico credo sia un passo
molto importante.
Voglio dire anche a questo Consiglio che il ministero ci ha già
chiesto di trasmettergli il testo un domani approvato, perché
vorrebbe pubblicarlo sul sito del ministero, poiché ci sono dei
passaggi molto importanti e questo credo che vada ad onore del
lavoro che tutti insieme abbiamo svolto: ecco, poi ringrazio infine
la commissione consiliare, la III Commissione, coi colleghi che ne
fanno parte, perché lì, oggi discutiamo sul testo di commissione,
come avevamo detto anche la Fontana e Cerise, lì sono giunti
emendamenti del sottoscritto, dei colleghi e si è riusciti ad
inserire tutti gli emendamenti, perché più teste assieme ragionano
meglio e si sbaglia di meno, quindi abbiamo cercato di perseguire
quell'obiettivo.
Io non vorrei tediare troppo l'Assemblea, ma credo che...prendo
cinque minuti per evitare di intervenire sugli articolati,
l'articolo sul quale ci soffermeremo, sarà il 52, dove ci sono gli
emendamenti del sottoscritto e della Fontana, ma credo che fino al
52 potrei sintetizzare anche per chi ha seguito di meno, chi ci
ascolta. L'obiettivo era quello di semplificare i procedimenti,
l'accesso al cittadino alle diverse misure previste in materia di
politiche abitative nell'interesse della collettività,
dell'Amministrazione regionale: maggiore equità, razionalizzazione
- questi erano degli obiettivi che ci eravamo dati anche durante i
dibattiti, nelle interpellanze, nelle mozioni - nella distribuzione
delle risorse ad esse destinate.
Io sinteticamente - l'ho già detto in commissione - vorrei
ricordare che questo disegno di legge si compone di cinque titoli,
per complessivi 90 articoli, ma soprattutto che tale provvedimento
si basa su due pilastri, cioè pilastri che possano essere definiti
in maniera oggettiva e questo è un valore molto importante per il
futuro. Un pilastro è l'indicatore regionale della situazione
economica, l'IRSEE, e l'altro pilastro è il valore di mercato sia
immobiliare delle locazioni, che quello definito dall'ufficio
dell'Osservatorio del mercato immobiliare dell'Agenzia delle
entrate; quindi, diciamo, numeri e dati che sono oggettivi e non
soggettivi all'Assessore di turno, o al Presidente di turno, o
quant'altro.
Ecco quali sono le principali novità introdotte che interessano
al cittadino. Partiamo dalla gestione delle regole per gli utenti
degli alloggi ERP, tutte cose che il cittadino ci ha chiesto in
questi anni e che noi abbiamo annotato, meglio, gli uffici hanno
annotato.
L'ampliamento del nucleo familiare
: tenuto conto
delle diverse problematiche emerse nel corso di questi anni,
portate anche nell'attenzione di questo Consiglio regionale con
alcune interpellanze, è prevista in legge per tutti i parenti di
primo grado dell'assegnatario, la possibilità di essere inseriti
nel nucleo familiare senza la necessità di nessuna autorizzazione
preventiva da parte degli enti. Questo è importante, perché noi
cerchiamo di riunire i nuclei familiari: se abbiamo un papà, o una
mamma, o un figlio che rientra, è bene metterli sotto uno stesso
tetto, perché abbiamo due effetti positivi: il primo che mettiamo
insieme il nucleo che avrà minori spese; il secondo che non
dobbiamo cercare due case di ERP, ma ne è sufficiente una, quindi
risparmiamo un alloggio per quelli che non hanno ancora, diciamo,
un tetto sotto il quale essere ospitati. In tutti gli altri casi
l'ampliamento del nucleo familiare può avvenire lo stesso, ma deve
essere autorizzato dall'ente gestore; è stata inoltre introdotta la
possibilità di ospitare le persone dedicate all'assistenza e alle
cure personali, ad esempio le badanti: questo mi sembra che sia un
tema caro sollevato dalla collega Fontana e da altri e quindi
questo è stato inserito.
Un'altra cosa
la mobilità e i cambi consensuali
: sono
eliminati i piani di mobilità al fine di rendere più snelle e
veloci le procedure di trasferimento volontarie di inquilini ERP,
inserendo anche la possibilità di attuare cambi consensuali di
alloggi tra inquilini di diversi enti gestori; avevamo accordi tra
inquilini, ma uno era del Comune, l'altro dell'ARER e non si poteva
fare, adesso gli enti potranno farlo.
Determinazione canoni di locazione
: sono modificate le
modalità di determinazione del canone di locazione degli alloggi
ERP, introducendo quale nuovo parametro di riferimento il valore
definitivo dell'Osservatorio del mercato immobiliare, sempre
utilizzando lo stesso dato, da applicare alla superficie, si va
quindi a superficie e non più a vani, più equo con la Giunta
regionale che definirà con propria deliberazione le percentuali di
riduzione o di maggiorazione rispetto all'IRSEE del nucleo
familiare, nonché delle caratteristiche di ubicazione
dell'alloggio, e dello stato manutentivo dell'alloggio questo è un
altro tema sul quale abbiamo discusso per parecchio tempo, quindi
un discorso di equità.
Un altro tema importante è la
decadenza dell'assegnazione
- gli articoli 39 e 42 -: il superamento delle soglie di reddito
non è più considerato una causa di decadenza dell'assegnazione.
Succedeva soprattutto agli anziani, c'erano degli anziani che
vivevano nel loro alloggio, magari per l'aumento di una pensione o
quant'altro, rischiavano di essere, diciamo, cacciati da
quell'alloggio dopo una vita vissuta lì con gli amici, con gli
inquilini, con i vicini e quant'altro. Per superare questo, quindi
si è detto:
"non è più un caso di decadenza"
,
pertanto non si perde più il diritto di occupare l'alloggio
ERP, ma viene automaticamente adeguato il canone di locazione al
valore di libero mercato, quindi questo è un'altro ragionamento di
equità.
Inoltre è stata introdotta
la decadenza dell'assegnazione
dell'alloggio ERP
nei casi di ripetuta inosservanza dei
regolamenti condominiali e delle norme di comportamento stabilite
dall'ente gestore per contribuire a migliorare il decoro e la
civile convivenza: questa è un suggerimento che ci è pervenuto
dalle associazioni e anche dai rappresentanti dei vari quartieri,
perché avevamo qualche nucleo familiare che non rispettava i
regolamenti condominiali, il decoro. Se succede in maniera
reiterata, quindi più di una volta questo fatto, dunque l'ente può
anche procedere a, diciamo, togliere l'alloggio di ERP al
nucleo.
L'altro concetto importante è
la morosità colpevole o
incolpevole
. Voi sapete che un dato importante è il dato degli
enti di morosità sull'incasso degli affitti. Qui, quindi, è stato
introdotto un nuovo concetto molto importante di morosità
incolpevole, che, se accertata dalla Commissione per le politiche
abitative presieduta da un giudice, anche qui oggettivo, sulla base
dei parametri socio-economici fissati dalla Giunta regionale con
propria deliberazione, non sarà più causa di risoluzione del
contratto per morosità, per questi casi, per quelle famiglie
proprio in grave situazione, saranno previsti interventi da parte
dell'ente pubblico, mentre per i casi ritenuti di morosità
colpevole, cioè se la commissione presieduta dal giudice scopre che
queste famiglie potevano e possono pagare il canone, ebbene per
questi Signori è chiaro che gli enti dovranno procedere a
richiedere quanto dovuto e eventualmente, se non incassato,
potranno procedere a quello che è il discorso dello sfratto.
In merito alla
vendita degli alloggi di ERP
, sono stati
riaperti i piani di vendita degli alloggi ERP e quindi, come ha
detto la Fontana, già nella sua relazione il concetto molto
importante per la semplificazione, questa vendita non è più stata
abbinata ad un piano specifico, perché...altrimenti ci trovavamo le
risorse che entravano "ingessate" per anni nelle banche, mentre non
riuscivamo a ricostruire nuovi alloggi o ristrutturare altri
alloggi. La destinazione dei fondi quindi rimane sempre per la
casa, però gli enti devono essere responsabili ad utilizzarli
immediatamente e quindi avere un percorso più celere.
L'altra questione:
i prezzi di vendita
- qui la Fontana
anche ha già riferito e non vorrei ripetermi - sono basati sempre
su quelli che sono i dati dell'Osservatorio del mercato immobiliare
dell'Agenzia delle entrate...da applicare alla superficie degli
alloggi, la Giunta regionale con propria deliberazione definirà
inoltre delle riduzioni del costo di acquisto che tenga conto dello
stato di manutenzione dell'alloggio, della vetustà dell'immobile e
degli anni di affitto pagati dal cittadino: questo è importante, è
stato sempre chiesto. Chi vorrà accedere ai piani vendita futuri
quindi potrà avere un prezzo che sì è determinato da un valore
minimo dell'Ufficio delle entrate, dell'Osservatorio del mercato
immobiliare, però a questo la Giunta regionale dovrà definire
"delle detrazioni", che tengano conto della vetustà dell'immobile,
degli affitti soprattutto pagati durante gli anni, quindi, se uno è
stato tanti anni in ERP, avrà una riduzione su quello che è il
prezzo di vendita.
L'altro concetto importante sulle vendite è il pagamento a rate.
Spesso è stato chiesto di aprire i mutui prima casa a chi avesse
comprato un alloggio di ERP, possiamo dire che abbiamo trovato un
percorso interessante e interessante è stato giudicato anche dai
funzionari del ministero. Noi abbiamo fatto un percorso dove l'ente
pubblico non mette risorse per agevolare un discorso di un
pagamento a rate, ma sarà l'ente che cede che dovrà incassare a
rate, pertanto avremo doppi vantaggi; gli assegnatari di alloggi
ERP, che compreranno il loro alloggio, possono pagare fino al 70
percento della somma dovuta a rate, con l'applicazione di un tasso
di interesse equivalente a quello applicato dalla Regione per i
mutui prima casa: 1 percento fisso. Così facendo si evitano al
cittadino sia i costi per la pratica di mutuo e per l'iscrizione
ipotecaria, sia i tempi di attesa per l'erogazione di un mutuo,
evitiamo di fargli fare la pratica burocratica, riduciamo i tempi
di attesa praticamente a zero e la Regione non ha bisogno di
impegnare nei fondi di rotazione nessuna risorsa.
Il diritto di prelazione - l'articolo 52, che è un po'
un'anticipazione agli emendamenti, e ho praticamente finito... -: è
accolta la richiesta pervenuta da numerosi cittadini di prevedere
la possibilità di estinguere il diritto alla prelazione dopo i
primi 10 anni dalla data di acquisto dell'alloggio ERP anche per
coloro, come ha detto il relatore Comé, che hanno acquistato
l'alloggio ERP dopo l'entrata in vigore della legge 40/1995,
versando una somma calcolata in modo proporzionale agli anni
mancanti rispetto alla scadenza trentennale del diritto stesso. In
sintesi abbiamo portato i 10 anni anche per quelli che hanno
acquistato l'alloggio con la legge statale del 1993 e la legge
regionale del 1995. Dopo il 1995 cosa succede? Questi acquirenti
che hanno comprato alloggi di ERP potranno rivenderli dopo 10 anni,
quindi il diritto di prelazione scade in maniera realistica dopo 10
anni. Pagheranno una quota rispetto agli anni che mancano per
arrivare ai 30, mentre quelli
ante
pagheranno - e la legge è
così, non possiamo modificarla - il 10 percento del valore basato
sulle rendite catastali aggiornate. Il concetto quindi qual è: se
noi - e poi "entriamo" nell'emendamento, collega Fontana -
portassimo troppo giù il discorso di calcolare quello che il
collega Cerise diceva: il coefficiente previsto dal comma 5
articolo 52, noi abbiamo abbassato il coefficiente con
l'emendamento presentato per venire incontro a questo concetto; se
noi invece abbassassimo anche i 20 anni di diritto di prelazione -
oggi per parecchie case di questo tipo mancano solo 15 anni -,
pagherebbero molto meno rispetto a quelli che hanno comprato nel
1977, nel 1980, nel 1985, nel 1990...e quelli ante '95 continuano a
pagare il 10 percento per rivendere l'abitazione e allora ci
sarebbe un discorso di iniquità. Abbiamo quindi cercato di
trovare...è difficile trovare una misura perfetta, però nella media
questa è una misura che permette a tutti di versare poi all'ex ente
proprietario una quota abbastanza similare. Le proiezioni fatte
dagli uffici...noi amministratori abbiamo detto:
"cercate di
equiparare quelli che hanno comprato dopo il 1995 a quelli che
hanno comprato prima del 1995"
, hanno dimostrato equo il
parametro introdotto.
Io credo che sia una delle poche
Regioni che è riuscita a fare questo, perché, se noi andiamo a
vedere le altre Regioni, addirittura molte non hanno
legiferato.
Per quanto riguarda la questione dei mutui a tasso agevolato, si
è creato un unico fondo, voi sapete che avevamo due fondi di
rotazione: quello per i centri storici e quello per le prime case.
Noi ci trovavamo a volte nel lasciare sei, sette, dieci mesi le
risorse nelle banche, perché dovevamo fare delle delibere per
trasportare magari una giacenza da un fondo nell'altro, perché
c'erano più domande in un fondo rispetto all'altro. Qui si è
semplificato, si è unificato il fondo, in maniera che abbiamo
maggiore efficienza e maggiore efficacia e maggior risparmio per la
Regione.
Infine, i limiti di cui ai mutui: per la concessione dei mutui
prima casa, è introdotto un limite massimo di spesa complessiva che
non può superare di due volte e mezza l'importo massimo del mutuo
concedibile: per esempio, per un recupero per il singolo la spesa
massima è di 225 mila euro, per due o più componenti di 300 mila
euro; per l'acquisto di nuova costruzione per il singolo, invece,
sulla nuova costruzione è 175 mila euro, per due o più componenti
250 mila euro. Per i mutui in centri storici, proprio come aveva
detto anche Cerise, abbiamo mantenuto il concetto introducendo un
importo massimo di mutuo concedibile che non può essere superiore a
300 mila euro per intervento, perché questo? L'avevamo visto in
commissione, eravamo tutti d'accordo...abbiamo un po' di difficoltà
sulle entrate e avevamo anche delle pratiche...noi abbiamo guardato
gli ultimi 20 anni, di contributi di 1 milione di euro, 700 mila
euro, 900 mila euro e non è più un discorso di necessità,...allora
se la necessità è di ristrutturare la casa...crediamo che 300 mila
euro sia la quota che tu puoi chiedere all'ente pubblico, di più mi
sembra che, se tu vai a ristrutturare un fabbricato da 10 alloggi o
8 alloggi, non è che l'ente pubblico deve darti in proporzione.
Anche qui quindi è un discorso di equità, soprattutto per quelle
famiglie che magari non avrebbero poi, diciamo, la possibilità di
vedere accolto il loro mutuo per mancanza di fondi, quindi abbiamo
cercato di vedere proprio le necessità sulla casa.
Ecco, io sono stato un po' lungo, ma ho voluto ripercorrere un
po' le cose essenziali, che sono - ribadisco - pervenute da
moltissimi consiglieri in questi anni, noi ne abbiamo fatto tesoro,
gli uffici ne hanno fatto tesoro, la commissione ha anche
condensato altre questioni e quella che è la mia soddisfazione, ma
anche, credo, di tutto il Consiglio è che su una materia così
delicata - lo ribadisco, perché questa è la più grande
soddisfazione - abbiamo avuto una condivisione a 360 gradi, ecco:
questo è importante.
Oggi siamo a discutere anche di alcuni emendamenti, però li
potremo discutere all'articolo 52. La collega Fontana, secondo me,
dopo che abbiamo presentato quell'emendamento da 1 a 2, anziché da
1 a 3, capirà perfettamente che il discorso è di avere accettato
un'impostazione migliorativa sotto quell'aspetto, che va anche sul
discorso 20-30 anni, perché alla fine restringiamo lì, anziché
restringere dall'altra parte e quello è più equo soprattutto per
quelli che hanno comprato le case prima del 1995, altrimenti
faremmo una disparità troppo forte. Grazie.
Presidente -
Grazie, procediamo ora all'esame del testo.
Ricordo che si vota sul nuovo testo predisposto dalla III
Commissione consiliare permanente.
Articolo 1. Posso mettere in votazione l'articolo 1? Mettiamo in
votazione l'articolo 1. Siete invitati a votare. Dichiaro aperta la
votazione. Visto che ci sono tantissimi articoli, invito i
consiglieri a restare in aula in modo da evitare che mi facciate
rifare ogni volta la votazione. Colleghi Rosset, Praduroux votate
per cortesia! Tutti quanti avete votato? Dichiaro chiusa la
votazione.
Presenti: 28
Votanti: 28
Favorevoli: 28
Il Consiglio approva all'unanimità.
Articolo 2: stesso risultato. Articolo 3: stesso risultato.
Articolo 4: stesso risultato. Articolo 5: stesso risultato.
Articolo 6: stesso risultato. Articolo 7: stesso risultato.
Articolo 8: stesso risultato. Articolo 9: stesso risultato.
Articolo 10: stesso risultato. Articolo 11: stesso risultato.
Articolo 12: stesso risultato. Articolo 13: stesso risultato.
Articolo 14: stesso risultato. Articolo 15: stesso risultato.
Articolo 16: stesso risultato. Articolo 17: stesso risultato.
Articolo 18: stesso risultato. Articolo 19: stesso risultato.
Articolo 20: stesso risultato. Articolo 21: stesso risultato.
Articolo 22: stesso risultato. Articolo 23: stesso risultato.
Articolo 24: stesso risultato. Articolo 25: stesso risultato.
Articolo 26: stesso risultato. Articolo 27: stesso risultato.
Articolo 28: stesso risultato. Articolo 29: stesso risultato.
Articolo 30: stesso risultato. Articolo 31: stesso risultato.
Articolo 32: stesso risultato. Articolo 33: stesso risultato.
Articolo 34: stesso risultato. Articolo 35: stesso risultato.
Articolo 36: stesso risultato. Articolo 37: stesso risultato.
Articolo 38: stesso risultato. Articolo 39: stesso risultato.
Articolo 40: stesso risultato. Articolo 41: stesso risultato.
Articolo 42: stesso risultato. Articolo 43: stesso risultato.
Articolo 44: stesso risultato. Articolo 45: stesso risultato.
Articolo 46: stesso risultato. Articolo 47: stesso risultato.
Articolo 48: stesso risultato. Articolo 49: stesso risultato.
Articolo 50: stesso risultato. Articolo 51: stesso risultato.
All'articolo 52 vi sono i quattro emendamenti: gli emendamenti
nn. 1 e 2 del Partito Democratico, l'emendamento n. 1
dell'Assessore Marco Viérin e l'emendamento n. 3 del Partito
Democratico. Qualcuno intende illustrarli? Ha chiesto la parola la
Consigliera Carmela Fontana, ne ha la facoltà.
Fontana (PD)
- Emendamento 1:
"al comma 4
dell'articolo 52,
le parole: "trent'anni" sono sostituite
dalle seguenti: "vent'anni""
. Il periodo di 30 anni per
l'estinzione del diritto di prelazione pare troppo lungo, con
l'emendamento si vuole diminuire questo termine: da 30 a 20 anni,
per permettere così agli acquirenti di liberarsi 10 anni prima
rispetto a quanto previsto dal disegno di legge di questo
vincolo.
Emendamento 2:
"al comma 5 dell'articolo 52, il periodo:
"l'importo così determinato deve essere diviso per cento e
moltiplicato per un coefficiente definito dall'ente titolare del
diritto di prelazione e compreso tra un minimo di uno e un massimo
di tre" è sostituito dal seguente: "l'importo così determinato deve
essere diviso per cento e moltiplicato per il coefficiente di
1,5""
.
Il disegno di legge introduce la possibilità di
estinguere il diritto di prelazione passati 10 anni dall'acquisto
con il versamento all'ente titolare del diritto di prelazione di un
importo pari alla differenza tra il valore minimo di libero mercato
dell'alloggio e il prezzo dello stesso come individuato nell'atto
d'acquisto, moltiplicato per il numero di anni mancanti alla data
di estinzione del diritto di prelazione, l'importo così determinato
deve essere diviso per cento e moltiplicato per un coefficiente
compreso tra un minimo di uno e un massimo di tre. Il PD ritiene
che tale coefficiente non debba essere stabilito dall'ente titolare
del diritto di prelazione, ma debba essere fissato nella misura
unica di 1,5, permettendo così ad una parte dei proprietari che
vogliono estinguere anticipatamente il diritto di prelazione di
pagare una somma inferiore rispetto a quanto dovrebbero pagare
sulla base di quanto previsto dal disegno di legge.
Emendamento 3:
"dopo il comma 6 dell'articolo 52, è aggiunto
il seguente:
"6bis.
Su richiesta dell'acquirente
dell'alloggio, il diritto di prelazione di cui al comma 4 si
estingue prima della fine del periodo previsto allo stesso comma
quando ricorrono entrambe le seguenti condizioni: l'acquirente
dell'alloggio ha più di sessantacinque anni di età; sopravvenuti
gravi motivi di salute, dell'acquirente o dei soggetti di cui
all'articolo 33, comma 1, determinano la necessità di un alloggio
di dimensioni maggiori".
Riteniamo che si tratta di un
emendamento previsto nel caso di anziani sopra i sessantacinque
anni di età che, a seguito di gravi motivi, quali, ad esempio, la
perdita dell'autosufficienza, si trovano ad avere bisogno di un
alloggio più grande per ospitare la badante o l'infermiera.
L'emendamento si propone di rendere possibile in questi casi
determinati l'estinzione del diritto di prelazione prima del
termine previsto, per permettere al proprietario di vendere sul
libero mercato al momento del bisogno.
Presidente
- La parola all'Assessore Marco Viérin per la
risposta, ne ha facoltà.
Viérin M. (SA)
- Sì, approfitterò per rispondere a tutti
e tre gli emendamenti, come ha ben fatto la collega
nell'illustrarli insieme.
Il primo emendamento - poi ci eravamo già anche parlati in
questi giorni e anche prima -, che è quello di passare da 20 a 30
anni come spiegato prima, noi siamo già a 10, cioè se uno va a
guardare la praticità, ossia il reale
...
tecnicamente è stato
messo in legge 30, perché noi, per arrivare a 30, paghiamo una
quota, ma dal decimo anno anche questi acquirenti di alloggi ERP
dopo la legge nazionale e regionale del 1995...la nazionale del
1993...per chi ha comprato gli alloggi dopo il 1995 con questa
legge approvata scade il fatto di poter vendere senza chiedere
niente all'ente dopo 10 anni, l'unica cosa che cambia rispetto a
quelli
ante
1995 è che quelli dell'
ante
1995 pagano
il 10 percento fisso, questi pagheranno con il coefficiente che
abbiamo abbreviato per gli anni mancanti: questo vuol dire che
questi Signori dopo il ventesimo anno pagheranno meno rispetto a
quelli della vecchia legge, quindi se noi mettiamo 20...no, da
subito pagano meno di quello che pagano quelli prima del 1993.
Facciamo un discorso addirittura a gambero doppio, quindi noi li
abbiamo messi diciamo sulla stessa linearità. Il concetto qual è?
Tanto per capirci: se uno è al quindicesimo anno, pagherà il
"ragionamento" dal sedicesimo al trentesimo, ma lui può vendere
quando vuole, se è all'undicesimo, può vendere quando vuole. Noi
siamo andati incontro a quello che dicevate voi, portando il
discorso, che poi è l'altro emendamento: il vostro n. 2, di ridurre
il coefficiente, che ridetermineremmo quindi da 1 a 3%, a 1 a 2%,
proprio perché questo permette di ridurre anche il
quantum
dare.
Oggi quindi noi, per essere chiari con la gente, abbiamo portato
la scadenza del diritto di prelazione a 10 anni: questa è la
sostanza e sul secondo emendamento...noi ne abbiamo presentato uno
nostro, anche perché abbiamo discusso in commissione in questi
giorni, che rispecchi la filosofia che avevate posto voi ma
rispecchi anche la filosofia che avevamo impostato nella legge,
cioè di dare responsabilità agli enti, ma soprattutto di dare
equità, perché il discorso 1,5 fisso dell'emendamento Fontana, è
scorretto nei confronti di quei cittadini che hanno magari
acquistato un alloggio negli anni '70, o che è ubicato, facciamo,
in viale Europa...rispetto ad altri cittadini che magari hanno
comprato un alloggio negli anni '90 e che magari è ubicato in zone
della città, o di un paese che sono certamente di valore aggiunto;
quindi il discorso qual è? Mettere 1 a 2%, anziché 1,5 fisso,
avvantaggia soprattutto il cittadino, perché gli enti sicuramente
non applicheranno 2%, perché devono fare una scaletta che
sicuramente andrà: 1, 1.1, 1.2, 1.3, 1.4, 1.5 fino a 2 e quindi
questo permetterà agli enti, sulla base di parametri oggettivi, di
definire una percentuale che sia più rispondente all'equità. Noi
quindi, come abbiamo accolto altri emendamenti da voi presentati in
commissione, abbiamo accolto anche questa suggestione e abbiamo
mantenuto la filosofia dell'autonomia agli enti, ma soprattutto di
maggiore equità, riducendo quel coefficiente da 1 a 3 a 1 a 2.
Chiediamo quindi di ritirare quell'emendamento, perché riteniamo
che la filosofia sia la stessa, ma che sia più consono fatto in
questa maniera per tutti: per il cittadino, per gli enti.
Sul discorso dei sessantacinque anni, collega Fontana, il
concetto è un po' questo...io ho chiesto anche agli uffici, non
possiamo ritenere questa proposta equa, perché prevede una
applicazione del diritto di prelazione su parametri del tutto
soggettivi, ma anche in considerazione - io credo più in questo
secondo aspetto - del fatto che, per gravi situazioni intervenute,
come lei ha esplicitato bene prima, dopo l'acquisto dell'alloggio
le deroghe sono già possibili oggi addirittura non dopo il decimo
anno, ma già al primo anno. Siamo quindi già molto più avanti,
perché, se c'è un problema oggettivo, si fa la domanda e si può
ottenere l'autorizzazione anche il giorno dopo che si è comprato.
Se dopo che si è comprato l'alloggio succede che ci sono le
situazioni che lei ha descritto, si fa la domanda all'ente e l'ente
può autorizzare in deroga, senza nessun problema, quindi è già
praticamente in legge...e anche addirittura nei primi 10 anni, non
solo dopo il decimo anno. Io quindi credo che anche con queste
suggestioni e i chiarimenti che sono dati dagli uffici, più che dal
sottoscritto, perché sono aspetti tecnici, comportamenti degli enti
che devono tenere rispetto alla legge. Le chiederei, rispetto
all'emendamento che noi abbiamo proposto, che rispecchia le vostre
richieste, che racchiude un po' i 20-30 anni e un po' l'1,5
fisso...si faccia un ragionamento nel ritirare i vostri
emendamenti, perché questo emendamento che abbiamo presentato
raccoglie l'obiettivo realistico, pratico che voi volevate.
Presidente -
Grazie. La parola alla Consigliera Carmela
Fontana per la replica, ne ha facoltà.
Fontana (PD)
- Grazie Presidente.
Per quanto riguarda l'emendamento 2, va nella direzione che
avevamo chiesto noi e dunque lo ritiro, perché, diciamo, che varia
di poco, anche se sono convinta che un coefficiente fisso sarebbe
stato uguale per tutti e non è l'ente che va a stabilire chi ne ha
diritto, però va in quella direzione, ben venga, lo ritengo
positivo e lo ritiro.
Sulla questione della prelazione dai 30 ai 20 anni non sono
d'accordo con quanto dice lei, perché sappiamo che ogni volta che
si fa una legge si applica da quel giorno in avanti, lei adesso mi
va a dire che è peggiorativa per le persone che l'hanno comprato
prima. La legge però viene fatta oggi e da oggi in avanti io devo
andare a vedere di fare una legge che vada bene per tutti, cioè, se
andiamo a vedere, per esempio, anche chi prende il mutuo regionale,
dopo cinque anni la casa la può vendere. Chi ha comprato queste
case...quando l'ARER ha mandato la lettera, non c'erano tutti
questi vincoli, la lettera che è stata mandata era un pochino
diversa, tanta gente l'ha comprata con quelle regole e poi se le
trova cambiate. Io allora penso che le leggi devono essere
migliorative, poi non sono d'accordo quando si dice:
"sì, ma
quelle case le hanno comprate a poco prezzo"
, va beh, ma questa
era stata voluta...no! Tante volte è venuto fuori che...
(interruzione dell'Assessore Marco Viérin, fuori
microfono)
...non sto dicendo lei, Assessore...si dice che si è messa la
prelazione, perché sono case dell'ARER, o del Comune che non devono
essere svendute, oppure che le persone non devono fare i furbetti
che vogliono vendere sul libero mercato, magari ci sarà qualcuno
che farà il furbetto, però io conosco tantissima gente che ha
lavorato, ha fatto tanti sacrifici per potersi comprare una casa e
penso che, se ci mettiamo meno vincoli, sarebbe anche bello.
Io comunque l'emendamento della prelazione dai 30 ai 20 lo
mantengo e anche quello degli anziani, perché è vero quello che
dice lei: che lo può vendere prima dei 10 anni, ma io qui dico di
non pagare la differenza del...
(nuova interruzione dell'Assessore Marco Viérin, fuori
microfono)
...ho capito, io ho fatto un emendamento e lei, Assessore, mi
dirà:
"lo accolgo"
o
"non lo accolgo"
, io non le sto
dicendo che è obbligato, io ho fatto una richiesta e lei mi
risponda! Grazie.
Presidente -
La parola all'Assessore Marco Viérin, ne ha
facoltà.
Viérin M. (SA)
- Sì, la ringrazio per aver ritirato
l'emendamento 2. Vorrei solo ricordare che sul suo primo
emendamento, non volevo prima tediare, ma, se leggiamo il comma 5,
c'è scritto netto e chiaro, si dice:
"il diritto di prelazione
di cui al comma 4 può essere estinto, decorsi dieci anni
dall'acquisto...",
punto; allora lei deve fare l'emendamento e
portare a 20 anni anche questo. Noi qui al comma 5 abbiamo scritto:
"il diritto di prelazione di cui al comma 4 può essere estinto,
decorsi dieci anni dall'acquisto, con il versamento all'ente
titolare del diritto di un importo pari alla
differenza..."
...quindi portato a 10. Se lei mi dice 20, io
devo accogliere il suo emendamento: devo portare a 20 anche qui,
punto; quindi, secondo me, noi siamo un passo più avanti su
questo.
Dall'altra parte il concetto degli anziani...io capisco tutto,
però capisco anche, se vogliamo essere equi, l'importante...se lei
mi dice che un anziano può avere delle esigenze urgenti...ma se
cede anche nell'arco dei 10 anni qualcosa all'ente, come per tutti,
deve pagare l'estinzione del diritto di prelazione, lasciare,
perché l'ente deve sopperire a pagare le morosità incolpevoli, deve
poter ristrutturare gli alloggi esistenti. Io credo che soprattutto
in questi casi gli enti sono sempre stati molto puntuali a guardare
e a seguire quelle che sono le situazioni particolari e soprattutto
sfortunate da parte di nuclei familiari anziani. Ho presente anche
che sia ARER, come altri, hanno guardato quando l'anziano aveva
problemi di deambulazione e quant'altro, hanno sempre autorizzato
qualsiasi cosa. Qui dico: fare troppi distinguo quando questa legge
prevede già la possibilità di deroga, anche dal primo anno, mi
sembra una cosa un po'
sui generis
. Le chiedo quindi di
ritirare l'emendamento, che noi non possiamo accogliere, perché
altrimenti dovremmo modificare anche il comma 4...
(interruzione di un consigliere, fuori microfono)
...no, dovremmo modificare anche il comma 5 e, visto che noi
abbiamo deciso di portare il diritto di prelazione a 10 anni, il
comma 5 non vogliamo modificarlo.
Presidente -
Procediamo, metto in votazione l'emendamento
n. 1. Siete invitati a votare l'emendamento presentato dal gruppo
del PD. Dichiaro aperta la votazione. Tutti quanti avete votato?
Dichiaro chiusa la votazione.
Presenti: 29
Votanti: 3
Favorevoli: 3
Astenuti: 26 (Agostino, Benin, Bertin, Bieler, Cerise, Chatrian,
Comé, Crétaz, Empereur, Isabellon, André Lanièce, La Torre,
Lattanzi, Marguerettaz, Patrizia Morelli, Pastoret, Perron,
Praduroux, Prola, Rollandin, Rosset, Salzone, Tibaldi, Marco
Viérin, Manuela Zublena, Zucchi)
Il Consiglio non approva.
L'emendamento n. 2 del PD viene ritirato. Mettiamo in votazione
l'emendamento n. 1 dell'Assessore Marco Viérin? Siete invitati a
votare. Dichiaro aperta la votazione. Tutti quanti avete votato?
Dichiaro chiusa la votazione.
Presenti: 29
Votanti: 29
Favorevoli: 29
Il Consiglio approva all'unanimità.
Ora metto in votazione l'emendamento n. 3 del gruppo PD, che
introduce il comma 6 bis. Siete invitati a votare, dichiaro aperta
la votazione. Tutti quanti avete votato? No, non ancora. Tutti
quanti avete votato? Dichiaro chiusa la votazione.
Presenti: 29
Votanti: 3
Favorevoli: 3
Astenuti 26 (Agostino, Benin, Bertin, Bieler, Cerise, Chatrian,
Comé, Crétaz, Empereur, Isabellon, André Lanièce, La Torre,
Lattanzi, Marguerettaz, Patrizia Morelli, Pastoret, Perron,
Praduroux, Prola, Rollandin, Rosset, Salzone, Tibaldi, Marco
Viérin, Manuela Zublena, Zucchi)
Il Consiglio non approva.
Metto ora in votazione l'articolo 52 comprensivo
dell'emendamento dell'Assessore Marco Viérin approvato. Siete
invitati a votare per l'articolo 52. Dichiaro aperta la votazione.
Tutti quanti avete votato? Dichiaro chiusa la votazione.
Presenti: 29
Votanti: 29
Favorevoli: 29
Il Consiglio approva all'unanimità.
Articolo 53: stesso risultato. Articolo 54: stesso risultato.
Articolo 55: stesso risultato. Articolo 56: stesso risultato.
Articolo 57: stesso risultato. Articolo 58: stesso risultato.
Articolo 59: stesso risultato. Articolo 60: stesso risultato.
Articolo 61: stesso risultato. Articolo 62: stesso risultato.
Articolo 63: stesso risultato. Articolo 64: stesso risultato.
Articolo 65: stesso risultato. Articolo 66: stesso risultato.
Articolo 67: stesso risultato. Articolo 68: stesso risultato.
Articolo 69: stesso risultato. Articolo 70: stesso risultato.
Articolo 71: stesso risultato. Articolo 72: stesso risultato.
Articolo 73: stesso risultato. Articolo 74: stesso risultato.
Articolo 75: stesso risultato. Articolo 76: stesso risultato.
Articolo 77: stesso risultato. Articolo 78: stesso risultato.
Articolo 79: stesso risultato. Articolo 80: stesso risultato.
Articolo 81: stesso risultato. Articolo 82: stesso risultato.
Articolo 83: stesso risultato. Articolo 84: stesso risultato.
Articolo 85: stesso risultato. Articolo 86: stesso risultato.
Articolo 87: stesso risultato. Articolo 88: stesso risultato.
Articolo 89: stesso risultato. Articolo 90: stesso risultato.
Allegato A: stesso risultato. Allegato B: stesso risultato.
Metto ora in votazione il disegno di legge nel suo complesso.
C'è qualcuno che vuole fare dichiarazioni di voto? Ha chiesto la
parola la Consigliera Carmela Fontana, ne ha la facoltà.
Fontana (PD)
- Grazie, Presidente. Per dichiarazione di
voto.
In commissione, come gruppo del Partito Democratico, mi ero
astenuta solo perché avevamo questi emendamenti che volevamo
chiarire con l'Assessore. Io voglio fare un ringraziamento al
Presidente Comé, perché con questo testo di legge ci ha dato
l'opportunità di audire tutti e di lavorare bene, ci ha dato una
mano a chiarire ogni dubbio che abbiamo chiesto, ma anche
all'Assessore, perché mi ha accolto diversi emendamenti: questo non
fa altro che farmi piacere; se anche gli altri due fossero stati
accolti, mi sarebbe piaciuto, se lei fosse stato così gentile,
avremmo fatto l'
en plein
, però diciamo che il disegno di
legge nell'insieme è positivo: va nella direzione di aiutare
veramente i cittadini e noi lo voteremo. Grazie.
Presidente -
Qualcun altro? Se non c'è nessuno, metto in
votazione il disegno di legge nel suo complesso. Siete invitati a
votare. Dichiaro aperta la votazione. Tutti quanti avete votato?
Dichiaro chiusa la votazione.
Presenti: 29
Votanti: 29
Favorevoli: 29
Il Consiglio approva all'unanimità.
Punto 25.1 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK