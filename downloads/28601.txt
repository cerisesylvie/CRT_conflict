Consiglio Regionale della Valle d'Aosta - Oggetto del Consiglio n. 103 del 4 aprile 1969 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 103 del 4 aprile 1969 - Resoconto
OGGETTO N. 103/69 - Sostituzione del Dott. Cristoferi
Ottorino, dimissionario, quale membro esperto nel costituendo
Comitato Regionale O.N.M.I. della Valle d'Aosta. (Rinvio)
Mappelli
(D.C.) -
Chiedo che questo oggetto venga
rinviato.
Montesano (P.S.U.) -
Va beh, viene rinviato. Oggetto n.
6, dunque un attimo, il Consigliere Fosson non ha sentito,
l'oggetto n. 5: "Sostituzione del Dott. Cristoferi nel Comitato
ONMI" è stato richiesto da parte dell'Assessore alla Sanità un
rinvio.
Fosson
(U.V.)
- Vorrei solo chiedere all'Assessore
alla Sanità il motivo di questo rinvio.
Caveri
(U.V.) -
Che abbia bisogno anche lui di
pastiglie?
Mappelli
(D.C.) -
Guardi, sono le ore 13 e se
vogliamo finire l'ordine del giorno, sarà il caso di discutere in
un'altra occasione.
Montesano (P.S.U.) -
Allora dite chiaramente perché io ho
bisogno di metterlo in discussione, sì ma non basta la richiesta,
se c'è un consenso unanime va bene, se invece non c'è questo
consenso bisogna che la metta ai voti questa richiesta.
Fosson
(U.V.)
- Appunto per saper votare, se il
Presidente la mette ai voti, noi dobbiamo sapere i motivi per cui
si rinvia, perché se il motivo del rinvio è dettato solo dall'ora
che sono le 12 e 57, noi non accogliamo questo rinvio se è per
questo perché ad un certo momento si può far dare la battuta e sta
bene, perché qualche volta quello tira un po' su il morale del
Consiglio, ma queste battute in certi momenti non sono proprio
conformi alla prassi del Consiglio, quindi se l'Assessore Mappelli
spiega i motivi del rinvio possiamo anche aderire al rinvio,
altrimenti siamo obbligati di dire di mettere in votazione il
rinvio.
Montesano (P.S.U.) -
Allora Consigliere Fosson, volevo
dire questo, e l'argomento è di pertinenza un pochino, diciamo,
esclusiva della maggioranza, per il Comitato ONMI furono eletti due
rappresentanti, un rappresentante della maggioranza che fu il
Consigliere Cristoferi e un rappresentante della minoranza che fu
la Vice Presidente Siggia. Il Dottor Cristoferi ha dato le sue
dimissioni, forse la maggioranza non ha ancora indicato questo suo
rappresentante, ecco è questa la spiegazione. Chiuso, allora
rimandato, allora Consigliere Fosson, gliel'ho data io la
spiegazione.
Fosson
(U.V.)
- Noi non discutiamo che sia
competenza della maggioranza nominare questo nuovo Consigliere,
però diciamo e rileviamo un'altra cosa - e non è una battuta - in
data 7 agosto 1967 mi sembra, che sono stati designati questi
membri, parlando con un membro designato in questo Comitato, ha
detto che fino ad oggi non è mai stato convocato, quindi viene
naturale di chiedere in Consiglio se questo Comitato serve a
qualche cosa funzionare, dovrebbe essere convocato, se non serve è
meglio non nominarlo e allora non solo non nominare il sostituto
del Dottor Cristoferi, ma allora possiamo anche eliminare la
designazione di tutti gli altri; per questo vorrei chiedere almeno
i motivi per cui non è stato convocato questo Comitato.
Mappelli
(D.C.) -
È da poche settimane il
perfezionamento delle varie nomine in questo Comitato, infatti il
Presidente Bionaz, nel febbraio scorso, ha scritto mi pare
all'Onorevole Gotelli, il proprio rappresentante in quanto bisogna
che ci sia il rappresentante di amministrazione o da un Consigliere
da lui delegato e anche un altro, mi pare, come rappresentante,
adesso mi sta sfuggendo, dov'è, ecco qui, il Dottor Lucat,
funzionario dell'Amministrazione regionale in luogo Vice Prefetto.
Dunque queste nomine sono state ultimamente completate e questa
lettera è esattamente del 3 febbraio di quest'anno; pertanto avendo
il Dr. Cristoferi ultimamente rassegnato le dimissioni, tutto
questo Comitato di 11 persone, che sarà il nuovo Comitato ONMI,
sarà perfezionato con la nomina del sostituto del Dottor
Cristoferi, il Dottor Cristoferi ha dato le dimissioni un paio di
mesi fa e, pertanto, la cosa dovrebbe essere definitivamente
chiusa.
Fosson
(U.V.)
- Sappiamo che è nominato questo
Comitato ed io chiudo con questo, ma dico è un anno e mezzo e più,
quasi due anzi che è nominato e non ha ancora funzionato.
Montesano (P.S.U.) -
Vorrei dare una spiegazione perché
il Comitato, la nomina del Comitato è di competenza del Ministro
della Sanità, ecco, perciò noi ci dobbiamo domandare solo questo,
non è colpa dell'Assessore se il Comitato non si riunisce, c'è il
Ministro che deve nominare, fra i quali ci sono i rappresentanti
del Consiglio.
Siggia
(P.C.I.) -
Che non ha mai nominato in tutta
la legislatura passata, tra l'altro.
Montesano (P.S.U.) -
Quindi non è colpa dell'Assessore
Mappelli, è colpa del Ministro.
Allora passiamo all'oggetto n. 6.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK