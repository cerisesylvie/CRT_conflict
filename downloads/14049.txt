Consiglio Regionale della Valle d'Aosta - Oggetto del Consiglio n. 572 del 23 marzo 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
NOMINE E INCARICHI DI CONSULENZA E SPECIALI
Nomine
Precedente
Successivo
Resoconto integrale del dibattito dell'aula
Oggetto del Consiglio n. 572 del 23 marzo 1994 - Resoconto
OGGETTO N. 572/X - Sostituzione di un sindaco effettivo in
seno al Collegio sindacale della Società R.A.V. -Raccordo
Autostradale Valle d'Aosta SpA-.
Deliberazione - Il Consiglio regionale
Premesso che:
- la legge regionale 27 marzo 1991, n.12, disciplina le nomine e
le designazioni di competenza regionale e in particolare
nell'ar­ticolo 12 - primo comma - stabilisce che le nomine dei
compo­nenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con provvedimento n. 2860/IX in data 3 dicembre 1991, il
Consiglio regionale, in base all'articolo 9 della Convenzione
Re­gione Valle d'Aosta/ITALSTAT rep. n.6993 del 30 gennaio 1985 e
all'articolo 24 dello Statuto sociale della R.A.V. S.p.A., ha
nominato, ai sensi dell'articolo 2458 del Codice Civile, quale
Sindaco effettivo in seno al Collegio sindacale della R.A.V.
S.p.A., per il triennio 1992/1994, il sig. Pellichiero Marcello e
quale Sindaco supplente la Sig.ra Filetti Laura;
Considerato che il sig. Pellichiero Marcello è deceduto il 21
feb­braio 1994;
Atteso che la Commissione per le nomine, a seguito della
pub­blicazione nel Bollettino ufficiale della regione n.31 del 16
lu­glio 1991 dell'elenco delle nomine in scadenza nell'anno 1991,
nella riunione dell'11 marzo 1994, ai sensi dell'articolo 6 della
legge regionale 27 marzo 1991, n.12, ha ritenuto formalmente
ammissibili le proposte di candidatura di cui all'allegato
pro­spetto;
Ritenuto opportuno procedere alla sostituzione del sig.
Pelli­chiero Marcello in seno al Collegio sindacale della Società
R.A.V. S.p.A. con un altro Sindaco effettivo;
Considerato che qualora venga nominata Sindaco effettivo la
Sig.ra Filetti Laura si dovrà procedere alla nomina anche di un
nuovo Sindaco supplente;
Visto il parere favorevole rilasciato dal Dirigente del Servizio
Affari Generali della Presidenza del Consiglio, ai sensi del
combinato disposto dell'articolo 72 della legge regionale n.3/1956
e successive modificazioni, e dell'articolo 21 della leg­ge
regionale n.18/1980 e successive modificazioni, in ordine alla
legittimità della presente deliberazione;
Richiamata la Convenzione Regione Valle d'Aosta/ITALSTAT rep. n.
6993 del 30 gennaio 1985;
Richiamata la legge regionale 27 marzo 1991, n.12;
Delibera
1) di nominare, ai sensi dell'articolo 2458 del Codice Civile,
il sig. Pivato Walter residente in Châtillon, Via Tollen 8/A, quale
Sindaco effettivo in seno al Collegio sindacale della società
R.A.V. S.p.A., per la durata del mandato in corso che scadrà il 31
dicembre 1994, in sostituzione del sig. Pellichiero Marcello;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 1 del
decreto legislativo 13 febbraio 1993, n.40 co­me corretto dal
successivo 10.11.1993, n.479 e di darne esecu­zione.
Presidente -
La parola al Consigliere
Perrin Giuseppe Cesare.
Perrin G.C. (UV) -
Il defunto signor Pellichiero
era stato a suo tempo proposto dal PDS, chiederei un attimo di
sospensione per poter verificare i candidati.
Presidente -
Il Consiglio è sospeso per 5
minuti.
Si dà atto che la seduta è sospesa dalle ore 18,15 alle ore
18,24.
Presidente -
Riprendono i lavori del Consiglio.
La parola al Consigliere Per­rin Giuseppe Cesare.
Perrin G.C. (UV) -
On propose monsieur Pivato
Walter.
Presidente -
Passiamo alla votazione.
Presenti e votanti: 28
Schede valide: 21
Schede bianche: 5
Schede nulle: 2
Hanno riportato voti:
Pivato Walter: 21
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK