Consiglio Regionale della Valle d'Aosta - Oggetto del Consiglio n. 1617 del 15 novembre 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSETTO DEL TERRITORIO
Difesa ed uso del suolo - Sistemazione idrogeologica
Precedente
Successivo
Resoconto integrale del dibattito dell'aula
Oggetto del Consiglio n. 1617 del 15 novembre 2000 - Resoconto
OGGETTO N. 1617/XI Manutenzione dell'alveo del torrente
Comboé in Comune di Pollein. (Interrogazione)
Interrogazione Saputo che tra i motivi che avrebbero causato
l’esondazione del torrente Comboé, a Pollein,
andrebbe considerata la mancata pulizia e manutenzione ordinaria
dell’alveo;
Ritenuto opportuno avere maggiori informazioni al riguardo;
il sottoscritto Consigliere regionale
Interroga
l’Assessore competente per sapere:
1) quando è stata fatta l’ultima manutenzione
ordinaria del torrente e quali erano le condizioni complessive
dell’alveo al momento del verificarsi del fenomeno
alluvionale del 15 ottobre scorso;
2) se corrisponda al vero che nell’alveo era
stata ricavata una vasca per l’irrigazione e, in
caso affermativo, quale ruolo ha avuto il manufatto in occasione
dell’esondazione verificatasi.
F.to: Curtaz
Président
La parole à l'Assesseur au territoire, à
l'environnement et aux ouvrages publics, Vallet.
Vallet (UV)
Il Consigliere pone due domande. Rispetto alla
prima, l'ultima manutenzione ordinaria dell'alveo è stata
effettuata nel 1998; i lavori sono stati eseguiti nei mesi di
maggio - giugno e ottobre - novembre per un totale di oltre 3.000
ore lavorative e sono consistiti nell'esecuzione di quattro briglie
all'apice della conoide, nella zona non arginata, in corrispondenza
della zona palestra di roccia, tuttora visibili e rimaste integre
dopo il passaggio della lava torrentizia.
I lavori sono stati eseguiti in economia con una squadra di
operai dei cantieri idraulici forestali della Direzione bacini
montani.
Nell'occasione, sono stati eseguiti anche altri lavori che sono
consistiti nell'allontanamento del materiale lapideo accumulatosi
all'interno dell'arginatura, sempre nella zona alta in località
Chenaux, nell'esecuzione di una miglioria alla strada di accesso
alla vasca dell'impianto di irrigazione mediante la formazione di
un dosso in corrispondenza del vecchio muro d'argine e nel taglio
della vegetazione all'interno dell'arginatura lungo tutto il suo
corso.
Per quanto riguarda la seconda domanda posta, il servizio
competente mi segnala che la vasca per l'irrigazione non è stata
costruita in alveo bensì in sponda destra con autorizzazione in
deroga. Il fabbricato non è stato danneggiato dalla lava
torrentizia, è rimasto integro e non ha influito sul decorso delle
acque.
Président
La parole au Conseiller Curtaz.
Curtaz (PVA-cU)
Prendo atto che nel 1998 erano stati fatti
lavori di pulizia del torrente, anche se diversi testimoni della
località dicono che l'alveo di quel torrente era "sporco"; io non
l'ho visto e non sono in grado di confermare né di smentire questa
testimonianza. Per quanto riguarda il manufatto, la vasca che serve
per l'irrigazione, io consiglierei a tutti i colleghi di andare a
vedere perché è un esempio di quanto l'uomo, non l'amministratore o
il responsabile del consorzio o che so io, quanto l'uomo sia poco
intelligente. È stata costruita una vasca non interrata, come io
avrei immaginato, ma una vasca di discrete dimensioni, a vederla da
valle credo che abbia un'altezza di 7-8 metri, piuttosto ampia;
lei, Assessore, mi dice che è sulla sponda destra.
Oggi è sulla sponda destra, ma nel giorno dell'alluvione non era
sulla sponda destra, era nell'alveo perché in quella zona specifica
non c'erano sponde né argini, quindi l'acqua passava dalle due
parti.
Ma proprio l'ispezione dei luoghi rende chiaro come questa
vasca, non so se l'Assessore ha avuto occasione di recarsi sulla
località, fosse esattamente nell'alveo naturale del torrente, oggi
non lo è più perché a seguito dell'alluvione è stato fatto un
argine, credo provvisorio, che è a filo di questo manufatto.
L'Assessore ha risposto in maniera succinta alle due domande.
Oggi dopo 15 giorni dal momento in cui ho depositato questa
interrogazione mi piacerebbe fare altre due domande: è chiaro che
lei non può rispondere, ma gliele pongo alla sua attenzione.
Recentemente sono tornato sulla località e ho visto che si sta
ricostruendo l'argine in sponda destra, quella dove si è verificata
l'inondazione, esattamente nello stesso punto dove era un mese
fa.
Questa cosa mi ha molto impressionato perché nella zona ci fu
un'inondazione di particolare gravità con evacuazione nel 1957; a
seguito di quella alluvione vennero fatti degli argini, il vecchio
argine che ha citato anche l'Assessore Vallet.
Il vecchio argine consentiva un alveo più largo di almeno 20
metri; l'alveo dopo il 1957 era più ampio di almeno 20 metri!
Fra il 1979 e il 1983 è stato edificato un nuovo alveo ristretto
di circa 20 metri rispetto al precedente.
Ora, se a seguito di questa alluvione ricostruiamo l'argine
nello stesso punto, significa non fare quella ricostruzione
intelligente che anche il Presidente della Giunta la scorsa volta
ha invocato. Se invece, come spero e credo, si tratta soltanto di
un argine provvisorio, mi sembra paradossale - è un'osservazione
che faccio, può darsi anche che sbagli - che si faccia un argine di
quel tipo qual è quello che si sta facendo quando poi si sa che
dovrà essere a breve eliminato per lasciare posto a un nuovo
definitivo argine.
Non vorrei che il business della ricostruzione passasse anche
attraverso questo tipo di opere.
Président
La parole à l'Assesseur au territoire, à
l'environnement et aux ouvrages publics, Vallet, pour fait
personnel.
Vallet (UV)
Da quanto ha detto il Consigliere Curtaz
sembrerebbe che siamo tutti impazziti. Voglio precisare che tutto
quanto si sta facendo sulla conoide del torrente Comboé ha il
carattere della provvisorietà e che quindi, se del caso e se non
coerente con quanto risulterà dagli studi che verranno fatti
sull'intera asta torrentizia, verrà rimosso per lasciar posto alle
opere definitive.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK