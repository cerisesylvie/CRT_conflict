Consiglio Regionale della Valle d'Aosta - Oggetto del Consiglio n. 2129 del 24 maggio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Famiglia, tutela dell'infanzia
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2129 del 24 maggio 2016 - Resoconto
OGGETTO N. 2129/XIV - Interrogazione: "Tempistica per
l'erogazione delle misure di sostegno al reddito".
Viérin M. (Presidente)
- Punto n. 10 dell'ordine del
giorno. La parola all'Assessore Donzel.
Donzel (PD-SIN.VDA) -
Grazie collega che ci permette di
fare chiarezza su questa importante misura su cui stiamo lavorando
da alcuni mesi; convengo con lei che è opportuno rendere noto, a
coloro che hanno presentato le istanze, quali sono le tempistiche
delle misure.
Per quanto riguarda la domanda n. 1: "quante sono le domande",
le domande sono state 620 e 497 quelle che avevano i requisiti di
legge, quindi sono 497 le domande che rientrano nei requisiti di
legge.
"Qual è la loro suddivisione percentuale tra cittadini italiani,
cittadini comunitari e extracomunitari": il 75 percento sono
italiani, il 3,5 percento sono comunitari, il 21 percento sono
extracomunitari.
"Qual è la stima delle domande che potranno essere soddisfatte";
le domande che potranno essere soddisfatte subito sono all'incirca
intorno alle 318, dando per i meccanismi di legge intera copertura
degli otto mesi a chi ha presentato la domanda, ma come avevo
spiegato in commissione - forse lei non fa parte di quella
commissione, così lo chiarisco anche ad altri colleghi che hanno
fatto comunicati stampa - le risorse economiche stanziate per il
2016 consentono di coprire tutte le 497 domande regolari, solo che
il passaggio tra il finanziamento dell'anno scorso e quello di
quest'anno mi ero preso l'impegno di condividerlo con la
commissione, poi ovviamente se qualcuno dice che tutto va male devo
anticipare in qualche modo che le risorse ci sono. Non voglio
forzare la mano alla commissione, ma se giustamente chi fa
opposizione dice che non ci sono i soldi tutti rimarranno senza
soldi, devo per forza dire alla stampa che i soldi ci sono e che
avevo deciso però di fare quel passaggio insieme alla commissione;
essendo una legge di Consiglio regionale, non volevo che fosse
un'azione semplicemente che cadeva dall'alto come Governo
regionale.
"Se corrisponde al vero la circostanza che a tutt'oggi
l'Amministrazione regionale non è in grado di comunicare la data in
cui si darà effettivamente corso alle prime corresponsioni" questo
non risponde al vero, perché la data è entro il 15 giugno e ci
saranno già circa 100 corresponsioni, perché 58 domande sono
passate all'esame del vaglio della validità del comitato tecnico
che ha giudicato valido il patto di inclusione; il comitato tecnico
si riunisce di nuovo il 27 e suppongo che ne vaglierà altrettante.
Siccome la legge prevede che la misura decorre il mese successivo,
entro il 15 giugno circa 100 avranno già il beneficio e, a
decorrere dal mese successivo, altri 100. Io penso che entro
l'estate tutti e 318 avranno il beneficio. Per arrivare ai 497, io
ritengo importante che quel passaggio sia condiviso in commissione
consiliare per andare a prelevare le risorse stanziate per il 2016
e dare intera copertura alla misura.
Presidente -
La parola al collega Ferrero.
Ferrero (M5S) -
Era per fare un po' di chiarezza, perché
i numeri erano un po' ballerini, non si riusciva a capire alla fine
quante erano le persone. Ovviamente l'attendibilità - ma
semplicemente per il fatto che lo conosco meglio - riguardo agli
impegni presi da parte dell'Assessore Donzel è decisamente
superiore a quella di una persona che non conosco (Bruno
Milanesio), quindi io mi baso sulle dichiarazioni e sono confortato
dalle stesse. Sarebbe effettivamente indispensabile riuscire a
coprire tutte le domande che sono arrivate, perché poi alla fine
tutto sommato i requisiti erano abbastanza stringenti, il numero di
domande arrivato è anche un sintomo un po' del fatto che si è
voluto - forse anche giustamente, perché se abbiamo 1.000 non
possiamo distribuire per 2.000 - stringere un pochettino.
È ovvio che per il futuro, anche dal punto di vista
amministrativo, bisognerà rivedere qualcosa, perché ho notato che
alcune persone, anche solo per la compilazione dell'Isee, hanno
riscontrato dei problemi, poiché nel momento in cui prendevano
l'appuntamento al Caf o al sindacato e poi nel momento effettivo in
cui l'Isee veniva rilasciato - anche perché poi di mezzo c'è l'Inps
- trascorreva un tempo che in alcuni casi - pochi peraltro, perché
tutti si sono dati da fare, hanno cercato di correre - hanno
precluso la possibilità di presentare la domanda entro il termine.
C'è un qualcosa che può essere migliorato riguardo al procedimento,
poiché non fa neanche capo all'attivazione del singolo, perché
magari il Caf ti chiede qualcosa, tu devi procurartelo con la
banca, la banca ritarda, e quindi ci sono una serie di soggetti che
intervengono nella procedura che, al di là della buona volontà del
singolo che cerca poi di presentare la domanda completa entro il
termine, potrebbe non riuscirci per il fatto che alcune cose non
dipendono da lui. Da questo punto di vista c'è da fare un
ragionamento.
Riguardo alla condivisione in commissione, è una cosa senz'altro
positiva. Il fatto che ci siano comunque soldi stanziati questa è
una buona notizia, perché se la legge fosse stata utile anche solo
per 10 persone, sarebbero state 10 persone che avevano un qualcosa.
Il numero non ci soddisfa, perché sappiamo che le persone in
difficoltà sono molte di più, sappiamo che questo strampalato Isee
che ci è stato imposto, per il fatto magari che ci sia un
appartamento di proprietà, alla fine pregiudica magari
l'ottenimento di alcune cose e dei piccoli redditi. Sappiamo che
alle volte avere un appartamento di proprietà è quasi una
dannazione, perché quando devi pagare le spese straordinarie e
quelle ordinarie, alla fine sei penalizzato rispetto a qualcuno che
è in affitto. È un discorso generale che non dipende esclusivamente
dalla Valle d'Aosta, perché questo è un criterio che viene adottato
a livello nazionale, però anche su questo bisognerà cercare di fare
una riflessione.
Président -
Madame Morelli, pour?
Morelli (ALPE) -
In riferimento a quanto ha detto
l'Assessore, che si riferiva ovviamente una nostra ad una nostra
presa di posizione su questo argomento.
Presidente -
Prego.
Morelli (ALPE) -
Semplicemente per dire che in
commissione l'Assessore ci ha detto che non c'era la disponibilità.
Io credo che chi era in commissione l'ha sentito quanto me.
Apprendiamo oggi che la disponibilità c'è e non può che farci
piacere; forse qualche volta anche l'azione di sollecitazione della
minoranza serve.
Presidente -
L'Assessore Donzel vuole specificare o
procediamo? Prego, Assessore Donzel.
Donzel (PD-SIN.VDA) -
Non avevo citato nessun gruppo
politico; se lei si è sentita chiamata in causa, mi dispiace.
Ribadisco che in commissione ho detto che in questo momento non ci
sono le risorse stanziate con delibera, ma lei sa bene che il
bilancio ha previsto - è una delibera del collega Perron, approvata
recentemente - le risorse per il reddito di inclusione: 1,5 milioni
di euro per il 2016. L'avevo detto in commissione e posso ribadirlo
con certezza: quel milione e mezzo non l'avremmo usato liberamente
come Governo, ma avremmo portato la questione in commissione. Se
anche quando ci apriamo e diamo disponibilità alla commissione ci
si dice che non va bene, che dobbiamo agire deliberatamente come
Governo, ci prenderemo questa responsabilità. Mi sembrava che su
una legge fatta dal Consiglio regionale, quindi non un disegno di
legge del Governo, questa disponibilità doveva essere colta con un
altro spirito. Lei non la coglie e me ne rammarico.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK