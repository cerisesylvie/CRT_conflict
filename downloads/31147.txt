Consiglio Regionale della Valle d'Aosta - Oggetto del Consiglio n. 352 del 11 febbraio 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Viabilità
Autostrade e trafori alpini
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 352 del 11 febbraio 2009 - Resoconto
OGGETTO N. 352/XIII - Interrogazione: "Lavori di manutenzione
lungo il tratto autostradale tra Aosta ovest e
Pont-Saint-Martin".
Interrogazione
Constatato che lungo il tratto autostradale tra Aosta Ovest e
Pont-Saint-Martin, in entrambi i sensi di marcia, sono in corso in
più punti numerosi cantieri che rendono difficile e pericolosa la
viabilità soprattutto nei mesi invernali, tanto da renderlo un
cantiere permanente;
Considerati gli alti costi dei pedaggi che, raffrontati alle
condizioni del tracciato ed alla lentezza con cui si completano i
lavori, rendono di fatto tale autostrada la più cara
d'Italia;
Vista la partecipazione azionaria della Regione Autonoma
della Valle d'Aosta nel capitale della S.A.V., società che gestisce
il tratto in questione;
i sottoscritti Consigliere regionali
Interrogano
l'Assessore competente per sapere:
1) quali sono le condizioni infrastrutturali in cui si trova
attualmente l'autostrada in questione, ovvero che tipo di lavori si
stanno effettuando, quali sono le tempistiche ed i costi
relativi;
2) con quali metodologie vengono affidati i lavori di
manutenzione e se, nell'attribuzione di tali commesse, vengono
previste penali per i ritardi e/o turni di lavoro notturno atti a
velocizzare l'esecuzione delle opere;
3) se i suddetti lavori sono esclusivamente esternalizzati
oppure affidati anche alle risorse interne alla società.
F.to: Zucchi - Benin
Président
- La parole à l'Assesseur aux ouvrages publics,
à la protection des sols et au logement public, Viérin Marco.
Viérin M. (SA-UdC-VdA)
- Grazie, Presidente. Come già
comunicato, collega Zucchi, nel Consiglio del 14 gennaio scorso in
occasione di un'interpellanza presentata dal gruppo del Partito
Democratico, i traffici che utilizzano le carreggiate autostradali
in concessione a SAV fra Quincinetto e Jovençan, sono separati al
fine della sicurezza da 54 km di guardavia centrale. Secondo un
piano di adeguamento delle strutture metalliche di protezione alle
normative in materia, 24,5 km di guardavia sono già stati
sostituiti e 4 km e 400 metri sono in corso di sostituzione o di
affidamento mentre il programma di completamento dell'intervento su
tutta la tratta è previsto che si concluda nel 2014. Rispetto alla
prima domanda in maniera puntuale la SAV ci ha comunicato che
attualmente sono in corso lavori di riqualificazione dal guardavia
centrale fra le progressive chilometriche 92+425 e 64+835 in Comune
di Nus.
L'intervento è finalizzato all'adeguamento della infrastruttura
esistente ai nuovi indirizzi progettuali e normativi. L'intervento
si concluderà secondo i programmi entro il mese di giugno di
quest'anno con un costo stimato in fase progettuale di circa 2,8
milioni di euro. Per quanto riguarda la seconda domanda, i lavori
di manutenzione vengono affidati, ai sensi della convenzione di
concessione fra SAV e ANAS del 2003, applicando la normativa
nazionale comunitaria vigente in materia sia con ricorso a
procedura con evidenza pubblica sia con affidamenti a società
collegate, come prevede la legge; in questo secondo caso con
prezziari ANAS e con ribassi medi, conseguiti in affidamenti per
lavori similari dai compartimenti ANAS in cui si sviluppa il
percorso autostradale, ovvero i compartimenti Piemonte e Valle
d'Aosta nel caso di SAV. I contratti prevedono tutti delle penali
per i ritardi, mentre il ricorso ai lavori notturni è utilizzato
solo in caso di vera emergenza, considerando che l'insufficiente
visibilità è una causa di lavori male eseguiti e di riduzione della
sicurezza soprattutto degli operatori e degli utenti che transitano
nelle adiacenze del cantiere.
Per quanto riguarda la terza domanda, i lavori sono eseguiti da
imprese esterne, qualificate ai sensi di legge; il personale della
società è essenzialmente impiegato in compiti di spicciola
manutenzione e di pronto intervento sulla viabilità. Ringrazio
anche l'ANAS, perché correttamente ogni volta che poniamo delle
questioni, ci scrive in maniera puntuale ed immediata.
Président
- La parole au Conseiller Zucchi.
Zucchi (PdL)
- Grazie, Assessore. Dal punto di vista
formale certamente mi posso ritenere soddisfatto delle risposte che
sono giunte tutte quante puntuali sui quesiti che sono stati da me
posti. Dal punto di vista di fatto sostanziale, credo che questo
sia lo spunto che mi ha dato adito a presentare questa
interrogazione, è stato dato dal fatto che il sottoscritto come
credo molti dei nostri concittadini, quindi anche essendo la nostra
una regione a vocazione turistica frequentata soprattutto
nell'autostrada Aosta/Torino, Aosta/Milano, si presenta spesso in
condizioni cantieristiche (l'ho citato in premessa) tanto da
considerarla un cantiere permanente. Lo spunto effettivo che mi ha
dato il
là
per stendere l'interrogazione, oltre a quelle
iniziative poste già dai colleghi, è venuto dalla osservazione in
presa diretta in questi ultimi periodi, che hanno subito dei disagi
dal punto di vista climatico ambientale causati dalle
precipitazioni nevose, che purtuttavia hanno evidenziato ai miei
occhi, avendo dovuto percorrere diverse volte quel tratto
autostradale, non proprio una grande effervescenza nei lavori anche
attualmente. Mi è capitato di passare nelle ore canoniche dove si
svolgono questi lavori, dopo le 8 del mattino, e vedere nessuna
persona che lavorava, le nevicate abbondanti degli ultimi due mesi
sembra che non abbiano avuto riscontri da un punto di vista anche
soltanto della spalatura della neve, perché quel tratto si
presentava ancora tutto quanto coperto nella parte interessata ai
lavori, quindi mi riferisco alla parte del
guardrail
di Nus
in condizioni praticamente di deserto, sia dal punto di vista
dell'attività che ho percepito, e dal punto di vista del riscontro.
La preoccupazione nasce dal fatto che, a parte che è notorio che
questo tratto autostradale sia uno dei più cari d'Europa dal punto
di vista chilometrico, ma se è vero questo fatto, l'utente dovrebbe
aspettarsi quelli che sono dei servizi conseguenti al pagamento dei
pedaggi. Tutto il tratto autostradale certamente è interessato da
interventi dovuti anche per legge per gli adeguamenti normativi,
come lei ha detto rispondendo alle domande; però è mai possibile
che tutti questi lavori, che non ci sembrano di particolare
difficoltà e rilevanza, debbano essere svolti con queste procedure
così lunghe? Questo è constatabile dalla prova evidente che le
persone o i cantieri a cui vengono affidati questi lavori forse non
dispongono della dovuta attrezzatura o del personale che possa
essere in grado di svolgere in tempi molto più rapidi di quelli
previsti dai capitolati di appalto, dei lavori che tutto sommato
sono abbastanza semplici, perché qui non si tratta di fare dei
viadotti di particolare difficoltà e perizia, si tratta di fare dei
nuovi guardrail (mi riferisco alla parte di Nus) ma questa sembra
una fatica di Sisifo, cioè un cantiere perenne per fare dal casello
di Aosta verso il casello di Nus saranno 2,5 km, sembra impossibile
che ci voglia tutto questo tempo, addirittura aspettare fino a
giugno per arrivare a completare un'opera del genere!
Mi domando con quale criterio; mi rendo conto che la Regione qui
non abbia nessun tipo di responsabilità, ma ce l'ha nella misura in
cui dovrebbe dare un indirizzo e un'impostazione di controllo e di
vigilanza, essendo azionista del raccordo autostradale, e dare
anche un indirizzo politico in linea con gli intendimenti tutte le
volte promossi dal Presidente della Regione, dalla Giunta, che
intende velocizzare tutta la macchina amministrativa. Si cominci
anche dalle cose più semplici, cercate di dare degli indirizzi
anche per un guardrail di 2 chilometri: adesso apprendiamo che
verrà finito nel mese di giugno, ma non sono contento di questa
risposta (anche se so che non dipende da lei) perché dovremo
aspettare fino a giugno per arrivare a una definizione di quel
tratto di carreggiata, che oltretutto presenta dei caratteri di
pericolosità. Voi avete visto infatti come si presenta anche quel
tratto che è molto stretto, in una zona d'ombra soprattutto
d'inverno, che è soggetta a formazione di ghiaccio, pertanto mi
auguro che ci sia una maggiore attenzione di indirizzo, per indurre
la società a velocizzare e a modificare i capitolati in termini più
consoni per l'utenza.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK