Consiglio Regionale della Valle d'Aosta - Oggetto del Consiglio n. 2338 del 18 dicembre 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ACQUE
Acque pubbliche
ENERGIA
Energia idroelettrica
Precedente
Successivo
Resoconto integrale del dibattito dell'aula
Oggetto del Consiglio n. 2338 del 18 dicembre 1996 - Resoconto
SEDUTA ANTIMERIDIANA DEL 18 DICEMBRE 1996
OGGETTO N. 2338/X Subconcessione in via di sanatoria, per la
durata di anni trenta decorrenti dal 15 giugno 1996 al C.M.F. La
Balme - Youlaz di derivazione d'acqua dal torrente Youlaz, in
Comune di Pré-Saint-Didier, ad uso idroelettrico.
Deliberazione Il Consiglio
Premesso che con domanda in data 3 novembre 1993 il C.M.F. La
Balme-Youlaz ha chiesto all'Amministrazione regionale la
subconcessione di derivare dal torrente Youlaz in Comune di
Pré-Saint-Didier, nel periodo dal 15 giugno al 15 settembre di ogni
anno, moduli costanti e continui 0,36 di acqua per produrre, sul
salto di mt. 150, la potenza nominale media annua di Kw. 13,23;
Precisato che la domanda, corredata dal relativo stato di
consistenza delle opere a firma p.i. Rezzaro Lorenzo, prevede un
impianto del tipo ad acqua fluente con vasca di carico, condotta
forzata, edificio di produzione e canale di restituzione;
Tenuto presente che:
- il Magistrato per il Po di Parma, con nota n. 18923 in data 14
dicembre 1995, ha rilasciato il nulla-osta nei riguardi idraulici
per l'ammissione ad istruttoria della domanda di cui si tratta;
- l'Autorità di Bacino del Fiume Po, di Parma, con nota n. 6058
in data 2 gennaio 1996, osservata l'assenza della relazione
idrologica di dimensionamento del prelievo e preso atto che non è
stato determinato il DMV, ha dichiarato che risulta impossibile
esprimere il previsto parere;
- con nota prot. 485/5 LL.PP. in data 23 gennaio 1996 è stato
comunicato all'Autorità di Bacino che la domanda del C.M.F. La
Balme-Youlaz è intesa ad ottenere l'autorizzazione, in via di
sanatoria, necessaria per regolarizzare l'uso dell'acqua, già in
concessione per destinazione irrigua, anche per la produzione di
energia elettrica, specificando inoltre che la richiesta è stata
istruita come domanda di subconcessione e non ai sensi
dell'articolo 27 della legge 5 gennaio 1994 n. 36, in quanto il
consorzio, pur limitando la quantità derivabile alla somma dei tre
prelievi principali già in concessione ad uso irriguo, ha
provveduto ad unificare le varie prese in un unico punto,
apportando, di conseguenza, delle varianti che non hanno permesso
di rientrare nei casi previsti dal succitato articolo 27;
- l'Autorità di Bacino del fiume Po, preso atto della nota sopra
menzionata, ha dichiarato, con nota prot. 745 in data 20 marzo
1996, di non avere osservazioni o rilievi da esprimere in merito,
ai sensi dell'articolo 3 del D.L. 12 luglio 1993 n. 275;
- l'ENEL - Compartimento di Torino, con nota prot. n. 615 in
data 25 marzo 1996, ha fatto presente di non avere alcuna
particolare osservazione da formulare, ai sensi dell'articolo 18
del D.P.R. 342 del 18 marzo 1965, circa la domanda
sopraddistinta;
- l'avviso di presentazione della domanda 3 novembre 1993 del
C.M.F. La Balme-Youlaz è stato pubblicato sul Foglio Annunzi Legali
della Valle d'Aosta n. 11 in data 17 aprile 1996 e riprodotto nel
n. 120 della Gazzetta Ufficiale della Repubblica Italiana (foglio
inserzioni) in data 24 maggio 1996 senza dar luogo alla
presentazione di domande incompatibili e concorrenti;
- con ordinanza dell'Assessore ai Lavori Pubblici n. 200 in data
26 giugno 1996 è stato disposto il deposito della domanda e del
relativo progetto presso l'Ufficio Concessioni Acque
dell'Assessorato dei LL.PP. della Regione per 15 giorni
consecutivi, decorrenti dal 8 luglio 1996, a disposizione di
chiunque intendesse prenderne visione nelle ore d'ufficio;
- copia dell'ordinanza è stata affissa per il predetto periodo
di 15 giorni all'albo pretorio del Comune di Pré-Saint-Didier e
copia della medesima è stata inviata al Ministero dei LL.PP., al
Magistrato per il Po di Parma, alla Sez. Idrografica per il Po di
Torino, all'Associazione d'Irrigazione Est-Sesia di Novara,
all'Associazione d'Irrigazione Ovest-Sesia di Vercelli, all'ENEL -
Compartimento di Torino, alla Prima Direzione del Genio Militare di
Torino, al Consorzio Pesca della Valle d'Aosta, all'Assessorato
dell'Agricoltura e Forestazione, Servizio S.I.D.S. e Servizio
Forestazione, all'Assessorato dell'Ambiente, Servizio Tutela
dell'Ambiente, all'Assessorato dell'Industria e Commercio, Servizio
Energia, all'Assessorato del Turismo Ufficio Sovraintendenza,
all'Autorità di Bacino del fiume Po di Parma ed al CMF La
Balme-Youlaz;
- la pubblicazione presso il comune di Pré-Saint-Didier, come
risulta dal referto in calce all'ordinanza, è regolarmente avvenuta
ed non ha dato luogo alla presentazione di esposti od osservazioni
in merito;
Rilevato altresì che la visita locale di istruttoria, come
stabilito nell'ordinanza, è regolarmente avvenuta il 22 agosto 1996
ed alla medesima sono intervenuti i funzionari dell'Ufficio Acque
della Regione, il sig. Riccardo Bieller, Sindaco del Comune di
Pré-Saint-Didier, Marcello Grange e Angelo Grange, rispettivamente
Presidente e membro del direttivo del Consorzio La Balme-Youlaz, i
quali hanno rinunciato ad effettuare il sopralluogo alle località
interessate dalla derivazione, in quanto a tutti conosciute e
rispondenti di massima alle rappresentazioni grafiche di progetto.
Nel corso della riunione non sono state formulate osservazioni o
presentate opposizioni;
Tenuto presente che:
- l'opera di presa, ubicata a quota 1900 m.s.m. è costituita
dalla vasca di carico dell'impianto di irrigazione a pioggia;
- la condotta è costituita da un tubo in acciaio del diametro di
250 mm. ed il corpo centrale è costruito in una nicchia del muro di
monte della strada interpoderale immediatamente a monte del ponte
sul torrente Youlaz, a circa quota 1750 m.s.m.;
- la restituzione dell'acqua avviene tramite un tubo in acciaio
del diametro di 250 mm., interrato, che versa le acque nella vasca
di restituzione della centrale e di carico dell'impianto di
irrigazione a pioggia, da cui parte la rete di distribuzione di
vari irrigatori;
- l'energia prodotta viene utilizzata a servizio dei "mayen"
facenti parte del Consorzio, mediante linee di alimentazione
interrate;
- il dislivello fra il pelo morto dell'acqua, nello sfioratore
di superficie della vasca di carico, a quota 1900 m.s.m. e quello
del canale di restituzione, a valle dei meccanismi motore, a quota
1750 m.s.m. è di metri 150. In conseguenza la potenza nominale
media annua dell'impianto, per la portata di moduli 0,36 per tre
mesi all'anno (dal 15 giugno al 15 settembre), che corrispondono a
moduli medi annui 0,36 x 3/12 = mod. 0,09, risulta di: 9 x 150: 102
= Kw. 13,23;
Rilevato, quindi, in considerazione di quanto sopra esposto,
che:
1) la derivazione appare tecnicamente ed economicamente
ammissibile;
2) la quantità d'acqua da derivare, nel periodo dal 15 giugno al
15 settembre di ogni anno, in misura di mod. 0,36, si può
subconcedere avendo riguardo delle condizioni locali, delle utenze
preesistenti e della specie di derivazione realizzata, tenuto conto
che si tratta di un utilizzo diverso di un quantitativo d'acqua già
regolarmente assentito per uso irriguo che non va ad incidere
ulteriormente sul regime idraulico del torrente Youlaz;
3) l'opera di presa e la successiva condotta, tenuto conto delle
clausole imposte nel disciplinare di subconcessione a tutela dei
diritti dei terzi, sono tecnicamente approvabili e sono innocue
agli interessi pubblici;
4) la restituzione delle acque avviene integralmente senza
pregiudizio dei diritti dei terzi;
5) la derivazione corrisponde alla razionale utilizzazione del
torrente Youlaz ed è compatibile con il buon regime idraulico,
senza che occorrano, oltre a quelle inserite nel disciplinare di
subconcessione, speciali garanzie a tutela di detto regime;
6) per l'uso della derivazione non sono temibili inquinamenti
delle acque e quindi non occorrono particolari cautele al
riguardo;
Precisato ancora che il Presidente del Consorzio ha comunicato
che l'impianto è entrato in esercizio in data 15 giugno 1996 e che
pertanto si dovrà procedere al recupero del relativo canone
arretrato;
Visto, infine, che il Magistrato per il Po di Parma, con nota
16215 in data 11 ottobre 1996 ha rilevato che l'istruttoria è stata
regolarmente espletata ed ha espresso parere favorevole
all'accoglimento della richiesta di subconcessione, sotto
l'osservanza delle condizioni espresse nel sottoriportato schema di
disciplinare;
Visto lo Statuto Speciale per la Valle d'Aosta, promulgato con
legge costituzionale n. 4 del 26 febbraio 1948 e successive norme
di attuazione;
Vista la Legge regionale 8 novembre 1956 n. 4.
Visto il parere favorevole rilasciato dal titolare delle
funzioni di responsabile del Servizio Assetto e Tutela del
Territorio nell'ambito dell'Assessorato dei Lavori Pubblici, ai
sensi dell'articolo 72 della legge regionale n. 3/1956 e successive
modificazioni e del combinato disposto dagli articolo 13 comma 1,
lettera e) e 59, comma 2 della legge regionale 45/1995, in ordine
alla legittimità della presente deliberazione;
Delibera
1) di subconcedere, per la durata di anni trenta successivi e
continui, decorrenti dal 15 giugno 1996, data di entrata in
esercizio dell'impianto, al C.M.F. La Balme-Youlaz, con sede in
Pré-Saint-Didier, giusta la domanda presentata in data 3 novembre
1993, di derivare dal torrente Youlaz, in Comune di
Pré-Saint-Didier, nel periodo dal 15 giugno al 15 settembre di ogni
anno, moduli costanti e continui 0,36 (litri al minuto secondo
trentasei) di acqua per produrre, sul salto di mt. 150, la potenza
nominale media annua di Kw. 13,23 da utilizzarsi a servizio dei
mayen facenti parte del Consorzio;
2) di approvare l'allegato schema di disciplinare di
subconcessione;
3) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del legale rappresentante del CMF La
Balme-Youlaz;
4) di ordinare ed accertare l'introito delle seguenti somme, da
versare presso la Tesoreria dell'Amministrazione regionale:
a) lire 270.800 (duecentosettantamilaottocento) quale canone
arretrato, dovuto per il periodo dal 15 giugno 1996 al 14 giugno
1997, somma da introitare al capitolo 08800 della parte ENTRATE del
bilancio preventivo della Regione per il corrente anno finanziario
(Canoni per Concessioni e subconcessioni di acque pubbliche e
miniere);
b) lire 135.400 (centotrentacinquemilaquattrocento) pari a mezza
annualità del canone, a titolo di cauzione, ai sensi dell'articolo
11 del T.U. 11 dicembre 1933 n. 1775, somma che verrà restituita,
ove nulla-osti, al termine della subconcessione;
c) lire 10.000 (diecimila) pari al minimo fissato dall'articolo
3 della legge 21 dicembre 1961 n. 1501 e per gli scopi di cui al 2°
comma dell'articolo 7 del T.U. 11 dicembre 1933 n. 1775 sulle Acque
e sugli Impianti Elettrici, somma da introitare al capitolo 08800
della parte ENTRATE del bilancio preventivo della Regione per il
corrente esercizio finanziario (Canoni per concessioni e
subconcessioni di acque pubbliche e miniere);
d) lire 2.500.000 (duemilionicinquecentomila) quale somma a
disposizione dell'Amministrazione regionale (Ufficio Concessioni
Acque dell'Assessorato dei Lavori Pubblici) per spese di
sorveglianza, esperimenti di portata, collaudo, registrazione di
atti, eccetera somma da introitare al Capitolo 13500 della parte
ENTRATE del bilancio preventivo della Regione per il corrente anno
finanziario (Gestione Fondi per conto terzi per istruttoria domande
e pratiche varie);
5) di stabilire, come specificato nell'articolo 11 del
disciplinare di subconcessione, in lire 270.800
(duecentosettantamilaottocento) il canone annuo da versare
anticipatamente alla Regione, anno per anno, a decorrere dal 15
giugno 1996, data di entrata in esercizio dell'impianto, somma da
introitare al Capitolo 08800 della parte ENTRATE del bilancio
preventivo della Regione per il corrente anno finanziario (Canoni
per concessioni e subconcessioni di acque pubbliche e miniere);
6) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
decreto legislativo 22 aprile 1994 n. 320 e di darne
esecuzione.
Disciplinare di subconcessione
(...omissis...)
Président Quelqu'un demande la parole? On peut passer à la
votation. Les conseillers sont invités à voter:
Presenti: 31
Votanti: 28
Favorevoli: 27
Contrari: 1
Astenuti: 3 (Lanièce, Linty e Tibaldi)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK