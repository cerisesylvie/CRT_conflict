Consiglio Regionale della Valle d'Aosta - Oggetto del Consiglio n. 352 del 16 gennaio 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 352 del 16 gennaio 2014 - Resoconto
OGGETTO N. 352/XIV - Interpellanza: "Costi di gestione del
parco macchine dell'Amministrazione regionale".
Président -
Pour l'illustration, la parole au collègue
Ferrero.
Ferrero (M5S) -
Grazie Presidente.
Abbiamo dei dati che sono abbastanza...potremmo dire
"agghiaccianti" su quella che è la gestione del parco macchine
dell'Assessorato dei lavori pubblici. Porto alcuni dati, perché
così sarà più facile da capire per chi ci segue, e porto l'esempio
di un Piaggio Porter acquistato nel 2003, con 72.000 chilometri
che, negli ultimi 5 anni, solo negli ultimi 5 anni, ha scontato
33.714 euro di manutenzione. Quindi noi abbiamo sostanzialmente un
automezzo che avremmo pagato, all'epoca, circa dai 15 ai 18.000
euro, che, solo negli ultimi 5 anni, a livello di manutenzione,
abbiamo in pratica ripagato due volte con 72.000 chilometri!
Allora, qui dobbiamo chiederci: o i dipendenti regionali sono dei
piloti di rally che usano questi Porter...non so, per fare delle
prove speciali, e ogni volta che escono bisogna tornare dal
meccanico a sistemarli, oppure c'è effettivamente qualcosa che non
va! Anche perché la lista che ho io qui, relativa solo a 20
automezzi...parliamo di Piaggio Porter e di Panda, non parliamo di
automezzi speciali...20 automezzi negli ultimi 5 anni hanno
scontato più di 500.000 euro di manutenzione straordinaria. Che
cosa avremmo potuto fare con questi 500.000 euro? Sicuramente
acquistarne di nuovi, perché ci siamo tenuti in pratica degli
automezzi che, sostanzialmente, erano da rottamare e ci abbiamo
investito delle somme...io vedo, in alcuni casi, sul primo
automezzo la manutenzione del 2012 è di 9.175 euro in un anno, su
un automezzo che è del 2003, quindi ha 12-13 anni!
Ma io mi chiedo...a parte che io sono un caso sociale e ho una
macchina di 14 anni con 270.000 chilometri...ma sulle vostre
macchine, su una vostra macchina di 200.000 chilometri quanto ci
investireste? Ci investireste il doppio, il triplo del prezzo negli
ultimi 5 anni? Chi, chi ha deciso queste spese? E soprattutto
sarebbe interessante vedere come sono stati aggiudicati i
lavori...trattative private? amici con le officine? Io faccio delle
ipotesi, ovviamente, poi andremo a vedere! Certo che 500.000 euro
solo su 20 automezzi pensando al parco macchine regionale...se
viene gestito tutto così, ovviamente cosa succede? Che una gestione
oculata potrebbe far ricavare all'Amministrazione regionale dei
milioni di euro!
Ecco che noi diciamo...quando voi partite giù a Roma e poi
tornate su senza niente in mano...ma se iniziassimo a vedere le
spese e i soldi che buttiamo noi, qualcosa uscirebbe, qualcosa
potremmo risparmiare, qualche taglio ce lo potremmo evitare sulla
sanità e sulla pubblica istruzione! Questo è solo uno dei tanti
esempi che porteremo in questo e nei successivi Consigli, ma vi
assicuro che 500.000 da una parte, 1.000.000 dall'altra, qui escono
20 o 30.000.000 di euro! Le spese che voi dite
"incomprimibili"...incomprimibili non esistono, non esistono! Se
c'è, tra virgolette, per essere educato, "un idiota" di funzionario
a gestire le cose, perché ovviamente la responsabilità è sempre dei
funzionari, non è dei politici, allora noi ci chiediamo: non è il
caso di andare a vedere, non è il caso di mettere sotto tutela
qualcuno? Perché questo è valido per quest'Assessorato, ma in altri
Assessorati la questione è la medesima: milioni di euro che vengono
buttati! Quando ci dicono che noi critichiamo e non sappiamo dove
andare a prendere i soldi...ve lo diciamo: qui si possono prendere
i soldi, si può evitare di buttarli, si mette una persona a gestire
un parco macchine...lo potrebbe fare tranquillamente uno di noi, lo
potrebbe fare tranquillamente uno di noi, perché nessuno andrebbe a
fare delle spese così ingiustificate su un automezzo che è da
gettare dal rottamatore!
Président
- La parole au Président Rollandin.
Rollandin (UV) -
Grazie.
Rispondo, in quanto ho messo insieme i dati un po' tutti gli
Assessorati; ecco, quindi in particolare lei si riferiva ai lavori
pubblici, e ho quindi quelli dei lavori pubblici, ma ci sono anche
quelli degli altri Dipartimenti. Sulle domande in più che lei ha
fatto io non ho i dati specifici, per cui alle affermazioni che lei
ha fatto io darò la risposta solo alle sue domande...poi, semmai,
sono pronto ad integrare per le altre questioni.
"A quanto ammonta la spesa complessiva, suddivisa per
Assessorati, degli oneri di manutenzione del parco automezzi
regionale"
: la spesa complessiva per manutenzione del parco
automezzi regionale è stata, nel 2012, di circa 178.000 euro per
quanto riguarda la Presidenza della Regione, compresi i mezzi dei
Vigili del fuoco e della Colonna mobile della Protezione civile:
142.000 euro sono riferiti all'Assessorato dell'agricoltura e
risorse naturali, compresi i mezzi del Corpo forestale valdostano.
Per quanto riguarda il Dipartimento risorse naturali, voglio
sottolineare che ci sono comunque in due strutture a uso promiscuo,
officina o magazzino, attrezzature della cantieristica che vengono
utilizzate...che sono legate ai piani straordinari che vengono
ancora attivate...ecco, non direttamente i mezzi, se lei intende i
mezzi utilizzati normalmente, questi sono comunque mezzi, ma fanno
parte di questa categoria. Circa 330 mila euro sono riferiti
all'Assessorato delle opere pubbliche, difesa del suolo ed edilizia
residenziale pubblica. Vi sono poi 19.000 euro riferiti
all'Assessorato istruzione e cultura e 4.500 per l'Assessorato del
turismo, 1.900 euro per le Attività produttive, circa 1.500 euro
per l'Assessorato sanità e 790 euro per l'Assessorato territorio e
ambiente...in totale sono 680.000 euro.
"Se è intendimento del Governo regionale procedere ad una
revisione complessiva del parco macchine, al fine di favorire il
risparmio nei costi di gestione"
: per quanto riguarda questo
punto, se per "revisione complessiva" si intende la sostituzione
dei mezzi attuali con mezzi più moderni e quindi almeno in via
teorica con minori costi di gestione, va detto che
l'Amministrazione regionale ha intrapreso, negli ultimi anni, delle
misure di verifica del parco mezzi adottando anche misure
sostitutive all'acquisto. Ad esempio, per quanto riguarda le auto
si ricorre a contratti di noleggio, con canone comprensivo dei
costi gestione (bollo, assicurazione, manutenzione...). Per gli
automezzi si provvede alla sostituzione solo di quelli non più
efficienti. Comunque vale il discorso generale: negli ultimi tempi
non solo si è fatta naturalmente una riduzione nel numero, ma anche
nella sostituzione si farà molta attenzione a questi aspetti che
sicuramente sono importanti.
"Se non ritiene utile effettuare un monitoraggio completo dei
costi di manutenzione degli automezzi, in relazione al fatto che,
di regola, non vengono effettuate aggiudicazioni delle forniture
inerenti riparazioni"
: ricordando che il ricorso a contratti di
noleggio - che comprendono anche i costi di gestione - ci tolgono
da questo tipo di logica perché sono le società che gestiscono, in
generale il monitoraggio della manutenzione è già effettuato al
fine della valutazione della necessità di procedere alla
riparazione od eventuale dismissione o sostituzione dei singoli
mezzi. Le manutenzioni sono effettuate ricorrendo alla procedura
negoziata, quindi con richiesta di preventivi e assegnazione a chi
presenta il preventivo più favorevole, ai sensi della nuova
disciplina, la "36" del 2011 e, prima del febbraio 2012, della
legge regionale n. 13 del 2005: questo è il riferimento con cui
vengono fatte le procedure.
Per quanto riguarda l'ultima domanda:
"le valutazioni in
ordine all'inutilizzazione di due officine interne"
, ecco, come
ho già detto, non ci è stato segnalato dai coordinatori casi di
officine che siano inutilizzate...sicuramente in precedenza erano
utilizzate ancora di più, perché era maggiore il numero di mezzi;
oggi in parte è ridotto, quindi abbiamo anche ridotto il numero di
persone che erano addette in queste due officine. Grazie.
Président
- Pour la réplique, la parole au collègue
Ferrero.
Ferrero (M5S) -
Grazie Presidente.
Sì, le risposte ci soddisfano solo parzialmente, perché io
capisco i nuovi contratti di noleggio, però c'è il pregresso. Noi
abbiamo comunque verificato, ci sono una serie di lavori che sono
sostanzialmente stati affidati...sì, è bello citare le leggi, però
la gente deve anche capire, sono stati affidati a trattativa
privata, quindi li do a te...non so, non so in base a che cosa è
stata effettuata la scelta, magari avrete scelto il migliore, non
lo so...comunque non è un metodo trasparente di affidamento dei
lavori.
Riguardo anche alle officine, noi abbiamo notizie che sono
diverse: le officine risultano sottoutilizzate. Se effettivamente è
vera la questione del noleggio, noi ne prendiamo atto; è però ovvio
che, contemporaneamente al noleggio, bisognerà prendere atto che
alcuni automezzi conviene rottamarli piuttosto che tenerli
lì...questa mi sembra una cosa che possiamo fare anche io e lei, se
andiamo in officina a vedere in che stato sono! Quindi questa è una
questione solo di volontà, al di là della cosa che ci fa
arrabbiare, è una questione di buon senso...quindi penso che su
questo, sicuramente, agirete.
Président
- Point 23 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK