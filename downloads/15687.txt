Consiglio Regionale della Valle d'Aosta - Oggetto del Consiglio n. 1990 del 5 giugno 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMMINISTRAZIONE REGIONALE
Ordinamento degli uffici e del personale
ENTI LOCALI
Precedente
Successivo
Resoconto integrale del dibattito dell'aula
Oggetto del Consiglio n. 1990 del 5 giugno 1996 - Resoconto
SEDUTA POMERIDIANA DEL 5 GIUGNO 1996
OGGETTO N. 1990/X Disegno di legge: "Estensione agli enti locali
della Valle d'Aosta dei principi di cui alla legge regionale 23
ottobre 1995, n. 45 (riforma dell'organizzazione
dell'amministrazione regionale della Valle d'Aosta e revisione
della disciplina del personale)".
Articolo 1 (Modificazioni all'articolo 1 della legge regionale
23 ottobre 1995, n. 45)
1. Il comma 1 dell'articolo 1 della legge regionale 23 ottobre
1995, n. 45 (Riforma dell'organizzazione dell'Amministrazione
regionale della Valle d'Aosta e revisione della disciplina del
personale) è sostituito dal seguente:
"1. Le disposizioni della presente legge definiscono i principi
e i criteri di organizzazione delle strutture dell'Amministrazione
regionale e disciplinano, secondo le norme del diritto civile, i
rapporti di lavoro e di impiego alle dipendenze della Regione,
degli enti pubblici non economici dipendenti dalla Regione e degli
enti indicati all'articolo 1 della legge regionale 23 agosto 1993,
n. 73 (Disciplina dei controlli sugli atti degli enti locali) e
successive modificazioni."
Articolo 2 (Autonomia degli enti)
1. Gli enti indicati all'articolo 1 della legge regionale
73/1993 recepiscono i contenuti della legge regionale 45/1995
attraverso i propri statuti e regolamenti.
2. Le disposizioni di cui agli articoli 34, 35 e 63 della legge
regionale 45/1995 non si applicano agli enti di cui al comma 1.
Articolo 3 (Norma abrogativa)
1. La legge regionale 23 giugno 1994, n. 29 (Disposizioni
transitorie in materia di ordinamento degli enti locali e delle
relative circoscrizioni) è abrogata.
Articolo 4 (Norme transitorie)
1. Fino alla stipulazione dei contratti con le procedure di cui
all'articolo 37, comma 5, della legge regionale 45/1995, per i
dipendenti degli enti di cui all'articolo 1 facenti parte del
comparto di cui all'articolo 5 del decreto del Presidente del
Consiglio dei Ministri 30 dicembre 1993, n. 593 (Regolamento
concernente la determinazione e la composizione dei comparti di
contrattazione collettiva di cui all'articolo 45, comma 3, del
decreto legislativo 3 febbraio 1993, n. 29), si applicano gli
istituti contrattuali vigenti.
2. Fino all'emanazione della legge quadro regionale
sull'ordinamento degli enti locali e delle relative circoscrizioni,
in applicazione della legge costituzionale 23 settembre 1993, n. 2
(Modifiche ed integrazioni agli statuti speciali per la Valle
d'Aosta, per la Sardegna, per il Friuli-Venezia Giulia e per il
Trentino-Alto Adige), resta ferma la tipologia degli enti stabilita
dalle vigenti norme ai fini della determinazione delle qualifiche
apicali.
Presidente Ha chiesto la parola il relatore, Consigliere
Dujany.
Dujany (PVA) A seguito della legge costituzionale 23 settembre
'93, n. 2 che ha attribuito alla regione Valle d'Aosta la
competenza legislativa primaria in materia di ordinamento degli
enti locali e delle relative circoscrizioni, nonché nell'ambito
dell'obiettivo, già espresso da questo Consiglio, di pervenire alla
creazione del comparto unico regione - enti locali, uniformando gli
istituti normativi e lo stato giuridico ed economico dei dipendenti
della regione e degli enti locali, si inserisce il presente disegno
di legge, che va unicamente ad estendere agli enti locali della
Valle d'Aosta i principi dell'organizzazione regionale previsti
dalla legge regionale 45/95, avente ad oggetto la riforma
dell'organizzazione dell'amministrazione regionale.
Il recepimento di tali principi spetterà poi agli enti locali
attraverso la modifica dei rispettivi statuti e regolamenti, nel
pieno rispetto dell'autonomia di ciascuno. Si perviene così al
riconoscimento di un unico status lavorativo degli oltre 4700
dipendenti operanti in Valle d'Aosta, provenienti per 2113 dagli
enti locali e per la quota di 2604 dalla regione.
Presidente E' aperta la discussione generale.
Ha chiesto la parola il Vicepresidente Marco Viérin.
Viérin M. (PpVA) Volevo porre alcune domande in merito. Come
abbiamo potuto apprendere sia dalle relazioni scritte e allegate al
disegno di legge sia dall'intervento del Consigliere Dujany, dopo
la legge costituzionale n. 2 del settembre '93 si è proceduto a
fare la legge 45/95 in merito alla gestione del personale; però ci
sono alcune incognite che permangono. Come gruppo dei Popolari
queste incognite le avevamo già sollevate all'atto della
discussione del disegno di legge, che poi ha dato vita alla legge
45/95; in quella occasione ci eravamo astenuti proprio perché
mancavano altri tasselli che avremmo preferito vedere in maniera
anticipata rispetto all'adozione di quel provvedimento.
Noi oggi con questo provvedimento ne annulliamo anche altri, ad
es. la legge regionale 29/94, dove avevamo provvisoriamente dato un
aiuto agli enti locali, assimilandoli alle normative regionali per
l'assunzione del personale e per la modifica della pianta organica,
però sia nella relazione di quella legge sia nella relazione del
disegno di legge che oggi analizziamo demandiamo sempre il tutto,
fino all'eliminazione della legge quadro regionale,
sull'ordinamento degli enti locali. E quindi siamo sempre di fronte
allo stesso problema, cioè in attesa di questa ormai famosa
normativa che definisca una volta per tutte l'ordinamento degli
enti locali. Ed allora, a quando l'appuntamento per discutere
questa proposta di nuovo ordinamento per gli enti locali?
E' ormai consuetudine in questo Consiglio portare delle proposte
di legge ove non ci sia un parere dell'ANCI, perché è vero che sarà
dato ai regolamenti e agli statuti dei vari enti locali recepire o
meno questo disegno di legge che andiamo ad approvare, però è
chiaro che approvando questo disegno di legge diamo una via da
perseguire agli enti locali; quindi era sicuramente più opportuno
avere un parere scritto del direttivo dell'ANCI, come si è sempre
fatto anche in altre occasioni.
Non voglio ora risollevare un annoso problema, ma spesso a noi,
come Popolari della Valle d'Aosta, risulta (e sicuramente il
Presidente dirà che è compito dell'ANCI, non è responsabilità
nostra, oppure che c'erano già dei delegati dell'ANCI nel gruppo di
lavoro che studiava la normativa e così via) che, sia per questa
come per altre proposte di legge arrivate in quest'aula, una
discussione anche breve all'interno del direttivo ANCI per
esprimere un suo parere non ci sia stata. Così come non c'è stata
una discussione sulle modifiche ai parametri in merito alla legge
sul Fospi; su questi fatti mi sono informato in questi giorni dopo
il dibattito che abbiamo affrontato nell'ultima seduta del
Consiglio.
Aspetto i chiarimenti in merito a queste due domande, e poi
esprimerò l'intenzione del gruppo in merito al voto.
Presidente Vi sono altri che intendono intervenire in tema di
discussione generale? Se nessuno chiede la parola, dichiaro chiusa
la discussione generale.
Ha chiesto la parola il Presidente della Giunta, Viérin
Dino.
Viérin D. (UV) Pour souligner encore une fois deux points
importants. Tout d'abord la validité et l'importance de cette loi
constitutionnelle n° 2 du 23 septembre 93: c'est une loi qui nous
permet aujourd'hui encore d'intervenir en ce qui concerne le
fonctionnement de nos collectivités locales, nous l'avons déjà
fait, nous le faisons aujourd'hui, nous compléterons cette
compétence avec la présentation de la loi de réforme générale de
ces mêmes collectivités locales. Aujourd'hui nous posons un jalon
supplémentaire, parce qu'avec cette loi nous fixons les conditions
pour que la fonction publique soit unifiée au sein de la Vallée
d'Aoste.
C'est un aspect important, parce que de cette uniformisation de
la fonction publique découle la possibilité de réaliser les
réformes ultérieures; pensons à la décentralisation, au transfert
des compétences, au fait de pouvoir compter sur une mobilité du
personnel au sein des différentes collectivités territoriales. Sans
cette mesure certaines intentions resteraient telles, parce que
nous serions confrontés aux rigidités de la limitation ou du
surnombre du personnel; avec cette disposition nous pouvons par
contre donner une concrétisation à ces objectifs.
Il n'y a pas eu sur cette mesure d'avis formel de la part de
l'ANCI, mais la raison est très simple. Ce projet de loi est le
résultat d'un travail de groupe constitué non seulement des
représentants de l'administration régionale et des secrétaires de
mairie, mais aussi des représentants nommés expressément par
l'ANCI, par l'association des syndics.
Il y avait également les représentants des organisations
syndicales et il y a eu unanimité de la part de toutes ces
composantes quant à la présentation de ce projet de loi. L'avis
donc a été dépassé par l'avis favorable exprimé par les
représentants de ces mêmes associations au sein du groupe de
travail.
Le projet de réforme des collectivités locales est en voie de
définition, nous serons à même de soumettre un projet dès que le
groupe technique qui a été constitué aura élaboré un avant-projet,
de façon que l'on puisse d'ici à la fin de l'année également
accomplir cette tâche et donc mettre en application ce point
important de notre programme.
Presidente Ha chiesto la parola il Vicepresidente Marco Viérin
per dichiarazione di voto.
Viérin M. (PpVA) Il Presidente ribadisce che è necessario
uniformare la funzione pubblica, per addivenire un domani ad un
reale decentramento di questa macchina burocratica che è oggi
l'amministrazione regionale.
Le perplessità che abbiamo sono le stesse che ho sollevato nella
discussione generale, sono le stesse che abbiamo manifestato quando
si è discusso il disegno di legge che si è trasformato in legge n.
45 in quest'aula, quindi per non tediare nessuno non starò a
ripeterle. Prendo atto della sincerità del Presidente della Giunta,
che ha detto che non c'è stato un atto formale di benestare
dell'ANCI, ma che ha confermato che nel gruppo di lavoro c'era una
rappresentanza dell'ANCI. Di questo infatti, come avevo anticipato,
ero a conoscenza, però normalmente nel passato sia in questo come
in altri casi il lavoro veniva portato in visione nel direttivo
dell'ANCI.
E' vero che è un problema che si deve derimere all'interno della
struttura dell'ANCI, quindi saranno i sindaci che dovranno capire
il perché alcune cose che erano di prassi una volta non lo sono più
adesso. Forse vi erano altre giunte su quei banchi ed era prassi
che si dovesse dare il parere per tutto, oggi forse non è più
così.
Tornando al succo del discorso, volevo ricordare ai consiglieri
che qui non si coinvolgono solo i comuni. Il disegno di legge
richiama la legge 73/93, in particolare l'articolo 1, che parla di
comuni, comunità montane, consorzi di comuni, consorterie e i loro
consorzi, il consorzio regionale per la pesca, il comitato
regionale per la caccia, le aziende di promozione turistica, le
istituzioni pubbliche di assistenza e beneficenza, l'istituto
autonomo case popolari, l'istituto regionale Gervasone, l'institut
valdôtain de l'artisanat typique, nonché gli enti locali
disciplinati dalla legge regionale o statale, quindi una miriade di
soggetti.
Siamo sicuri che, proponendo di rispettare questa legge da parte
di tutti coloro che ho elencato poc'anzi, non li metteremo in seria
difficoltà prima di fare un reale e complessivo nuovo ordinamento
degli enti locali? Questa è la domanda che mi pongo.
Io dico che con l'approvazione di questo disegno di legge noi
metteremo sicuramente in difficoltà i soggetti che ho poc'anzi
elencato. Quindi su questo disegno di legge, come sulla legge 45, i
Popolari per la Valle d'Aosta si asterranno.
Presidente Si passa all'esame dell'articolato. Pongo in
votazione l'articolo 1:
Presenti: 26
Votanti e favorevoli: 20
Astenuti: 6 (Chiarello, Collé, Lanièce, Marguerettaz, Tibaldi e
Viérin M.)
Presidente Pongo in votazione l'articolo 2:
Presenti: 26
Votanti e favorevoli: 20
Astenuti: 6 (Chiarello, Collé, Lanièce, Marguerettaz, Tibaldi e
Viérin M.)
Presidente Pongo in votazione l'articolo 3:
Presenti: 26
Votanti e favorevoli: 20
Astenuti: 6 (Chiarello, Collé, Lanièce, Marguerettaz, Tibaldi e
Viérin M.)
Presidente Pongo in votazione l'articolo 4:
Presenti: 26
Votanti e favorevoli: 20
Astenuti: 6 (Chiarello, Collé, Lanièce, Marguerettaz, Tibaldi e
Viérin M.)
Presidente Pongo in votazione la legge nel suo complesso:
Presenti: 28
Votanti e favorevoli: 22
Astenuti: 6 (Chiarello, Collé, Lanièce, Marguerettaz, Tibaldi e
Viérin M.)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK