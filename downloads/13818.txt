Consiglio Regionale della Valle d'Aosta - Oggetto del Consiglio n. 308 del 24 novembre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 308 del 24 novembre 1993 - Resoconto
OGGETTO N. 308/X - Concessione di un contributo di lire
411.073.000 all'Amministrazione comunale di Brusson, per l'acquisto
di immobili da destinare a strutture e servizi vari, ai sensi della
legge regionale 27 giugno 1986, n. 27 - Appro­vazione e
liquidazione di spesa.
Deliberazione - Il Consiglio
Premesso che la legge regionale 27 giugno 1986, n. 27 ha
pre­visto l'intervento finanziario da parte della Regione, fino al
massimo del 90 percento, a favore dei comuni per la creazione di un
patrimonio immobiliare comunale;
Atteso che l'Amministrazione comunale di Brusson ha presen­tato
richiesta per accedere ai relativi finanziamenti per l'ac­quisto di
immobili, di proprietà di ditte varie, contraddistinti al Catasto
Terreni del Comune censuario di Brusson al fg. 14 mappali vari, da
destinare a strutture e servizi vari e precisa­mente alla
realizzazione della strada di servizio della zona tu­ristico
sportiva "Pian", alla realizzazione dell'ampliamento del piazzale
della località Vollon funzionale alla suddetta strada di servizio,
alla realizzazione dell'ampliamento della zona sporti­va, alla
costruzione di campi sportivi ed attrezzature sportive e alla
realizzazione di cavalcavia per la pista di sci di fondo;
Considerato che l'acquisto in questione comporta una spesa
complessiva di lire 456.748.000;
Visti i pareri degli Assessorati regionali del turismo, sport e
beni culturali e dei lavori pubblici;
Dato atto che l'acquisizione dell'immobile è inserita nella
rela­zione previsionale e programmatica del Comune;
Ritenuto opportuno finanziare la spesa predetta utilizzando i
fondi disponibili nel capitolo 35100 ("Contributi straordinari per
l'esproprio e l'occupazione d'urgenza di beni immobili a norma
della legge 22 ottobre 1971, n. 865") tenuto conto che procedendo
l'Amministrazione comunale di Brusson all'acqui­sto diretto dei
terreni, non vi sarà richiesta di contributo straordinario
regionale previsto per gli acquisti secondo la procedura
espropriativa;
Visto il parere favorevole rilasciato dal Capo di Gabinetto, ai
sensi del combinato disposto dell'articolo 72 della legge
regiona­le n. 3/1956 e successive modificazioni, e dell'articolo 21
della legge regionale n. 18/1980 e successive modificazioni, in
ordine alla legittimità della presente deliberazione;
Delibera
1) di approvare la concessione di un contributo di lire
411.073.000= (quattrocento­undicimilionisettantatremilalire) a
favore dell'Ammini-strazione comunale di Brusson per l'acquisto di
immobili, di proprietà di ditte varie, contraddistinti al Cata­sto
Terreni del Comune censuario di Brusson al fg. 14 mappali vari, da
destinare a strutture e servizi vari;
2) di approvare ed impegnare la spesa di lire 411.073.000=
(quattrocentoundici­milionisettantatremilalire) da imputare al
capitolo 35100 del bilancio di previsione della Regione per l'anno
1993 ("Contributi straordinari per l'esproprio e l'occupa­zione
d'urgenza di beni immobili a norma della legge 22 ottobre 1971, n.
865") che presenta la necessaria disponibilità;
3) di disporre che la somma venga liquidata ai sensi
dell'arti­colo 58 della legge regionale 27 dicembre 1989, n. 90, a
cura della Presidenza della Giunta regionale alla stipulazione di
re­golare atto notarile di compravendita, nel rispetto delle
condi­zioni generali di acquisto risultanti dalla domanda di
contribu­to;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 1 del
decreto legislativo 13 febbraio 1993, n. 40 e di darne
esecuzione.
Presidente -
Ha chiesto la parola il Consigliere
Tibaldi.
Tibaldi (LN) -
Vorrei chiedere all'Assessore
competente un'illustrazione un po' più dettagliata del progetto,
che è indicato in delibera forse in maniera un po' vaga.
Presidente -
Ha chiesto la parola il Presidente
della Giunta, Viérin Dino.
Viérin D. (UV)
- Nous pouvons mettre à la
disposition de M. Tibaldi tous les dossiers, vu qu'il s'agit
d'intervenir pour attribuer à cette commune les financements
nécessaires à l'achat des terrains.
Il s'agit des terrains qu'on achète, et sur ces terrains il y a
des projets de la municipalité, pour réaliser dans cette zone le
plan d'urbanisme, définie zone sportive, toute une série
d'interventions qui sont indiquées d'un point de vue général dans
la délibération, mais que, sur la base de la documentation et du
dossier qui a été soumis aux bureaux de la Présidence du
Gouvernement, je peux mettre à la disposition de M. Tibaldi.
Presidente -
Pongo in votazione la delibera in
oggetto.
Esito della votazione
Presenti, votanti e favorevoli: 25
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK