Consiglio Regionale della Valle d'Aosta - Oggetto del Consiglio n. 3099 del 7 ottobre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3099 del 7 ottobre 1987 - Resoconto
OGGETTO N. 3099/VIII - INIZIATIVA PER L'ISTITUZIONE IN VALLE
D'AOSTA DI CORSI UNIVERSITARI DECENTRATI. - (Reiezione di
mozione)
PRESIDENTE:
Do lettura della mozione in oggetto
presentata dal Consigliere Pascale:
MOZIONE
Nei prossimi giorni, all'inizio dell'anno accademico, anche
Alessandria disporrà di una sede universitaria decentrata, sia pure
relativa ad alcune facoltà (Scienze Politiche e Scienze
matematiche, per complessivi 6 corsi di laurea).
Questa iniziativa segue quelle già in atto
da tempo a
Novara (Medicina Chirurgia ed Economia e Commercio) e Vercelli
(Ingegneria) e precede quelle già previste per Cuneo ed Asti nel
prossimo futuro, arrivando così ad attuare in tutto il Piemonte
quel decentramento voluto dai vertici dell'Università torinese e
dal Ministero della Pubblica Istruzione, sia per alleggerire il
sovraffollamento della sede centrale di Torino, sia per venire
incontro alle esigenze degli studenti delle varie province
piemontesi.
A quel punto solo la Valle d'Aosta resterebbe esclusa da tale
politica di decentramento e continuerebbe a dipendere totalmente da
Torino, benché presenti i collegamenti ferroviari più sfavorevoli e
nonostante il numero complessivo di studenti iscritti (1.100),
superiore a quelli di Alessandria (870)
e Novara
(614).
Il confronto appare ancora più assurdo se si tiene conto che la
Valle d'Aosta non è una provincia del Piemonte ma una Regione
autonoma e come tale dovrebbe avere la possibilità di programmare e
favorire quegli indirizzi scolastici più confacenti alle proprie
peculiarità, che si riflettono evidentemente anche nel mondo del
lavoro.
D'altro canto proprio queste iniziative assunte negli ultimi
tempi dall'ateneo torinese rimuovono sostanzialmente le difficoltà
e le perplessità emerse in passato sull'ipotesi di una sede
universitaria valdostana: difficoltà legate alla autorizzazione da
parte degli organismi competenti, superate oggi dai nuovi indirizzi
sia dell'ateneo torinese che del Ministero della Pubblica
Istruzione; perplessità legate al timore di convogliare la
maggioranza degli studenti sulle poche facoltà decentrate, superate
oggi dalle esperienze delle iniziative sopracitate che sono state
positive anche sotto questo aspetto.
Alla luce di tali considerazioni, sono quindi maturi i tempi per
riconsiderare la possibilità di ospitare anche in Valle d'Aosta
cori universitari decentrati, relativi a quelle facoltà che si
ritengono più consone alle prospettive economiche della Regione ed
alle aspettative della classe studentessa ed appare superfluo
sottolineare i diversi benefici che discenderebbero da tale
istituzione.
Ciò premesso, il sottoscritto Consigliere regionale propone che
il Consiglio regionale della Valle d'Aosta
DELIBERI
1)
di dare mandato alla Giunta di avviare immediate
trattative con l'Università degli Studi di Torino e con il
Ministero competente per la stipula di una convenzione che preveda
l'istituzione anche in Valle d'Aosta di corsi universitari
decentrati;
2)
di dare mandato alla Giunta di individuare nel
contempo, attraverso una ampia consultazione con gli organismi del
mondo della scuola e del mondo del lavoro, gli indirizzi
universitari più consoni alle peculiarità socio-economiche e
culturali della Regione, riportandone i risultati in Consiglio
regionale prima di avanzare le specifiche richieste all'ateneo
torinese.
PRESIDENTE:
Ha chiesto la parola il Consigliere Pascale;
ne ha facoltà.
PASCALE (P.S.I.):
Questo argomento è già stato posto più
volte all'attenzione del Consiglio regionale, sia da parte del
nostro gruppo, che di altri Consiglieri. Lo ripropongo oggi con una
mozione, perché, nel frattempo, è intervenuta una novità importante
e significativa. Si tratta di una politica di decentramento che
l'Università degli Studi di Torino sta portando avanti, e penso che
intenda continuare a portarla avanti nonostante il parere non
proprio favorevole, stando almeno a quanto abbiamo letto questa
mattina sugli organi di informazione, della Commissione
ministeriale.
Già da tempo sono in atto esperienze analoghe a Novara, per le
Facoltà di Medicina e Chirurgia ed Economia e Commercio, ed a
Vercelli, per la Facoltà di Ingegneria. Quest'anno, ad Alessandria
sarà avviato un decentramento relativo alle Facoltà di Scienze
Politiche e Scienze Matematiche, per complessivi 6 corsi di laurea,
e sono in corso di predisposizione delle convenzioni con le città
di Cuneo ed Asti per un ulteriore decentramento di facoltà e,
quindi, di corsi universitari.
A quel punto, io credo che tutte le realtà del Piemonte, che
oggi
gravitano su Torino, avranno la possibilità di avere in
sede alcune facoltà decentrate e, quindi, di andare incontro alle
esigenze della maggioranza degli studenti delle varie province,
mentre, nel contempo, si alleggerirà il sovraffollamento, che oggi
esiste e che crea notevoli problemi presso l'Università di
Torino.
Solo la Valle d'Aosta resterebbe esclusa da questa politica di
decentramento, pur avendo presso l'Università di Torino la
stragrande maggioranza dei propri studenti universitari: su 1.150
studenti, iscritti nel 1986, ben 1.100 gravitavano, infatti,
sull'Università degli Studi di Torino.
Questo fatto è quantomeno assurdo, perché la Valle d'Aosta non
può essere paragonata ad una provincia del Piemonte, perché è una
regione autonoma. Anche solo sul piano dell'immagine, quindi, e
senza voler tenere conto dei riflessi di tipo culturale e
socio-economico, sarebbe importante che anche la Valle d'Aosta
potesse fruire di questa nuova politica dell'Ateneo torinese.
In passato, ogni volta che si era affrontato questo problema,
sono state mosse obiezioni di due tipi: da un lato si diceva che
non ci sarebbe stata l'autorizzazione da parte degli organi
competenti e dall'altro si evidenziava il timore di convogliare la
maggioranza degli studenti sui pochi corsi che sarebbero stati
decentrati in Valle d'Aosta.
Mi pare che il primo problema sia stato superato, tant'è che
oggi c'è questo nuovo indirizzo. Mi sembra, poi, che anche il
secondo problema possa essere superato, perché non si vede perché
in Valle d'Aosta si debbano avere di questi timori, quando, in
altre realtà, non solo non ci sono stati, ma si sono tratte delle
esperienze positive, nel senso che non si è verificata quella
corsa, così temuta, alle facoltà decentrate.
Alla luce di questa novità, io credo che vada fatta una certa
riflessione, affinché possa essere riconsiderata la possibilità di
avere, anche in Valle d'Aosta, oltre ai corsi post-universitari, ai
quali la Giunta aveva fatto cenno altre volte e che sono ugualmente
importanti, anche quei corsi universitari decentrati relativi alle
facoltà più consone alla realtà socio-economica della Regione.
Penso che occorra fare uno studio in questo senso, anche se, per
esempio, si potrebbe già individuare l'indirizzo di Scienze
Forestali o gli indirizzi linguistici, come quelli più confacenti
alle esigenze del mondo del lavoro valdostano.
In questo senso va la mozione che io ho presentato e che prevede
di dare mandato alla Giunta di avviare, sempre ché non l'abbia già
fatto, delle trattative con l'Università degli Studi di Torino,
così come hanno fatto le altre realtà del Piemonte e come stanno
facendo anche le città di Cuneo e di Asti.
PRESIDENTE:
Ha chiesto la parola il Consigliere Cout; ne
ha facoltà.
COUT (P.C.I.):
Vorrei solo precisare che del problema
sottoposto all'attenzione del Consiglio dal Consigliere Pascale si
è già parlato altre volte e su di esso il nostro Gruppo, pur con
dei "distinguo" di vario tipo, è, in linea di massima,
d'accordo.
L'università in Valle d'Aosta presenta aspetti indubbiamente
positivi, anche se ne presenta alcuni che possono essere
considerati negativi. È positivo il fatto che molti studenti
eviterebbero di frequentare lontano dalla Valle d'Aosta, che
sorgerebbero dei centri di ricerca, comunque collegati
all'università, molto importanti per la nostra Regione e dei quali
sentiamo certamente la mancanza ogniqualvolta dobbiamo rivolgerci a
professionisti esterni alla Valle, pagandoli in modo piuttosto
oneroso, per ottenere degli studi dei quali, utilizzabili o meno,
non ci rimane quasi più niente.
Con la presenza di una università, grazie a degli investimenti
un po' più consistenti, ci rimarrebbe sicuramente qualcosa: le
strutture ed anche le intelligenze di persone che, vivendo
all'interno del mondo universitario, darebbero senz'altro qualcosa
in più alla Valle d'Aosta.
Ci sono anche alcuni aspetti negativi, sui quali, in altre
occasioni, quasi tutti, tanto della maggioranza che della
minoranza, abbiamo concordato. Mi riferisco, ad esempio, alla
considerazione che la Valle d'Aosta è una regione e non solo una
provincia. È altrettanto vero, però, che si tratta pur sempre di
una regione di 114.000 abitanti, nella quale, la presenza di una
struttura universitaria con corsi di un certo tipo canalizzerebbe
quasi in senso obbligato gli studenti. Se non si riesce a trovare
il modo di rendere la scelta di questi corsi piuttosto flessibile,
per molti studenti sarebbe difficile, per diversi anni, trovare
sbocchi sul mercato del lavoro.
Penso che la nuova proposta del Consigliere Pascale superi in
qualche modo questa difficoltà, perché la scelta dei corsi da lui
proposti sarebbe molto più flessibile, ed inoltre, la convenzione
stipulata con l'Università di Torino o, al limite, anche con quella
di Chambéry, ammesso che ciò sia possibile, potrebbe già prevedere
un'eventuale modifica dei corsi, dopo un certo numero di anni.
Del resto, anche la proposta dell'Assessore, avanzata nel corso
di un'intervista di pochi giorni fa a "La Vallée", fa riferimento a
scuole a metà strada fra il diploma e la laurea, piuttosto che a
corsi universitari, ed individua nei due corsi di telematica e di
informatica ed in un corso specializzato sull'assetto
idro-geologico, i corsi più confacenti alla nostra realtà. C'è da
precisare, intanto, che, pur non trattandosi di corsi universitari,
non abilitati a rilasciare lauree, non sarebbero né più e né meno
che dei corsi universitari propriamente detti e, dopo alcuni anni,
anche seguendo questa strada, si correrebbe il pericolo di esaurire
le richieste del mercato.
Secondo me, quindi, sulla questione dell'istituzione di una
università o di eventuali corsi a livello universitario in Valle
d'Aosta, è da approfondire proprio la possibilità che essi siano
quanto mai flessibili, in modo che, dopo alcuni anni, nel caso
sopravvengano nuove necessità, possano essere cambiati.
Noi siamo d'accordo sul merito della mozione, così come siamo
convinti che l'argomento meriti un certo approfondimento e che la
Giunta esamini gli aspetti più tecnici e stipuli gli accordi più
opportuni. Saremmo molto contenti, comunque, se, di tanto in tanto,
fossimo tenuti al corrente dell'evolversi dell'iniziativa.
Continuo, comunque, a sottolineare l'aspetto positivo che
deriverebbe alla Valle dalla presenza di corsi a livello
universitario, perché si tratterebbe di un'istituzione più
duratura, che contribuirebbe a ridurre in modo sensibile la nostra
richiesta di consulenze al di fuori della Valle.
PRESIDENTE:
Ha chiesto la parola l'Assessore alla
Pubblica Istruzione, Faval; ne ha facoltà.
FAVAL (U.V.):
L'absence d'université au Val d'Aoste est
certainement un manque culturel que nous partageons. Néanmoins, il
y a deux manières fondamentales d'interpréter cette absence: ou
bien l'université doit servir surtout aux étudiants valdôtains pour
se former en fonction des exigences réelles de la Région, ou bien
l'université se justifie, en tant que présence culturelle, pour
tous les services en dehors de la possibilité de "cultiver" les
étudiants et leur faciliter l'accès à ce genre de diplôme. Si
l'hypothèse que nous considérons est celle de servir au mieux les
étudiants valdôtains, nous ne croyons pas que la situation ait
changé par rapport à ce que nous avons dit il y a cinq ou six mois,
même si l'attitude de l'Université de Turin comme vient de le dire
M. Pascale, est l'attitude de toutes les universités: avoir chez
soi une université.
Rien n'a changé puisque le nombre d'étudiants - 1250 en comptant
les "fuori corso" - n'a pas augmenté et les raisons pour lesquelles
nous ne voyons pas l'utilité d'une faculté au Val d'Aoste n'ont pas
changé non plus: de convoiter, la plupart pour des questions de
facilité, une université au Val d'Aoste plutôt qu'ailleurs.
Pour les langues, M. Pascale, nous avons largement couvert les
exigences du point de vue de l'école: nous avons bon nombre de gens
avec un diplôme universitaire qui attendent d'obtenir quelques
heures à l'école.
C'est dans ce sens que nous avons pris des contacts avec l'Ecole
Polytechnique de Turin pour instituer au Val d'Aoste les cours
définis "di scuola speciale" dans le domaine des
télécommunications, de l'informatique, de la défense
hydrogéologique du sol (cette dernière serait entre autres la
première en Italie et, vu que nous sommes dans une région de
montagne, il serait important d'avoir des spécialistes dans ce
domaine). Ces écoles, qui sont prévues par la réforme universitaire
amorcée en 82, délivrent des "superdiplomi" et dont les cours sont
de 3 ans, tenus par des professeurs d'université. La lettre a déjà
été envoyée au Ministre, le Sénat académique de l'Ecole
Polytechnique de Turin a donné son avis favorable et j'ai eu
l'occasion d'en parler personnellement avec le Ministre, lors du
congrès qui s'est tenu à Saint-Vincent. Je devrais par ailleurs
parler la semaine prochaine avec le Recteur du Polytechnique de
Turin, pour obtenir un rendez-vous avec le Ministre en vue de la
définition des derniers détails.
En outre, des contacts ont été amorcés avec l'Université de
Grenoble pour avoir des cours permettant la reconnaissance
réciproque des titres obtenus ou à Turin ou à Grenoble. C'est le
même principe que celui qui est établi avec Chambéry, mais cette
dernière Université n'a pour sections que les langues, les langues
appliquées qui n'existent pas en Italie et les lettres.
J'espère, d'ici à la fin de l'année, vous donner des nouvelles
plus concrètes à ce propos. Je peux vous assurer que les demandes
d'universitaires valdôtains pour l'organisation de cours au Val
d'Aoste seront prises en considération.
Cette politique de décentralisation amorcée dans les universités
italiennes ne prévoit pas de changer les cours universitaires,
c'est-à-dire les facultés; cette flexibilité n'existe pas.
L'organisation de l'université italienne reste rigide: si l'on
demande une faculté nous risquons de la garder très longtemps.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Spero che non sia molto tardi e che quindi
ci sia consentito di chiacchierare un po' di più su questo
problema, che mi sembra interessante. Torna certamente a merito del
Gruppo socialista l'averlo riproposto all'attenzione del Consiglio,
anche se non è la prima volta che lo si affronta.
Penso che il merito maggiore di questa mozione, che approvo
totalmente, sia quello di rivendicare l'orgoglio, per una regione
come la nostra, di ambire una università, che, come centro di studi
a livello molto elevato, è sicuramente l'orgoglio di tutte le
regioni d'Italia e delle varie regioni del mondo, tranne che della
Valle d'Aosta.
Il vero problema, anche in questo caso, è di scelta e credo che
abbia fatto bene il Partito Socialista a scegliere, tra i simboli
della cultura della Valle d'Aosta, l'università ed a battersi per
la sua istituzione secondo i normali canoni, senza le scappatoie
dei corsi post, pre, para o quasi-universitari, italiani, misti o
mistilingue, ecc.
Il fatto che la Giunta regionale, praticamente da sempre,
mantenga un atteggiamento negativo, anche se più o meno condito di
buone iniziative o di iniziative che, comunque, possono essere
considerate di tipo universitario, discende dall'ipotesi che,
forse, essa consideri come maggior motivo di orgoglio la presenza
di qualche altro simbolo, che sarebbe interessante conoscere; non è
detto, però, che questo simbolo sia un fedele testimone della
cultura alla quale noi ci riferiamo. Sarebbe bene, infatti, che la
Giunta si decidesse ad indicarci, dal punto di vista culturale,
quale simbolo dobbiamo riconoscere, ed accettare come nostro,
dell'istruzione della nostra Regione.
Io penso che sarebbe grave identificare il simbolo della Valle
d'Aosta nelle arginature della Dora, nell'autostrada, nello
sviluppo dell'impresa edilizia o nel cosiddetto "vaccodromo";
credo, invece, che sarebbe molto più bello identificarlo in una
università.
Questo fattore non è importante solo per una ragione di "sfizio"
o di cultura, perché la cultura è anche inutile sotto certi
aspetti, ma perché l'università è sicuramente una delle fonti e
delle garanzie principali dello sviluppo, così come esso viene
inteso dall'opposizione; non conosco, del resto, il concetto di
sviluppo della maggioranza. Non è possibile, infatti, continuare a
sprecare miliardi e miliardi, come è stato fatto rilevare,
giustamente, dal Consigliere Cout, per consulenze cercate un po'
dovunque nel mondo, quando sarebbe più interessante sviluppare un
tessuto cognitivo locale. Conosciamo anche la qualità di queste
consulenze: non so se qualcuno si ricorda di un certo famoso
Masoli.
Al di là di queste considerazioni politiche, che sono certamente
personali e che, proprio per questo, non sono condivise da altri,
ritengo di dover sottolineare che non credo sia possibile mettere
sempre in relazione, come ha fatto l'Assessore, il mercato del
lavoro con la necessità o meno di avere una "industria
universitaria" o un' "industria di cervelli". Io credo che il
diritto ad avere un'università in Valle d'Aosta rientri nella vasta
accezione del diritto all'istruzione dei cittadini e che, tutt'al
più, questa università debba armonizzarsi con il mondo del lavoro,
ma non che il mondo del lavoro, come ritiene l'Assessore,
analizzando gli elenchi di persone in attesa di insegnare le
lingue, debba essere il "verbo" con cui giudicare l'importanza o
meno di una università. Ci si può benissimo, per esempio, laureare
in lingue per un bisogno culturale personale, per le necessità
della propria impresa familiare che opera nel settore turistico,
perché da Torino vuole venire ad imparare le lingue qui ad Aosta...
I motivi, in ogni caso, possono essere tanti e la loro comprensione
è solo in funzione di una buona osservazione della realtà.
Qualcuno dice che questa non è programmazione; io penso che
possano già essere intesi come programmazione i dati che mi aveva
fornito l'Assessore, rispondendo ad una interpellanza con risposta
scritta all'inizio del mio mandato consiliare, là dove si scopriva
che, pur essendo gli universitari valdostani 1.200, erano
accreditati di un tasso di studio pari alla metà di quello degli
universitari delle altre regioni. La nostra Regione ha la metà dei
laureati delle altre regioni: se andassimo a vedere le regioni di
altri paesi viciniori, che certamente non sono disdegnate, come
termine di paragone, dalla Giunta regionale, come ad esempio le
regioni francesi, riscontreremmo dei tassi di istruzione a livello
universitario molto superiori al nostro. Ne consegue, quindi, che,
nei prossimi anni, noi potremmo attenderci un numero di
universitari anche superiore alle 2.000 o alle 2.200 unità.
Questa eventualità farebbe bene alla nostra Regione per svariati
motivi, ma vorrei far riferimento soprattutto al suo contributo per
il buon funzionamento della pubblica amministrazione. Uno dei
problemi ricorrenti in Valle d'Aosta è legato alla mancanza di un
efficace e dignitoso funzionamento della pubblica amministrazione.
Ciò è dovuto al fatto che, per esempio, da anni si continuano a
bandire concorsi, per qualche posto di ingegnere presso l'U.S.L.,
che, sistematicamente, vengono sempre disertati dai concorrenti.
Spesso ai concorsi regionali partecipano scarsissimi concorrenti e
non sempre si trovano le persone idonee allo scopo.
Io mi chiedo, pertanto, se effettivamente gli universitari
valdostani siano tanti quanti dovrebbero essere e se non siano
proprio le difficoltà di spostamento, verso l'Università di Torino
o altre sedi universitarie, a condizionare, di fatto, la scelta di
frequentare o meno l'università. Io penso che dovremmo porci queste
domande, senza liquidare il problema dicendoci solo: "Poiché ci
sono 40 laureati in lingue e si tratta di possibili insegnanti di
lettere, non c'è alcun bisogno di istituire facoltà umanistiche".
Assessore Faval, bisognerebbe spiegare comunque questa circostanza
al centinaio di studenti universitari iscritti alla Facoltà di
lettere di Torino.
In ogni caso, non mi spiegherei completamente questa specie di
avversione della Giunta regionale e della maggioranza nei confronti
dell'università, se non affrontando un problema che, pur essendo un
po' ideologico, forse, merita ugualmente di essere citato. Ho
l'impressione, infatti che una università, la quale, secondo le
leggi statali, viene finanziata dallo Stato anche a livello di
costruzione edilizia (si tratterebbe cioè di soldi che si
potrebbero prendere dal bilancio dello Stato), che funziona con
proprie leggi e quindi con un bilancio completamente autonomo e con
fondi dello Stato (la Regione, pertanto, dovrebbe spendere assai
poco), che si regge con proprie norme che non dipendono dalla
Regione Valle d'Aosta, ma dal fatto che l'università, per
definizione, deve essere un'istituzione libera e indipendente,
forse, fa paura ad una maggioranza che cerca di tenere tutto e
sempre sotto le proprie ali, come del resto abbiamo visto poco fa
in tema di contributi ed in tema di interventi nel campo
dell'assistenza sociale.
Io penso che sia questa la vera motivazione ed è per questo che
voterò due volte a favore di questa mozione, anche perché, tra
l'altro, essa esprime l'ambizione di non aver paura di questi
problemi, mentre ho l'impressione che questa maggioranza nutra un
certo timore nel veder crescere in Valle d'Aosta qualcosa che non
sempre può essere capita e condizionata.
Si dà atto che dalle ore 18,10 alle ore 18,16 assume la
Presidenza il Vice Presidente DE GRANDIS.
PRESIDENTE:
Ha chiesto la parola il Consigliere Pascale;
ne ha facoltà.
PASCALE (P.S.I.):
Ringrazio coloro che sono intervenuti
ed in particolare il Consigliere Sandri, che, molto opportunamente,
ha sottolineato la nostra carenza di laureati, che possiamo toccare
con mano durante lo svolgimento dei vari concorsi banditi
dall'Amministrazione regionale. Molto spesso, infatti, i concorsi
sono stati riaperti per carenza di candidati e, a volte, sono stati
espletati con uno o due soli candidati.
Sono rimasto un po' deluso dalle risposte dell'Assessore e
dall'atteggiamento di chiusura che continua a persistere nella
Giunta e, forse, in tutta la maggioranza, nei confronti di questo
tema: vanno bene i corsi pre-universitari e quelli universitari,
ma, ogni volta che si parla di università o di universitari, si
manifesta un atteggiamento di chiusura.
In passato avevamo posto all'attenzione della Giunta i problemi
che incontrano gli studenti universitari valdostani a Torino; ci
erano state fatte delle promesse, alle quali, però, non hanno fatto
seguito delle azioni concrete, al di là della borsa di studio o del
solito contributo.
Anche sul problema dell'università in sé o, quantomeno, di
alcune facoltà decentrate, persiste questo atteggiamento di
chiusura, che si esprime con delle obiezioni che non mi sembrano
molto valide. È stata mossa, ad esempio, un'obiezione sul numero
degli studenti. I nostri 1.200 studenti iscritti a Torino sono il
doppio di quelli di Alessandria (870) o di Novara (614), e,
pertanto, mi pare che si tratti di un numero piuttosto
considerevole. È vero che una parte di essi è fuori corso ed
un'altra parte non giunge al termine degli studi, ma quanti sono
coloro che non riescono a terminare gli studi proprio perché la
loro frequenza a Torino costa tra gli 8 ed i 10 milioni all'anno ed
essi non possono sostenere tale spesa, mentre, se avessero in loco
delle facoltà decentrate, riuscirebbero, magari, a terminare i loro
studi?
L'altro timore sembra essere quello di convogliare la
maggioranza degli studenti su questi corsi e su queste facoltà
decentrate: francamente non capisco perché noi dovremmo avere
questo timore che altri non hanno avuto. In ogni caso, io mi sono
limitato solo a fare degli esempi e, citando scienze forestali, ho
ricevuto il consenso dell'Assessore. Non credo che una facoltà
universitaria di scienze forestali, in Valle d'Aosta, sarebbe
frequentata da un numero eccessivo di studenti, ma da quel numero
di studenti necessario ad una regione che ha una notevole parte del
suo territorio occupata da foreste, nelle quali, tra l'altro,
avrebbe finalmente delle risorse intellettuali da impiegare.
Potrebbero anche essere, però, le facoltà più comuni, come ad
esempio quelle di Economia e Commercio, di Ingegneria e di
Architettura, nelle quali già ora ci sono più di 100 iscritti a
Torino e che, invece, avrebbero la possibilità di frequentare in
loco, con un notevole risparmio da parte delle famiglie e della
Regione.
Al di là di questo aspetto, credo che il Consigliere Sandri
abbia centrato il problema, circoscrivendolo, innanzitutto, ad una
questione di immagine di una regione autonoma e ad una questione,
assolutamente essenziale, di cultura. Non mi riferisco certamente
ad una cultura di riporto, come quella che viviamo oggi con le
manifestazioni che ci vengono trasmesse da altre regioni italiane o
straniere, ma ad una cultura autenticamente locale.
Io non ritiro questa mozione, non solo, ma su questo argomento
ritornerò anche in futuro, sperando, ovviamente, che cambi
l'atteggiamento della Giunta e di alcune forze politiche, così come
è cambiato, in passato, in riferimento ad altri temi. Ricordo,
infatti, che, sul tema dell'autostrada, l'Union Valdôtaine,
all'inizio, era contraria...
(...INTERRUZIONE...)
Come no! Parlavate di camionale e poi, a furia di sentire certe
cose, anche da parte del Partito Socialista, avete cambiato idea.
Mi auguro che, un giorno, possiate cambiare idea anche su questo
argomento.
PRESIDENTE:
Ha chiesto la parola l'Assessore alla
Pubblica Istruzione, Faval; ne ha facoltà.
FAVAL (U.V.):
Une petite précision: je n'ai pas dit que
l'on ne pouvait pas instituer une université au Val d'Aoste car il
y avait des chômeurs parmi les diplômés en langues; j'ai dit, en
réponse à une réflexion de M. Pascale, que dans le secteur des
langues nous avions cette situation. Nous sommes contre pour une
autre raison.
Il y a aussi une autre interprétation erronée: dans les concours
publics on manque de gens diplômés. C'est faux: je vous donne des
chiffres: en économie et commerce nous avons 129 inscrits, à
l'école polytechnique 117, en droit 117. La Région a tout
simplement des salaires qui n'incitent pas les gens à y travailler,
malheureusement.
De plus, pour les dépenses importantes que nous demandons à
faire à l'extérieur, quelqu'un peut-il penser que lorsqu'on demande
à une université de faire des expertises, on ne les paie pas? C'est
faux. Ce n'est pas une justification pour l'institution d'une
université.
Nous croyons à une culture concrète qui réponde aux besoins de
l'université et pour le moment nous ne croyons pas qu'une
université au Val d'Aoste se justifie.
Si dà atto che dalle ore 18,16 riassume la Presidenza il
Presidente BONDAZ.
PRESIDENTE:
Se nessuno chiede la parola, pongo in
votazione la mozione in oggetto:
ESITO DELLA VOTAZIONE
Presenti: 23
Votanti: 12
Favorevoli: 10
Contrari: 2
Astenuti: 11 (Beneforti, Bondaz, Chabod, De Grandis, Faval,
Lanivi, Maquignaz, Martin, Perrin, Ricco e Rollandin)
Il Consiglio non approva
PRESIDENTE:
Procediamo, ora, alla discussione
dell'oggetto n. 47 all'ordine del giorno, che viene discusso
unitamente ai punti n. 17 e n. 50.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK