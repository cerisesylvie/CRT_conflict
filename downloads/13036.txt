Consiglio Regionale della Valle d'Aosta - Oggetto del Consiglio n. 3992 del 30 novembre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3992 del 30 novembre 1992 - Resoconto
OGGETTO N. 3992/IX Disegno di legge: "Intervento regionale
per l'attività di ricerca e sviluppo di nuovi prodotti e processi
produttivi svolta da imprese industriali".
Presidente
La relazione è allegata.
L'assenza del Consigliere Stévenin è giustificata, anche dal
fatto che motivi sanitari l'hanno costretto un piccolo intervento;
niente di grave, comunque oggi non può essere in Consiglio.
Diamo per letta la relazione che è allegata al punto n.7, siamo
d'accordo?
La Giunta intende prendere la parola su questo argomento?
La parola all'Assessore Mafrica.
Mafrica (PCI-PDS)
Solo per una considerazione ed un
chiarimento.
La considerazione è che si tratta di interventi, dal punto di
vista finanziario, consistenti, però destinati alla ricerca e
sviluppo industriale e sono destinati ad imprese particolari. Vale
a dire finora si è seguito il criterio di valutare i progetti
singoli senza avere una legge generale e quindi selezionando i
progetti stessi.
Questo per dire che c'è il tentativo di utilizzare al meglio le
risorse finanziarie della Regione.
Il chiarimento è rispetto ad una richiesta che era stata fatta
in Commissione sul collegamento tra l'azienda GPS e una società
inglese; la società inglese è detentrice di un brevetto sul quale
deve poi lavorare la GPS per preparare il proprio progetto
industriale di una protezione di edificio integrale con un sistema
di sicurezza di alta qualità. La cosiddetta protezione
intelligente.
Il collegamento quindi è di questo tipo, semplicemente di
adattamento alle produzioni della GPS di un brevetto di una società
inglese.
Presidente
Dichiaro aperta la discussione
sull'articolato in generale.
La parola al Consigliere Riccarand.
Riccarand (VA)
L'Assessore ha detto che questa è una
legge di carattere generale, in realtà mi sembra che qui sia
riferita a tre situazioni specifiche: TECDIS, GPS e CONNER; quello
che volevo chiedere è come mai c'è una differenza così forte di
percentuali di contributo previsto nei due casi specifici di questa
legge, cioè TECDIS e GPS e qual'è il contributo previsto per questo
tipo d'interventi per quanto riguarda la percentuale di contributo
per quanto riguarda la CONNER, perché non è indicato nel testo
della legge.
Presidente
Ci sono altre richieste di chiarimenti? La
parola all'Assessore Mafrica.
Mafrica (PCI-PDS)
Non mi sono espresso chiaramente, io
ho detto che si tratta di interventi selezionati, che finora non si
è fatta una legge generale proprio per valutare ogni progetto in sè
e in questo caso si tratta di 3 aziende che lavorano in modo molto
specializzato una nel settore dei cristalli liquidi, l'altra nel
settore delle memorie magnetiche, la terza nel sistema di
telecontrollo a distanza per sistemi di allarme e di
sicurezza.
Le differenze sono motivate da situazioni differenti, vale a
dire per la TECDIS esiste la ricerca sia di prodotto, che di
processo e quindi la percentuale è del 60 percento, la CONNER fa
solo ricerca di prodotto, quindi la percentuale è del 50 percento,
per GPS la percentuale è del 36 percento perché questo progetto
presentato dalla Regione si avvale anche, sotto forma di
finanziamenti, di finanziamenti da parte dell'Istituto mobiliare
italiano che la riportano alle condizioni, grosso modo, della
CONNER.
Quindi l'intervento regionale è più ristretto perché gode di
altre forme di intervento.
Presidente
Ci sono altri interventi? Allora possiamo
passare all'articolato.
Do lettura dell'articolo 1.
Articolo 1 (Finalità)
1. Le disposizioni della presente legge sono diretta a favorire
l'attività di ricerca e sviluppo di nuovi prodotti e processi
produttivi effettuata dall'impresa Tecdis S.p.A. con sede sociale
in Châtillon e l'attività di ricerca e sviluppo di nuovi prodotti
effettuata dall'impresa GPS Standard S.p.A. con sede sociale in
Arnad.
Presidente
Passiamo alla votazione. Ci sono
dichiarazioni di voto? interventi?
Pongo in votazione l'articolo 1.
Esito della votazione:
Presenti e votanti: 28
Astenuti: 8 (Aloisi, Pascale, Ricco, Chiofalo, Beneforti,
Lanièce, Trione, Limonet)
Favorevoli: 20
Il Consiglio approva.
Presidente
Do lettura dell'articolo 2.
Articolo 2 (Interventi ammessi a contributo)
1. E' autorizzata la concessione alle imprese indicate
all'articolo 1 di contributi per le spese sostenute per l'attività
di ricerca e sviluppo di cui al medesimo articolo nel periodo 1°
gennaio 1992 - 30 giugno 1995.
2. Sono considerati ammissibili a contributo i seguenti
investimenti:
a) personale impiegato per la ricerca;
b) attrezzature e strumentazioni di nuovo acquisto utilizzate
nella ricerca, con esclusione di impianti generali, mobili ed
arredi anche se collegati con il programma di ricerca;
c) materiale per la ricerca;
d) commesse interne;
e) prestazioni di sviluppo tecnologico presso terzi;
f) spese generali di ricerca.
Presidente
Pongo in votazione l'articolo 2.
Esito della votazione:
Presenti e votanti: 28
Astenuti: 8 (Aloisi, Beneforti, Chiofalo, Lanièce, Limonet
Pascale, Ricco e Trione)
Favorevoli: 20
Il Consiglio approva.
Presidente
Do lettura dell'articolo 3.
Articolo 3 (Procedure e carattere dei contributi)
1. Per gli investimenti di cui all'articolo 2, comma 2, sono
autorizzati contributi in conto capitale fino a complessive lire
12.000 milioni e nella misura massima del 60 percento della spesa
riconosciuta ammissibile per l'attività svolta da TECDIS S.p.A. e
fino a complessive lire 1.250 milioni e nella misura massima del 36
percento della spesa riconosciuta ammissibile per l'attività svolta
da GPS Standard S.p.A..
2. L'istruttoria relativa agli interventi finanziari di cui alla
presente legge è effettuata da FINAOSTA S.p.A., che provvede
altresì all'erogazione del contributo, anche con erogazioni
parziali, su presentazione di idonea documentazione di spesa.
3. Le spese relative all'istruttoria svolta da FINAOSTA S.p.A.
sono a carico delle imprese e sono detratte dalle erogazioni dei
contributi.
4. FINAOSTA S.p.A. invierà all'Assessorato regionale
dell'industria, commercio e artigianato, con periodicità
semestrale, una relazione sull'erogazione dei contributi e sullo
stato di attuazione dei programmi di ricerca e sviluppo.
Presidente
Pongo in votazione l'articolo 3.
Esito della votazione:
Presenti e votanti: 28
Astenuti: 8 (Aloisi, Beneforti, Chiofalo, Lanièce, Limonet,
Pascale, Ricco e Trione)
Favorevoli: 20
Il Consiglio approva.
Presidente
Do lettura dell'articolo 4.
Articolo 4 (Non cumulabilità dei finanziamenti)
1. I finanziamenti di cui all'articolo 3 non sono cumulabili con
contributi previsti da altre leggi per gli stessi interventi.
Presidente
Pongo in votazione l'articolo 4.
Esito della votazione:
Presenti e votanti: 28
Astenuti: 8 (Aloisi, Beneforti, Chiofalo, Lanièce, Limonet,
Pascale, Ricco e Trione)
Favorevoli: 20
Il Consiglio approva.
Presidente
Do lettura dell'articolo 5.
Articolo 5 (Modifica legge regionale 4 settembre 1991, n.
41)
1. L'articolo 2 della legge 4 settembre 1991, n. 41 (Intervento
regionale per l'attività di ricerca e sviluppo di nuovi prodotti
svolta da un'impresa industriale) è sostituito dal seguente:
"Articolo 2
(Investimenti ammessi a contributo)
1. E' autorizzata la concessione all'impresa "CONNER Peripherals
Europe S.p.A." di contributi per le spese sostenute per l'attività
di ricerca e sviluppo di nuovi prodotti nel periodo 25 settembre
1991 - 25 settembre 1994.
2. Sono considerati ammissibili a contributo i seguenti
investimenti:
a) personale impiegato per la ricerca;
b) attrezzature per la ricerca, con esclusione di impianti
generali, mobili ed arredi anche se collegati con il programma di
ricerca;
c) materiali per la ricerca;
d) commesse interne;
e) prestazioni di sviluppo tecnologico presso terzi;
f) spese generali di ricerca".
Presidente
Pongo in votazione l'articolo 5.
Esito della votazione:
Presenti e votanti: 28
Astenuti: 8 (Aloisi, Beneforti, Chiofalo, Lanièce, Limonet,
Pascale, Ricco e Trione)
Favorevoli: 20
Il Consiglio approva.
Presidente
Do lettura dell'articolo 6.
Articolo 6 (Norme finanziarie)
1. L'onere derivante dall'applicazione dell'articolo 3 della
presente legge, ammontante a complessive lire 13.250 milioni e
previsto in lire 2.700 milioni per l'anno 1992, graverà sul
capitolo 35620 (Spese per la costituzione del fondo di dotazione
della Finaosta S.p.A. per gli interventi della gestione speciale)
del bilancio per l'esercizio in corso.
2. Alla copertura dell'onere di cui al comma 1 si provvede
mediante riduzione di pari importo degli stanziamenti iscritti al
cap. 69020 "Fondo globale per il finanziamento di spese di
investimento" a valere sugli interventi previsti all'allegato n.8
al bilancio per l'esercizio 1992 relativi a:
a) Assistenza tecnologica alle imprese industriali (Area
sviluppo economico - settore industria - D 4.3.1.)
lire 1.200.000.000
b) Interventi nel settore dell'energia (Area sviluppo economico
- settore energia - D.3.)
lire 1.500.000.000
3. Per gli esercizi 1993, 1994 e 1995 l'onere relativo sarà
determinato con la legge di bilancio ai sensi dell'articolo 17
della legge regionale 27 dicembre 1989, n. 90 "(Norme in materia di
bilancio e di contabilità generale della Regione autonoma Valle
d'Aosta)".
Presidente
Pongo in votazione l'articolo 6.
Esito della votazione:
Presenti e votanti: 28
Astenuti: 8 (Aloisi, Beneforti, Chiofalo, Lanièce, Limonet,
Pascale, Ricco e Trione)
Favorevoli: 20
Il Consiglio approva.
Presidente
Do lettura dell'articolo 7.
Articolo 7 (Variazioni di bilancio)
(...Omissis...)
Presidente
Pongo in votazione l'articolo 7.
Esito della votazione:
Presenti e votanti: 28
Astenuti: 8 (Aloisi, Beneforti, Chiofalo, Lanièce, Limonet,
Pascale, Ricco e Trione)
Favorevoli: 20
Il Consiglio approva.
Presidente
Ci sono dichiarazioni di voto? Possiamo
passare alla votazione della legge nel suo complesso.
Esito della votazione:
Presenti e votanti: 28
Astenuti: 9 (Aloisi, Beneforti, Chiofalo, Lanièce, Limonet,
Maquignaz, Pascale, Ricco e Trione)
Favorevoli: 19
Il Consiglio approva.
Rammento che la Conferenza dei Capigruppo è stata convocata per
giovedì prossimo alle ore 9 del mattino e nel corso della riunione
si stabilirà il calendario per la convocazione del Consiglio
straordinario richiesto da alcuni consiglieri, di cui ho fatto
menzione all'inizio della seduta.
I lavori sono quindi terminati, non mi resta che dichiarare
sciolta la seduta e salutare i colleghi consiglieri.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK