Consiglio Regionale della Valle d'Aosta - Oggetto del Consiglio n. 847 del 26 luglio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 847 del 26 luglio 1994 - Resoconto
OGGETTO N. 847/X - Ratifica di deliberazioni adottate dalla
Giunta regionale in via d'urgenza.
Oggetto n. 4509 in data 3 giugno 1994
:
Approvazione del progetto Life, riguardante "Accessibilità e
fruizione della Val Veny e della Val Ferret del Comune di
Courmayeur", indirizzato alla CEE per il suo finanziamento.
Presidente -
Ha chiesto la parola il Consigliere
Collé.
Collé (PpVA) -
Vorrei chiedere all'Assessore di
darci alcuni chiarimenti in merito a questo progetto. Vorrei
inoltre sapere se questo progetto è stato concordato con
l'Amministrazione comunale di Courmayeur, anche perché 15-20 giorni
fa abbiamo appreso dai giornali che l'Amministrazione comunale di
Courmayeur ha cambiato indirizzo su quelle che erano le intenzioni
passate, cioè di chiudere nei periodi di punta, dove c'è più
turismo, le due vallate e invece da quest'anno (o perlomeno per
quest'anno) queste due vallate sono nuovamente aperte alle
autovetture. Quindi volevo chiedere all'Assessore se questo
progetto è ritenuto comunque valido.
Presidente -
Qualche altro Consigliere chiede di
parlare? Se nessun altro Consigliere chiede la parola, dichiaro
chiusa la discussione generale.
Ha chiesto la parola l'Assessore all'ambiente, territorio e
trasporti, Riccarand.
Riccarand (VA) -
Questo progetto è stato impostato
in accordo con il Comune di Courmayeur, anche se il Comune ha fatto
un passo indietro nel mese di giugno, perché ha ritenuto che per
quest'anno non ci fossero le condizioni per arrivare ad una
chiusura del traffico privato della Val Vény e della Val Ferret,
per questioni legate soprattutto ad una situazione ereditata dagli
anni passati. Infatti, il Comune ritiene che un certo tipo di
sperimentazione fatta in modo non sufficientemente organizzato
abbia dato degli esiti non positivi, e che per arrivare ad una
soluzione definitiva con una regolamentazione stabile del traffico
privato nella Val Vény e nella Val Ferret e ad una situazione a
regime, occorra fare un lavoro organizzativo di lunga portata e
occorra soprattutto arrivare ad un accordo migliore con l'attuale
gestore delle società di autolinee della zona di Courmayeur. Su
questa base è stato impostato questo programma, che ha un carattere
triennale e che verrà avviato sotto l'aspetto di monitoraggio, di
ricerca di dati, di informazione agli utenti, già questa estate,
che poi proseguirà in autunno e negli anni prossimi.
Quindi c'è un consenso del Comune, che è stato ribadito anche
con un'apposita deliberazione della Giunta comunale di Courmayeur e
con una specifica lettera del Sindaco all'Assessore regionale, in
modo da concertare.
Non solo, ma la Giunta municipale di Courmayeur, nella delibera
di Giunta che citavo, ha deciso di indicare un proprio
rappresentante, in modo da costituire un gruppo di lavoro stabile
fra Amministrazione regionale e Comune, proprio per portare avanti
questo tipo di progetto, che fra l'altro viene mandato avanti sotto
l'egida dell'
Espace du Mont Blanc
, quindi all'interno di una
cooperazione transfrontaliera fra Valle d'Aosta, Alta Savoia e
Cantone del Valais.
Si tratta evidentemente di un progetto ambizioso, non facile da
realizzare, che però la Comunità europea ha dimostrato di
accogliere con molto interesse; tant'è vero che questo progetto,
fra i 430 progetti presentati dall'Italia, è stato uno dei 30 che
ha superato la fase di selezione e che, anche se deve essere
ufficializzato a tutti gli effetti, è stato ammesso al
finanziamento.
Presidente -
Pongo in votazione la ratifica della
deliberazione in oggetto.
Presenti: 27
Votanti e favorevoli: 23
Astenuti: 4 (Collé, Marguerettaz, Linty e Tibaldi)
Il Consiglio approva
Oggetto n. 5188 in data 24 giugno 1994
:
Approvazione di atto di sottomissione relativo ai lavori di
ristrutturazione del fabbricato di proprietà regionale ex Casa
Sarteur da adibire a sede del presidio sociosanitario in Comune di
Châtillon concernente la perizia suppletiva e di variante, il
concordamento di nuovi prezzi e la proroga per l'ultimazione dei
lavori. Imputazione di spesa.
Presidente -
Ha chiesto la parola il Presidente
della Giunta, Viérin Dino.
Viérin D. (UV) -
Par la présentation de cet acte
on espère mettre un terme à cette histoire, qui dure
malheureusement depuis plusieurs années, et qui concerne les
travaux de réfection de cet immeuble de propriété régionale, la
"Maison Sarteur" dans la Commune de Châtillon.
Il s'agit d'une modification qui est la conséquence d'une
requête de variation du point de vue technique pour ce qui est de
l'affectation de cet immeuble. En effet, il y a eu une modification
de cette affectation, afin de pouvoir transformer ledit édifice en
dispensaire pour la Communauté de montagne du Cervin, et en centre
à affecter aux personnes du troisième âge, sur la base d'une
requête qui avait été formulée par la Commune de Châtillon.
A la suite de ces changements, on a dû intervenir et cela a
entraîné des frais supplémentaires; la modification des prix par
rapport au montant prévu à l'origine et qui se chiffrait à
2.992.158.000 de lires, est due également à d'autres travaux qui se
sont rendus nécessaires en cours d'exécution des différentes
interventions.
Il est donc nécessaire de procéder à cette modification et à des
travaux supplémentaires, afin d'achever ces travaux.
Les nouveaux travaux concernent principalement la mise aux
normes en matière de prévention des incendies, l'installations du
chauffage, de façon à pouvoir le convertir et pouvoir utiliser les
gaz méthane; il y a également eu la restauration de quelques
fresques que la Surintendance a jugées valables et d'autres travaux
encore. Le montant des variations se chiffre donc à 650 millions de
lires. Il faut également prendre en compte une modification du taux
de la TVA, qui implique une augmentation de 100 millions de
lires.
Les travaux dont nous parlons, sur la base du contrat qui a été
signé avec l'entreprise, devront être achevés pour le mois de
novembre prochain et c'est pour cette raison qu'il n'y avait pas la
possibilité de suivre la procédure ordinaire, et qu'on a donc fait
recours à cette procédure pour achever finalement ces travaux pour
novembre 1994.
J'avais dit tout à l'heure que l'appel d'offres avait été adjugé
sur la base d'un montant de 2.992.158.000 de lires; il y a eu une
première modification de 460 millions de lires, avec cette deuxième
modification de 650 millions de lires le montant global de cette
intervention se chiffre donc à 4.101.580.000 de lires plus TVA.
Presidente -
Ha chiesto la parola il Consigliere
Chiarello.
Chiarello (RC) -
Il Presidente della Giunta ci ha
anticipati, perché questi lavori speriamo veramente che finiscano,
anche perché ai Valdostani le variazioni in corso d'opera sono
costate molto. Non è finita ancora questa casa; c'è la casetta
annessa, per la quale si dovrà decidere cosa fare.
(...Interruzione del Presidente della Giunta...)
Ci aveva detto il tecnico che questo non era del tutto compreso
in questo stanziamento. La ringrazio, Presidente, comunque vorrei
che queste cose non si ripetessero perché le paghiamo tutti noi e
non sono certamente utili.
Presidente -
Pongo in votazione la ratifica della
deliberazione in oggetto.
Presenti: 28
Votanti e favorevoli: 25
Astenuti: 3 (Chiarello, Collé e Marguerettaz)
Il Consiglio approva
Oggetto n. 5449 in data 8 luglio 1994
:
Concessione, ai sensi della legge regionale 31/1992, di un
contributo di lire 9.000.000 a favore del comitato organizzatore
del campionato valdostano di mountain bike nelle spese previste per
l'organizzazione della 5° edizione in corso di svolgimento in Valle
d'Aosta. Approvazione ed impegno di spesa.
Presidente -
Qualcuno chiede la parola? Pongo in
votazione la ratifica della deliberazione in oggetto.
Presenti, votanti e favorevoli: 28
Il Consiglio approva all'unanimità
Oggetto n. 5531 in data 8 luglio 1994
:
Approvazione di perizia suppletiva, di atto di sottomissione e
fissazione nuovo termine per l'ultimazione dei lavori di
costruzione di un impianto per il pattinaggio su ghiaccio ad Ayas
nonché liquidazione equo compenso per maggiori oneri connessi alle
riserve avanzate dall'impresa. Approvazione ed impegno di
spesa.
Presidente -
Ha chiesto la parola il Presidente
della Giunta, Viérin Dino.
Viérin D. (UV) -
Là aussi il est nécessaire
d'apporter quelques éclaircissements, parce qu'il s'agit encore
d'un problème qui devrait se résoudre au mois de décembre prochain
par présentation de cette dernière expertise et cet accord qui a
été trouvé avec l'entreprise.
Au départ les travaux étaient prévus pour un montant de
1.873.000.000 de lires; la première expertise qui avait été
effectuée c'était une expertise qui avait amené à une réduction du
prix de cette intervention. En effet, avec cette première
intervention, le prix d'adjudication avait été diminué à 1,5
milliard.
Par la suite, il y a eu une deuxième expertise et une variation
de prix de 710 millions de lires, déjà avec un contentieux qui
s'était ouvert avec l'entreprise du fait qu'il y avait eu des
réserves formulées par cette même entreprise et également une
suspension des travaux, qui avait amené à reconnaître à
l'entreprise 452 millions supplémentaires.
Il s'agit, par cette délibération, d'approuver la troisième
variation; il s'agit d'une variation qui se chiffre à 440 millions
de lires et qui découle de l'exécution de travaux qui n'avaient pas
été prévus au départ, sur la base, également, des quantités qui ont
été comptabilisées et qui n'avaient pas été prévues dans le projet
à l'origine.
Cette troisième variation, concerne également une indemnisation
toujours pour les réserves qui ont été formulées par l'entreprise;
elle avait formulé des réserves pour un montant de 1.019.000.000 de
lires. Ces réserves ont été vérifiées par le directeur des travaux
et par les experts de la Région qui en ont convenu, parce
qu'entre-temps, compte tenu du délais, il y a déjà eu une
vérification des oeuvres effectuées, il y a déjà eu
"collaudo in
corso d'opera"
, compte tenu aussi du contentieux qui s'est
ouvert. Par rapport au milliard qui avait été réclamé par
l'entreprise, par cet acte on reconnaît donc une indemnisation de
362.500.000 de lires.
Sur la base de ces expertises un nouveau délais a donc été fixé,
nécessaire pour l'achèvement des travaux pour le 24 décembre de
cette année.
Presidente -
Ha chiesto la parola il Consigliere
Collé.
Collé (PpVA) -
Sia questa delibera che quella
precedente credo che meritino un po' di attenzione. Sicuramente ci
sono stati dei cambiamenti di indirizzo in questi due progetti;
tuttavia, per queste perizie partiamo nel 1989 con una prima
perizia di 710 milioni, sempre nel 1989 ci sono maggiori oneri per
452 milioni e oggi dobbiamo ratificare una delibera con una perizia
di ulteriori 440 milioni e maggiori oneri per 362 milioni.
Inviterei il Presidente della Giunta, l'Assessore interessato, ad
evitare questo tipo di problematica. Capisco che molte volte i
comuni, durante il prosieguo dei lavori, formalizzano delle
richieste molte volte anche motivate, però obiettivamente quando
parliamo di cifre di questo tipo credo che bisognerebbe andare un
attimo cauti.
Quindi l'invito è quello di valutare, nel momento in cui si
affida l'incarico per fare determinati progetti, che questi
progetti comunque abbiano già una loro identificazione e siano
finalizzati a quella che può essere l'opera terminata, e non
trovarci in queste condizioni, che obiettivamente lasciano da
pensare.
Presidente -
Qualcuno chiede la parola? Pongo in
votazione la ratifica della deliberazione in oggetto.
Presenti: 30
Votanti e favorevoli: 23
Astenuti: 7 (Bavastro, Chiarello, Collé, Lanièce, Linty,
Marguerettaz e Tibaldi)
Il Consiglio approva
Oggetto n. 5609 in data 8 luglio 1994
:
Dipendente regionale sig. Graziano Grosso - Collocamento a riposo a
domanda.
Presidente -
Si vota per scrutinio segreto. Pongo
in votazione la ratifica della deliberazione in oggetto.
Presenti, votanti e favorevoli: 30
Il Consiglio approva all'unanimità
Oggetto n. 5610 in data 8 luglio 1994
:
Dipendente regionale sig. Pierluigi Guglielmo - Collocamento a
riposo a domanda.
Presidente -
Si vota per scrutinio segreto. Pongo
in votazione la ratifica della deliberazione in oggetto.
Presenti e votanti: 31
Favorevoli: 30
Contrari: 1
Il Consiglio approva
Oggetto n. 5611 in data 8 luglio 1994
:
Dipendente regionale sig. Attilio Segor - Collocamento a riposo a
domanda.
Presidente -
Si vota per scrutinio segreto. Pongo
in votazione la ratifica della deliberazione in oggetto.
Presenti, votanti e favorevoli: 31
Il Consiglio approva all'unanimità
Oggetto n. 5642 in data 8 luglio 1994
:
Dipendente regionale sig.a Maria Paola Battistini - Dimissioni
volontarie dal posto e collocamento a riposo.
Presidente -
Si vota per scrutinio segreto. Pongo
in votazione la ratifica della deliberazione in oggetto.
Presenti e votanti: 31
Favorevoli: 28
Contrari: 3
Il Consiglio approva
Oggetto n. 5745 in data 15 luglio 1994
:
Conferimento di incarico a Finaosta S.p.A. ai sensi dell'articolo 5
della legge regionale 28 giugno 1982, n. 16 e successive
modificazioni ed integrazioni per l'esecuzione di lavori di
straordinaria manutenzione nello stabilimento Saiform S.p.A. di
Arnad.
Presidente -
Pongo in votazione la ratifica della
deliberazione in oggetto.
Presenti: 30
Votanti e favorevoli: 24
Astenuti: 6 (Bavastro, Collé, Lanièce, Linty, Marguerettaz e
Tibaldi)
Il Consiglio approva
Oggetto n. 5839 in data 15 luglio 1994
:
Dipendente regionale di ruolo sig.a Luciana Casagrande.
Accettazione delle dimissioni volontarie dal posto.
Presidente -
Si vota per scrutinio segreto. Pongo
in votazione la ratifica della deliberazione in oggetto.
Presenti e votanti: 29
Favorevoli: 28
Contrari: 1
Il Consiglio approva
Oggetto n. 5842 in data 15 luglio 1994
:
Dipendente regionale di ruolo sig. Marco Maquignaz. Accettazione
delle dimissioni volontarie dal posto.
Presidente -
Si vota per scrutinio segreto. Pongo
in votazione la ratifica della deliberazione in oggetto.
Presenti: 29
Votanti e favorevoli: 28
Astenuti: 1 (Collé)
Il Consiglio approva
Presidente -
Ricordo che la ratifica delle
deliberazioni n. 5746 e n. 5816 in data 15 luglio 1994 è rinviata
alla seduta di domani, 27 luglio 1994.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK