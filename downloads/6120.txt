Consiglio Regionale della Valle d'Aosta - Oggetto del Consiglio n. 563 del 14 maggio 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 563 del 14 maggio 1984 - Resoconto
OGGETTO N. 563/VIII - APPROVAZIONE DEL TESTO DELLA
CONVENZIONE DA STIPULARE CON LA FINANZIARIA REGIONALE VALLE D'AOSTA
- FINAOSTA S.P.A. - PER LA GESTIONE DEI FONDI DI CUI ALL'ART. 5
DELLA L.R. 28 GIUGNO 1982, N. 16.
PRESIDENTE
: Passiamo, dopo la discussione generale unica,
alla trattazione del punto 31, riguardante la Convenzione.
Do lettura del testo della delibera:
IL CONSIGLIO REGIONALE
Delibera
di approvare la sottoriportata bozza della convenzione da
stipulare con la FINAOSTA S.p.A. per la gestione dei fondi di cui
all'art. 5 della L.R. 28.6.1982, n. 16.
CONVENZIONE TRA LA REGIONE AUTONOMA VALLE D'AOSTA E LA
FINAOSTA S.P.A. PER LA GESTIONE DEI FONDI "SPECIALI" DESTINATI AGLI
INTERVENTI DI CUI ALL'ARTICOLO 5 DELLA LEGGE REGIONALE DEL
28.6.1982, N. 16.
Art. 1
Gli interventi finanziari di cui all'art. 5 della L.R.
28.6.1982, n. 16 sono attuati dalla FINAOSTA sulla base di
incarichi specifici ricevuti dalla Giunta regionale con le modalità
e i limiti contenuti nel mandato approvato con
deliberazione.
Art. 2
Ai sensi dell'art. 5 della L.R. n. 16/1982, gli interventi
oggetto della presente Convenzione sono indirizzati ad Imprese di
medie e piccole dimensioni quando attuino programmi di
riconversione e ristrutturazione produttiva ovvero quando ciò sia
reso necessario da particolari esigenze di carattere
economico-sociale. Tali interventi potranno perfezionarsi sulla
base della seguente tipologia:
a)
partecipazioni tendenzialmente temporanee in
società di capitali già costituite o da costituire;
b)
prestazioni a Imprese di qualsiasi natura giuridica
di assistenza finanziaria mediante finanziamenti, ivi compresa la
sottoscrizione di prestiti obbligazionari e/o rilascio di garanzie
anche fideiussorie;
c)
progettazione, costruzione, acquisto e/o locazione
finanziaria di immobili situati nel territorio regionale, da
utilizzare ai fini industriali (per produzione di beni e servizi).
La società può anche esercitare la locazione finanziaria di soli
beni mobili. A tal fine la società potrà acquistare e lottizzare
terreni, acquistare macchinari ed attrezzature da locare o da
alienare anche separatamente;
d)
assistenza tecnica, amministrativa, organizzativa e
commerciale alle Imprese operanti nel territorio regionale.
La Regione potrà inoltre affidare alla FINAOSTA l'incarico di
concorrere nella creazione e/o nel potenziamento di aree attrezzate
per l'insediamento di attività produttive nonchè di infrastrutture
e servizi di interesse generale.
Art. 3
Per tutte le forme di intervento previste, la FINAOSTA deve
preventivamente assicurarsi la facoltà di eseguire, a propria
discrezione, controlli gestionali e revisioni amministrative presso
le Imprese finanziariamente assistite.
Relativamente alle partecipazioni, la FINAOSTA deve
garantirsi con idonee misure l'inserimento di persone di sua
fiducia negli organi sociali delle società interessate.
Il carattere temporaneo delle partecipazioni di cui alla
lettera a) dell'art. 2 è assicurato nella pratica attraverso la
concessione preventiva ai soci di maggioranza, con preferenza per
quelli investiti di responsabilità imprenditoriali, di appropriati
diritti di prelazione e/o opzione sul rilievo della partecipazione
della FINAOSTA, il recesso dalle Imprese assistite sarà considerato
di primario interesse una volta raggiunti gli obiettivi
dell'intervento.
I diritti di opzione saranno limitati ad un massimo di cinque
anni dall'inizio della produzione effettiva delle Imprese, in modo
che la FINAOSTA resti successivamente libera di alienare la propria
partecipazione e di impiegare in altre iniziative le disponibilità
finanziarie così riformatesi.
Art. 4
Le domande di intervento a valere sulla "GESTIONE SPECIALE"
dovranno essere presentate dalle Imprese interessate alla
Presidenza della Giunta regionale e, per conoscenza, alla FINAOSTA
e dovranno precisare le caratteristiche dell'intervento richiesto,
l'aspetto della tipologia, delle dimensioni, delle finalità e delle
eventuali forme di garanzia concedibili.
Al fine di una indagine preliminare diretta ad accertare la
sussistenza di prospettive reali di attuazione del programma
proposto, la domanda dovrà essere accompagnata da una relazione
contenente, quali elementi fondamentali e sostanziali, lo stato
patrimoniale e il conto economico dell'Impresa richiedente.
Art. 5
Spetterà alla Giunta regionale considerare la validità dei
programmi proposti sulla base di effettive prospettive di sviluppo
produttivo e occupazionale nonchè per gli interventi di
riconversione e ristrutturazione, valutare in particolare se la
richiesta proponga soluzioni di effettivo recupero aziendale,
rispondendo a criteri di economicità in rapporto alle realtà del
mercato, alle risorse umane e a quelle finanziarie.
A tal fine la Giunta regionale potrà richiedere alla FINAOSTA
di effettuare o di far effettuare l'istruttoria dell'intervento
proposto al fine di accertare la sussistenza di elementi obiettivi
di fattibilità nonchè dei requisiti sinteticamente esposti negli
articoli precedenti.
Art. 6
La Giunta regionale, al termine delle valutazioni e degli
accertamenti ritenuti opportuni, delibererà se effettuare
l'intervento. Nel caso in cui il programma proposto venga
approvato, la deliberazione della Giunta regionale darà
contestualmente mandato alla FINAOSTA di attuare l'intervento
indicando in modo specifico le modalità, le caratteristiche, le
condizioni ed ogni altro elemento ritenuto rilevante.
Il Consiglio di Amministrazione della FINAOSTA S.p.A., preso
atto delle decisioni della Giunta regionale, delibererà di dare
esecuzione al mandato ricevuto.
Art. 7
La FINAOSTA non risponde verso il mandante delle obbligazioni
assunte dalle Imprese finanziate anche in deroga all'art 1715 C.C.
ferma restando la normale diligenza nell'esecuzione del mandato di
cui all'art. 1710.
Gli eventuali inadempimenti, insolvenze o perdite che
avessero a verificarsi sono a carico esclusivo del mandante al
quale il mandatario comunicherà qualunque fatto o atto ritenuto
pregiudizievole.
Su mandato della Giunta regionale, la FINAOSTA provvederà a
promuovere i procedimenti ritenuti opportuni per il recupero dei
finanziamenti erogati o delle somme a qualunque titolo concesse;
eventuali perdite definitivamente accertate al termine di tali
procedure saranno imputate al Fondo Speciale.
Art. 8
La FINAOSTA si impegna a:
- tenere una gestione separata per i fondi previsti dalla
presente convenzione accendendo apposito conto intestato "Gestione
Speciale - L.R. 28.6. 1982 n. 16;"
- far affluire sul conto sopracitato:
1)
tutte le somme liquide provenienti dagli interventi
finanziari di cui al precedente art. 2;
2)
tutti gli interessi che annualmente risultassero
maturati sui fondi;
- la FINAOSTA è autorizzata ad addebitare sul precitato
conto:
a)
gli eventuali oneri fiscali e la commissione di cui
al successivo art. 12;
b)
le spese che la Società sopporterà, per indagini,
istruttorie e perizie relative agli interventi non perfezionati,
nella misura effettivamente sostenuta;
c)
le eventuali perdite o insolvenze accertate
definitivamente.
Art. 9
L'Assessorato alle Finanze della Regione, in collaborazione
con la FINAOSTA, provvederà al controllo amministrativo e contabile
sull'impiego e sulla destinazione degli interventi deliberati ai
sensi e alle condizioni di cui alla presente Convenzione.
A tal fine in adempimento dell'obbligo previsto dall'art. 5,
ultimo comma, della L.R. 28.6.1982, n. 16, la FINAOSTA dovrà
comunicare trimestralmente all'Assessorato alle Finanze della
Regione, le disponibilità effettive del Fondo, nonchè un rendiconto
delle operazioni effettuate nonchè fornire ogni altro dato,
elemento o notizia richiesta per le esigenze amministrative di
controllo della gestione del fondo stesso.
Art. 10
Tutte le spese di istruttoria sopportate dalla FINAOSTA per
conto delle Imprese finanziate, dovranno essere rimborsate dalla
Imprese stesse, alle quali la FINAOSTA potrà richiedere
preventivamente il versamento di apposito fondo spese.
Saranno inoltre ad esclusivo carico delle Imprese le spese
relative alla stipulazione o al perfezionamento degli atti o dei
contratti e quelle conseguenti compresi i premi relativi alle
eventuali polizze di assicurazione per il massimale stabilito dalla
FINAOSTA nonchè qualunque altro onere o gravame
conseguente.
Art. 11
I finanziamenti effettuati a valere sul "Fondo Speciale" di
cui alla presente Convenzione sono regolati ad un tasso di
interesse pari al 50% del tasso di riferimento determinato
bimestralmente dal Ministero competente nei diversi settori di
appartenenza delle Imprese beneficiarie, in vigore al momento della
delibera della Giunta regionale, con un arrotondamento al mezzo
punto inferiore. Il tasso di interesse viene rivisto annualmente e
rideterminato in relazione alla misura del tasso di riferimento in
vigore alla data del rilevamento.
Per le operazioni perfezionate sotto forma di locazione
finanziaria, il tasso come sopra determinato viene aumentato di tre
punti e mezzo.
Tutti gli interventi già deliberati dalla Giunta regionale,
ma che alla data di approvazione della presente non fossero stati
ancora completamente erogati, saranno regolamentati dalle
condizioni di cui sopra per la parte dell'intervento ancora da
perfezionare.
Art. 12
La Regione riconosce alla FINAOSTA, per la gestione del
"Fondo Speciale" una commissione annua fissa pari al 2%
dell'ammontare originario di ciascuno degli interventi erogati al
netto delle eventuali perdite definitivamente imputate al Fondo
stesso.
La predetta commissione verrà addebitata al 30 giugno di ogni
anno sul conto di cui al precedente art. 8.
Art. 13
La presente Convenzione avrà durata fino al 30.6.1985 e sarà
tacitamente rinnovata di anno in anno salvo disdetta da comunicarsi
con lettera raccomandata almeno 90 giorni prima della data di
scadenza. In ogni caso la sua efficacia si protrarrà per il tempo
occorrente a perfezionare gli interventi deliberati dalla Giunta
regionale in data anteriore alla scadenza dell'anno in cui la
disdetta stessa sia stata comunicata mentre per tutti gli
interventi già perfezionati essa rimarrà in vigore fino alla loro
naturale scadenza; potrà, inoltre, essere modificata in qualunque
momento su richiesta di una delle parti, previo accordo tra le
stesse con semplice scambio di lettere.
PRESIDENTE
: Cominciamo con la votazione degli emendamenti
richiesti dal Gruppo comunista alla Convenzione.
All'art. 3, 3° comma, dopo la parola FINAOSTA sostituire la
virgola con un
punto e virgola.
Lo metto in
approvazione:
ESITO DELLA VOTAZIONE
Presenti 28
Votanti 7
Astenuti 21 (Aloisi, Berti, Beneforti, Bondaz, Borbey, Chabod,
De Grandis, Fosson, Lanièce, Lanivi, Maquignaz, Marcoz, Martin,
Perrin, Pollicini, Ricco, Rolando, Rollandin, Stévenin, Tamone e
Voyat)
Favorevoli 7
Il Consiglio non approva
PRESIDENTE
: Emendamento all'art. 4, 1° comma:
sostituire l'espressione "dell'intervento richiesto ... e delle
eventuali forme di garanzia concedibili" con "la tipologia, le
dimensioni, le finalità dell'intervento e le eventuali forme di
garanzia concedibili in meri
to". Lo metto in approvazione:
ESITO DELLA VOTAZIONE
Presenti 29
Votanti 27
Astenuti 2 (Aloisi, Berti)
Favorevoli 7
Contrari 20
Il Consiglio non approva
PRESIDENTE
: Emendamento all'art. 5, 1° comma,
1
^
riga:
sostituire l'espressione "alla Giunta regionale" con "al
Consiglio regionale".
Lo metto in approvazione:
ESITO DELLA VOTAZIONE
Presenti 29
Votanti 27
Astenuti 2 (Aloisi, Berti)
Favorevoli 7
Contrari 20
Il Consiglio non approva
PRESIDENTE
: Emendamento all'art. 5, 2° comma:
sostituire l'espressione "La Giunta regionale potrà" con "Il
Consiglio regionale potrà incaricare la Giunta regionale di".
Lo metto in approvazione:
ESITO DELLA VOTAZIONE
Presenti 29
Votanti 27
Astenuti 2 (Aloisi, Berti)
Favorevoli 7
Contrari 20
Il Consiglio non approva
PRESIDENTE
: Emendamento all'art. 6, 1° comma,
2
^
riga:
dopo la parola "delibererà" inserire
l'inciso ", con provvedimento da sottoporre alla ratifica del
Consiglio regionale".
Lo metto in approvazione:
ESITO DELLA VOTAZIONE
Presenti 29
Votanti 27
Astenuti 2 (Aloisi, Berti)
Favorevoli 7
Contrari 20
Il Consiglio non approva
PRESIDENTE
: Emendamento all'art. 6, 2° comma:
sostituire "della Giunta regionale" con "del Consiglio
regionale".
Lo metto in approvazione:
ESITO DELLA VOTAZIONE
Presenti 29
Votanti 27
Astenuti 2 (Aloisi, Berti)
Favorevoli 7
Contrari 20
Il Consiglio non approva
PRESIDENTE
: Emendamento all'art. 7, 3° comma:
dopo
l'espressione "della Giunta regionale" aggiungere "con
deliberazione da sottoporre alla ratifica del Consiglio
regionale".
Lo metto in approvazione:
Presenti 29
Votanti 27
Astenuti 2 (Aloisi, Berti)
Favorevoli 7
Contrari 20
II Consiglio non approva
PRESIDENTE
: Emendamento all'art. 9, 2° comma:
dopo le
parole "Assessorato alle Finanze della Regione" inserire l'inciso
", che ne trasmetterà copia al Consiglio regionale,".
Lo metto
in approvazione:
ESITO DELLA VOTAZIONE
Presenti 29
Votanti 27
Astenuti 2 (Aloisi, Berti)
Favorevoli 7
Contrari 20
Il Consiglio non approva
PRESIDENTE
: Emendamento all'art. 11, 3°comma
sostituire l'espressione "dalla Giunta regionale" con "dal
Consiglio regionale".
Lo metto in approvazione:
ESITO DELLA VOTAZIONE
Presenti 29
Votanti 27
Astenuti 2 (Aloisi, Berti)
Favorevoli 7
Contrari 20
Il Consiglio non approva
PRESIDENTE
: Emendamento all'art. 13:
sostituire
l'espressione "dalla Giunta regionale" con "dal Consiglio
regionale",
Lo metto in approvazione:
ESITO DELLA VOTAZIONE
Presenti 29
Votanti 27
Astenuti 2 (Aloisi, Berti)
Favorevoli 7
Contrari 20
Il Consiglio non approva
PRESIDENTE
: Pongo in votazione l'oggetto n. 31 nel suo
testo originario:
ESITO DELLA VOTAZIONE
Presenti 29
Votanti 27
Astenuti 2 (Aloisi, Berti)
Favorevoli 20
Contrari 7
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK