Consiglio Regionale della Valle d'Aosta - Oggetto del Consiglio n. 3035 del 22 gennaio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3035 del 22 gennaio 1992 - Resoconto
OGGETTO N. 3035/IX Abbellimento degli edifici pubblici
mediante l'acquisto di opere d'arte.
(Interrogazione)
PresidenteDo lettura dell'interrogazione del Consigliere
Riccarand.
Interrogazione Ricordato che le leggi 29 luglio 1949, n. 717
e 3 marzo 1960, n. 237 prevedono che una quota non inferiore del 2
percento della spesa prevista per progetti di edifici pubblici sia
destinata all'abbellimento di tali edifici mediante l'acquisto di
opere d'arte;
Richiamata la deliberazione della Giunta regionale n. 7025 del
24 agosto 1990 che recepisce la normativa di cui alle citate leggi
e rinvia a successivo provvedimento la costituzione della
Commissione giudicatrice atta a scegliere le opere d'arte mediante
concorso;
il sottoscritto Consigliere regionale del Gruppo Verde
Alternativo interroga la Giunta regionale per sapere:
1) per quale motivo non si è finora provveduto a costituire la
Commissione citata in premessa;
2) quando verrà costituita tale Commissione e se non si ritiene
opportuno attivarne al più presto il funzionamento in modo da
rendere concretamente applicabile la normativa di legge
sull'abbellimento degli edifici pubblici."
Presidente
La parola all'Asssessore ai lavori pubblici
Martin.
Martin (ADP)
Come viene ricordato nelle premesse
dell'interrogazione, la Giunta regionale, in data 24 agosto 1990,
aveva recepito una normativa e aveva deliberato di costituire una
Commissione giudicatrice per prevedere una quota non inferiore al 2
percento dell'importo globale nei progetti di edifici pubblici e
destinandola all'abbellimento di tali edifici. In quell'occasione,
cioè in data 24 agosto 1990, si era preso atto di questa normativa
e si era deciso di procedere in tal senso rinviando ad una
successiva deliberazione la costituzione della Commissione
giudicatrice.
In data 11 ottobre di quest'anno la Giunta regionale ha
deliberato la costituzione della commissione giudicatrice, che è
formata: dall'Assessore ai lavori pubblici, dall'Assessore alla
pubblica istruzione, dal Sovrintendente ai beni culturali,
dall'Assessore dell'assessorato regionale che commissiona
l'esecuzione dell'opera, da un rappresentante dell'ente locale dove
viene costruita l'opera, da un architetto nominato
dall'Amministrazione regionale in rappresentanza della medesima, da
un critico d'arte nominato sempre dall'Amministrazione regionale in
rappresentanza della medesima, dal progettista della costruzione,
da un pittore e due scultori nominati dall'assessorato regionale
alla pubblica istruzione, su terne proposte dalle rispettive
associazioni sindacali di categoria.
Ora, per poter procedere alla costituzione vera e propria di
questa commissione, l'assessorato ai lavori pubblici ha già scritto
alla Presidenza della Giunta ed all'Assessore alla pubblica
istruzione pregandoli di designare i propri rappresentanti e quindi
l'architetto, il critico d'arte, il pittore e i due scultori. Siamo
in attesa di ricevere queste comunicazioni per poter riunire la
commissione e procedere alla visione di alcuni progetti nei quali
si può già prevedere questa quota del 2 percento e prevedere
l'abbellimento di queste opere tramite un'opera d'arte.
Presidente
L'interrogante Riccarand intende replicare?
La parola a Riccarand.
Riccarand (VA)
Io prendo atto con soddisfazione che
l'applicazione di questa normativa della legge n. 237 sta andando
avanti, tuttavia sulle affermazioni fatte dall'Assessore sulla
composizione della commissione, credo sarebbe opportuna una
verifica sulla corrispondenza fra i criteri di composizione della
commissione come li ha illustrati l'Assessore ed i criteri previsti
dall'articolo 2 della legge che mi pare preveda un tipo di
rappresentanza un po' diverso, soprattutto per quanto riguarda il
numero di rappresentanti dell'Amministrazione.
C'è poi un altro dato che riguarda il carattere di questa
commissione. A me pare di capire dall'articolo 2 della legge n. 237
che si tratti di una commissione che deve essere istituita
ad
hoc
per ogni singola opera, non è possibile che sia permanente.
E' una commissione che va istituita per ogni singola opera, perché
deve fare il bando di concorso e poi la valutazione sulla base
delle offerte e proposte che vengono presentate, quindi
l'assegnazione ad un determinato artista del compito di abbellire
quell'edificio. Se noi facessimo una commissione permanente,
intanto gli artisti che facessero parte di questa commissione non
potrebbero mai concorrere, perché evidentemente non si può essere
nello stesso tempo partecipanti alla gara e giudicanti.
Credo che anche nell'Amministrazione dello Stato il principio
sia quello che, di volta in volta, viene istituita una commissione
specifica. Quindi credo che la composizione della commissione
illustrata dall'Assessore, salvo alcune verifiche che a mio avviso
andrebbero fatte rispetto alla congruenza con l'articolo 2, vada
intesa come criterio di composizione di una commissione che però
non può aver carattere permanente, ma deve essere verificata di
volta in volta, a seconda dell'opera, prevedendo, in particolare
per quanto riguarda i rappresentanti di pittori e scultori, una
rotazione di questa rappresentanza, altrimenti rischiamo di
escludere delle persone dalla possibilità di partecipare ai bandi
ed alle gare che, in base a questa legge, dovranno essere previsti
per le opere pubbliche, perché ci sia l'abbellimento degli edifici
pubblici, delle strutture e delle opere pubbliche che vengono
realizzate.
Comunque prendo atto del fatto che c'è la volontà di procedere
nella direzione di rendere praticabile questa legge - che mi sembra
sia positiva sotto tutti gli aspetti - e chiedo che sia però
verificata la congruenza di questi criteri di composizione e
soprattutto il carattere che si vuol dare a questa commissione per
evitare di fare una cosa che poi non funziona.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK