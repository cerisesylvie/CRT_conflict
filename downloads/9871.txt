Consiglio Regionale della Valle d'Aosta - Oggetto del Consiglio n. 992 del 24 gennaio 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 992 del 24 gennaio 1990 - Resoconto
OGGETTO N. 992/IX - Complessiva attuazione della nuova
convenzione relativa allo stabilimento Coinca S.p.A. di Verrès.
(Interpellanza).
Presidente - Do lettura dell’interpellanza
presentata dai Consiglieri Mafrica e Bajocco:
IINTERPELLANZA
Appreso dagli organi di stampa che i nuovi azionisti della
COINCA S.p.A. avrebbero lamentato uno scarso impegno da parte della
Regione nell’attuazione della convenzione
recentemente sottoscritta;
i sottoscritti Consiglieri regionali del gruppo comu-nista
interpellano
la Giunta regionale per conoscere:
1) lo stato attuale delle relazioni tra la Regione ed i nuovi
azionisti della COINCA S.p.A.;
2) le intenzioni della Giunta in ordine alla soluzione dei
problemi ancora aperti (contenzione, perdite) e alla complessiva
attuazione della nuova convenzione con il gruppo LAVAZZA.
Presidente
- Ha chiesto di parlare il Consigliere
Mafrica, ne ha facoltà.
Mafrica (PCI)
- La nostra interpellanza prende lo spunto
da notizie comparse su organi di stampa e che si riferiscono alla
vicenda Coinca.
In un articolo del 21 dicembre ci sono affermazioni del
responsabile del personale della Lavazza, che lamenta un certo
disimpegno da parte della Regione rispetto a quanto scritto nella
conven-zione.
Ora, per il Consigliere regionale diventa difficile esercitare
la sua funzione di controllo, perchè a volte le notizie, invece che
venire dalla fonte diretta, emergono da notizie di stampa, e qui ci
sono due elementi di preoccupazione. Il primo elemento di
preoccupazione è lo stato delle relazioni fra la Regione e questo
nuovo gruppo industriale che ha sostituito il "gruppo Fico" come
azionista di maggioranza nella Coinca; il secondo elemento di
preoccupazione è questa dimensione delle perdite.
Vorremmo quindi avere da parte della Giunta delle informazioni
su queste relazioni fra Regione e azionisti della Coinca, e sui
progressi che sono in corso, o potranno essere realizzati, per
attuare la convenzione.
Ci pare che la vicenda Coinca, ormai iniziata nel 1984, abbia
attraversato fasi convulse per periodi lunghi, per cui speriamo
trovi una conclusione positiva e ci auguriamo che le risposte della
Giunta possano rappresentare un passo in avanti, perchè
indubbiamente la mole degli investimenti effettuati richiede una
contropartita in termini di occupazione e in termini di sviluppo
per la nostra Regione.
Presidente
- Ha chiesto di parlare
l’Assessore all’Industria, Commercio,
Artigianato e Trasporti Lanivi, ne ha facoltà.
Lanivi (ADP)
- Mi pare legittima la richiesta formulata
dal Consigliere Mafrica, che si riferisce ad alcune informazioni o
notizie date da alcuni organi di stampa. Direi giudizi e notizie
che devono aver destato una certa sorpresa nella stessa Coinca, e
quindi nel suo socio di maggioranza, perchè il giorno successivo
alla pubblicazione dell’articolo ho ricevuto una
comunicazione da parte della società Coinca, in cui si afferma
testualmente:
"Volevo esprimere anche (poco prima aveva espresso
gli auguri per Natale) il mio disappunto per
l’articolo apparso, e non voglio citare gli organi
interessati, che almeno nel titolo sembrerebbero adombrare
dissapori fra la Regione e la nostra società".
Questo è in riferimento alla prima parte
dell’interpellanza, per sostenere che non vi è
assolutamente alcun clima nè di conflittualità nè di tensione fra
la Regione e la società Coinca, ma che sia la Regione sia la
società Coinca e il gruppo Lavazza, che in questo momento è socio
di maggioranza della società stessa, sono impegnati a superare
tutta una serie di problemi legati a gestire la fase delicata di
passaggio dal vecchio assetto societario della società al
nuovo.
Fra parentesi voglio ricordare, anche perchè il Consiglio sia
informato di alcune situazioni che hanno obiettivamente rallentato
alcune decisioni che la Regione doveva prendere, che il tribunale
di Aosta ha omologato soltanto in data 29 dicembre, quindi è stato
comunicato alla Regione nei primi giorni di gennaio, esattamente il
9 gennaio, il verbale di un’assemblea straordinaria
in cui la società stessa ha preso alcune importanti decisioni,
rispetto alle quali la Regione deve assumere delle decisioni
conseguenti.
Volevo rassicurare il Consigliere Mafrica che in questo periodo
sono avvenuti numerosi incontri con Coinca, con Lavazza e con
Finaosta per predisporre un quadro di interventi - raccogliamo la
raccomandazione da farsi in tempi molto brevi, perchè questa è la
necessità dell’azienda - che possano inquadrare e
dare una prospettiva certa alla società Coinca.
Vi è una parte sulla quale vorrei ancora una volta sottolineare
l’atteggiamento della Giunta regionale e credo del
Consiglio regionale stesso, e mi riferisco soprattutto al
contenzioso aperto fra Regione e Coinca.
E’ intenzione della Regione andare al superamento
di questo contenzioso, ribadendo che il contenzioso aperto dalla
Regione nei confronti della precedente gestione Coinca aveva
soprattutto lo scopo di non lasciare, non solo per Coinca ma anche
agli altri imprenditori con i quali la Regione ha convenzioni, il
minimo dubbio sulla volontà della Regione di legare gli interventi
regionali all’assunzione di personale residente
nella nostra Regione.
I legali - torno al problema Coinca - di parte Coinca e di parte
Regione stanno lavorando per giungere in breve tempo ad una
transazione e quindi ad un superamento di un contenzioso, che aveva
come obiettivo fondamentale il rispetto di quelle clausole della
convenzione, in cui si afferma che il reclutamento e
l’assunzione di personale deve avvenire, tranne che
per il personale altamente specializzato - o meglio, non
reclutabile in Valle d’Aosta per le caratteristiche
professionali richieste - fra il personale residente nella nostra
Valle.
Questo è il quadro della situazione dei rapporti fra Regione e
società Coinca.
Presidente
- Ha chiesto di parlare il Consigliere
Mafrica, ne ha facoltà.
Mafrica (PCI)
- L’Assessore ha dato
assicurazione su due punti: quello relativo al superamento del
contenzioso e quello relativo ai rapporti con il nuovo azionista;
credo che queste due notizie debbano essere prese con una
valutazione positiva.
Non è invece entrato in merito ad un altro punto che
c’era nella mozione, quello delle perdite; ha fatto
riferimento a decisioni dell’assemblea dei soci
appena omologata.
Chiedo che su questa materia, che posso anche capire debba
essere esaminata con calma e con dati di fatto alla mano, ci sia
una relazione dell’Assessore nella Commissione
competente, perchè anche questi aspetti possono avere rilievo.
L’investimento fatto, 20 miliardi, ed il successivo
investimento previsto adesso, 30 miliardi, per 50 posti, danno
comunque a questa impresa la caratteristica di qualcosa di
importante da seguire perchè abbia un risultato positivo. Un
fallimento con questa dimensione di investimenti sarebbe una
tragedia.
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK