Consiglio Regionale della Valle d'Aosta - Oggetto del Consiglio n. 2945 del 22 novembre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2945 del 22 novembre 2023 - Resoconto
OGGETTO N. 2945/XVI - Ritiro di mozione: "Azioni per una
migliore valorizzazione del progetto "Camminiamo insieme"".
Bertin (Presidente) -
Punto n. 16 all'ordine del giorno.
Consigliere Brunod, a lei la parola, ne ha facoltà.
Brunod (RV) -
Avendo rilevato che sul sito della USL
www.ausl.vda.it vi è inserita un'interessante iniziativa di
promozione ed educazione alla salute denominata "Camminiamo
insieme", che nella presentazione di quest'importante progetto
vengono riportati i seguenti contenuti: "Camminiamo insieme, l'idea
è semplice, far incontrare le persone per camminare insieme lungo
percorsi facili e accessibili in Valle d'Aosta. L'obiettivo
importante è far sperimentare alle persone, che solitamente non
trovano il tempo e la motivazione per fare movimento, di scoprire
che basta camminare in modo costante per sentirsi meglio. Farlo in
Valle d'Aosta e in compagnia, poi, è ancora meglio".
Abbiamo riscontrato che, all'interno della sezione di questo
progetto, vi sono due allegati contenenti i seguenti argomenti: la
guida alle passeggiate "Camminiamo insieme 2023"e il calendario
"Camminiamo insieme".
La guida alle passeggiate contiene 30 itinerari distribuiti a
diverse quote su tutto il territorio regionale, da percorsi nel
Fondovalle sino a sentieri in quota lungo i
rus
.
Le passeggiate di questa guida suggeriscono percorsi all'interno
di un territorio ricco di storia, cultura, natura e tradizioni.
Rimarchiamo che il percorso da seguire sul
web
, per
persone potenzialmente interessate per arrivare ad individuare
l'iniziativa, sarebbe il presente: andare sul sito www.ausl.vda.it,
aprire la sezione in basso a destra "Prevenzione salute e
benessere", aprire la sottosezione intitolata "Promozione
educazione alla salute" ed infine individuare, tra le numerose
iniziative presenti, il progetto "Camminiamo insieme".
Ricordiamo inoltre che durante la seduta del Consiglio regionale
del 20, 21 e 22 giugno del 2023 è stato approvato il Piano
regionale per la salute e il benessere sociale 2022-2025 dove, al
suo interno, e precisamente nella macroarea 1, viene trattato
l'argomento: "La prevenzione al centro delle politiche per la
salute e il benessere sociale".
Riteniamo che l'inserimento del progetto "Camminiamo insieme",
anche sul sito turistico ww.lovevda.it potrebbe arricchire la
nostra offerta turistica, oltre che promuovere e valorizzare al
meglio i contenuti e gli obiettivi dell'iniziativa "Camminiamo
insieme".
Dopo queste premesse, si impegnava gli Assessori competenti a
portare avanti in sinergia le migliori azioni di valorizzazione del
progetto "Camminiamo insieme" attraverso un suo inserimento sul
sito istituzionale del turismo della nostra Regione ed anche
mediante la veicolazione dell'iniziativa tramite i canali
social
network
ufficiali a disposizione.
Come avete potuto notare, ho detto - annunciando l'impegnativa -
"impegnava", in quanto abbiamo rilevato positivamente che in tale
periodo l'Assessore competente e i relativi uffici, che ringraziamo
per la collaborazione, hanno colto favorevolmente l'osservazione e
hanno provveduto ad inserire, quindi a promuovere e valorizzare, il
progetto "Camminiamo insieme" sul sito istituzionale del turismo
della nostra Regione. Quindi, giustamente, intendiamo ritirare
questa mozione.
Presidente -
La mozione è ritirata.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK