Consiglio Regionale della Valle d'Aosta - Oggetto del Consiglio n. 2083 del 23 novembre 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ACQUE
Acque pubbliche
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2083 del 23 novembre 2011 - Resoconto
OGGETTO N. 2083/XIII - Interpellanza: "Problematiche relative
ai lavori di messa in sicurezza dell'impianto della diga di
Beauregard".
Interpellanza
Ricordato che la diga di Beauregard è attualmente oggetto di
importanti lavori di riduzione dell'altezza del muro finalizzati,
secondo quanto affermato dai responsabili di CVA, alla messa in
sicurezza dell'impianto;
Ritenuto che il carattere di ineluttabilità di tali lavori
non debba confliggere oltre misura con il rispetto delle condizioni
ambientali circostanti, con le attività umane e con le strutture
esistenti, preoccupazione peraltro pubblicamente condivisa dai
responsabili del progetto;
Appreso che, nelle ultime settimane, lo svuotamento della
diga ha provocato un'importante fuoriuscita di limo che
intorbidendo le acque ha causato la sedimentazione di depositi
nelle opere di canalizzazione e di irrigazione della vallata, oltre
che la moria di pesci denunciata dal Consorzio pesca;
i sottoscritti Consiglieri
Interpellano
la Giunta regionale per sapere:
1) se è a conoscenza di quanto accaduto e se
conferma;
2) se è stata fatta una stima dei danni causati;
3) se non si poteva procedere diversamente;
4) quali sono le intenzioni in merito.
F.to: Patrizia Morelli - Giuseppe Cerise
Presidente
- La parola alla Consigliera Patrizia
Morelli.
Morelli (ALPE)
- Merci M. le Président.
Comme nous le savons tous, le barrage de Beauregard dans la
Valgrisenche est actuellement l'objet d'importants travaux,
finalisés - d'après ce qui nous a été dit lors de rencontres
publiques - à la mise en sécurité de la structure. L'histoire du
barrage de Valgrisenche nous la connaissons tous, remonte aux
années '60, nous savons que le bassin n'a été rempli que pour peu
d'années, car le versant horographique de gauche a présenté, dès le
début, des graves problèmes d'instabilité, problèmes qui auraient
pu causer même une catastrophe de la portée de celle qui a frappé
les habitants de la zone du Vajont. Le bassin a tout de même pu
répondre à sa fonction de production d'énergie hydroélectrique et
même à sa fonction de laminage des eaux lors de pluies fortes. Le
versant et le barrage même ont toujours été sous le contrôle de
l'autorité, ont toujours été monitorés et - à ce qu'il a été
affirmé lors des présentations publiques - il y aurait un mouvement
très lent, mais constant et progressif du versant, qui produirait
des fissurations et la déformation lente du barrage. De là, la
nécessité de réduire l'interaction entre le mur et le versant de la
montagne, en allant libérer le mur même sur le flanc et en
baissant, chose absolument inédite, la hauteur du mur même: un
travail important, inéluctable parait-il, avec un chantier à impact
fort sur une vallée petite et étroite comme celle de Valgrisenche,
qui a suscité quelques inquiétudes dans la communauté. Inquiétudes
qui ont été exprimées lors de rencontres publiques et à qui les
responsables du chantier et de CVA ont prêté attention et ont
répondu que toutes les précautions auraient été prises pendant la
période du chantier, afin de causer le moins possible de dégâts,
aussi bien à la population qui vit là-haut qu'aux activités
économiques.
Or, il y a quelques semaines, nous avons pu constater, soit à
travers la presse que directement, car nous, qui habitons dans la
zone, nous avons pu le constater de nos yeux, que malheureusement
les premiers dégâts se sont produits: lorsque le bassin a été vidé
de l'eau, une grande quantité de boue s'est déversé dans le torrent
de Valgrisenche et dans la Doire Baltée et aussi dans tous les
rus
et dans toutes les œuvres
d'irrigation qui puisent leurs eaux dans le torrent de
Valgrisenche.
Notre initiative veut donc comprendre si toutes les précautions
pour éviter ces dégâts avaient été prises, si on n'aurait pas pu
agir différemment, et quelle est la position de l'Administration
régionale vis-à-vis de ce problème.
Presidente
- La parola all'Assessore alle opere
pubbliche, difesa del suolo e edilizia residenziale pubblica, Marco
Viérin.
Viérin M. (SA-UdC-VdA)
- Grazie Presidente.
Credo che la collega Morelli abbia ripercorso le tappe sulla
necessità di questo intervento in maniera molto puntuale e
sintetica. Vorrei solo per correttezza ricordare che questi lavori
della diga del Beauregard sono stati realizzati nell'ambito di un
procedimento urgente di protezione civile, governato dal decreto
del Presidente del Consiglio dei Ministri del 6 aprile 2006 e
successive deroghe, quindi c'è un commissario
ad acta
per
fare questo discorso. Noi, però, abbiamo anche il compito di
verificare cosa può succedere e cercare di migliorare tutto quello
che è possibile durante questi interventi, che dureranno per alcuni
anni.
Gli interventi approvati dal commissario nominato per la
gestione dell'emergenza prevedono che le operazioni di demolizione
della diga dovessero essere precedute dalla realizzazione di opere
provvisionali fra settembre ed ottobre 2011, ed è quello che si sta
facendo. In particolare erano previste e sono state realizzate una
barriera a monte con innalzamento della vecchia avandiga, le piste
di cantiere ed un nuovo scarico di esaurimento, proprio per fare
quanto si è già detto. Il periodo più opportuno per realizzare
queste opere è stato individuato dai tecnici fra fine ottobre e
novembre, poiché storicamente in tale periodo non c'è neve e
ghiaccio al suolo. Gli afflussi naturali al lago sono limitati,
assicurando il minor ruscellamento possibile delle acque residue
nel serbatoio, una volta svuotato. Tale periodo coincide fra
l'altro con quello con minori usi agricoli e turistici delle
acque.
Rispondendo in maniera puntuale ai vari quesiti, con riferimento
al primo faccio presente che, in data 21 ottobre 2011, è iniziato
lo svaso del serbatoio di Beauregard. Le acque della Dora di
Valgrisenche sono state deviate a fondo lago attraverso l'opera di
bypass, in modo da defluire nell'alveo senza acquisire torbidità a
valle ed andando a costituire la fonte di diluizione più a monte,
circa un metro cubo al secondo. Lunedì 24 ottobre si è raggiunto il
livello minimo del bacino, con conseguente presa in carico nelle
acque di un elevato quantitativo di sedimenti (quello cui faceva
riferimento al collega). Per limitare il persistere dell'elevata
torbidità verificatasi si è provveduto a bloccare il rilascio dalla
diga, mantenendo operativa la diluizione a valle tramite il bypass,
di cui ho parlato prima. La riapertura dello scarico di fondo ha
portato quindi il 26 ottobre 2011 alla fase più critica delle
operazioni, così come peraltro era prevista dal progetto. Non
essendo disponibile a livello regionale una soglia limite dei
solidi sospesi nelle acque, si è attinto dal valore guida dell'1%
utilizzato da altre Regioni e dalle linee guida dell'ENEL per
questa tipologia di attività, quindi hanno fatto riferimento a
queste due linee guida. Il monitoraggio dei solidi sedimentabili è
stato avviato in tre stazioni di campionamento lungo la Dora di
Valgrisenche ed una stazione lungo la Dora Baltea, quindi era stato
previsto anche il campionamento in quattro punti specifici, per
chiudere subito nell'evenienza che i livelli fossero stati
superati, il rilascio della diga ed intervenire immediatamente per
evitare problemi ulteriori.
L'evento di maggiore criticità è avvenuto nella tarda mattinata
di mercoledì 26 ottobre 2011, quando si è verificato un picco di
concentrazione di solidi sospesi con superamento della soglia
limite, quello di cui accennavo prima, che ha interessato anche il
primo tratto della Dora Baltea. Lo scarico dalla diga è stato
prontamente bloccato in modo da permettere al sistema di ritornare
entro il valore dell'1%. Tali eventi sono stati relazionati il 27
ottobre 2011 agli enti competenti regionali interessati: il
Servizio di gestione del demanio idrico, l'Assessorato
dell'ambiente, l'Agenzia regionale per la protezione dell'ambiente.
Il 28 ottobre è stato riaperto lo scarico di fondo, l'acqua torbida
derivante dallo scarico della diga veniva parallelamente diluita a
valle con tutta la portata disponibile. Tali manovre hanno permesso
di contenere la torbidità al di sotto del livello soglia, quel
famoso 1%. Durante la prima settimana dopo l'ultima riapertura, la
situazione è rimasta abbastanza stabile. Un ulteriore aumento dei
livelli di torbidità si è inoltre verificata nei giorni 4, 5 e 6
novembre: tale situazione è da attribuire alle forti piogge
nell'area interessata che hanno determinato un incremento dei
solidi sospesi nelle acque di ruscellamento. In detta situazione il
monitoraggio della torbidità è stato intensificato ed ha permesso
di verificare il non superamento dei valori di soglia. Nei giorni
in cui era prevista una forte piovosità, i limiti di soglia
comunque non sono stati superati.
Con riferimento agli ultimi due quesiti, che vanno a mio avviso
accorpati, faccio presente che la CVA ha previsto che nella
settimana successiva alla definitiva chiusura della paratoia di
fondo per iniziare le operazioni di rinvaso del bacino, previsto in
data odierna (ho conferma di poc'anzi che è iniziato proprio oggi),
sia effettuata una campagna di monitoraggio volta alla valutazione
dell'entità degli effetti delle operazioni effettuate
sull'ecosistema fluviale. Tali analisi ambientali, confrontate con
la situazione ambientale e monitorata storicamente tramite il
programma di sperimentazione per la definizione del deflusso minimo
vitale della CVA, permetteranno di programmare nel dettaglio le
operazioni finali di lavaggio dell'alveo della Dora di Valgrisenche
previste nel mese successivo all'attività di rinvaso. Bisogna
infatti rinvasare delle acque per poi poterle lasciare defluire in
maniera più importante a livello di quantità, per fare un discorso
di pulizia. Tutte queste attività di monitoraggio permetteranno di
verificare i danni a lunga scadenza eventualmente arrecati
all'ecosistema fluviale, facendo presente che la CVA si è già
impegnata, come ricordato con lettera del 25 ottobre, a farsi
carico delle misure necessarie per ristabilire l'equilibrio e
riqualificare l'alveo a svaso terminato e, come concordato con il
Consorzio Pesca, a farsi carico delle spese delle eventuali
attività di ripopolamento che si rendessero necessarie.
Con riferimento al terzo quesito, quindi, i tecnici,
nell'approvare il progetto, hanno ritenuto che questa fosse la
soluzione ottimale da adottare. Operare ai piedi di uno sbarramento
svuotato, i continui ruscellamenti ed il limo presente, comportano
situazioni particolari di lavoro, quindi, gli effetti negativi
vanno minimizzati e la CVA sta compiendo quanto tecnicamente è
possibile per ottenere tale risultato, tenendo conto che
l'operazione è molto difficoltosa e non è semplice.
Credo di aver risposto in senso complessivo; poi, se la collega
ha bisogno, le posso dare notizie in più sui quattro punti di
controllo, tre su Valgrisenche e uno lungo la Dora Baltea.
Grazie.
Presidente
- La parola alla Consigliera Patrizia
Morelli.
Morelli (ALPE)
- Merci M. le Président. Merci Assesseur
de votre réponse.
Tuttavia ci duole constatare che quello che può essere un
cantiere modello sia cominciato, in realtà, con un esordio così
negativo! Dico "un cantiere modello", perché normalmente le dighe
si costruiscono e non si abbattono, non si tagliano, e riteniamo
che questi lavori, che sono importanti ed ineludibili, possano
essere anche un veicolo promozionale, nel senso che questo cantiere
può essere interessante per chi opera in questo ambito e quindi, a
maggior ragione, dovrebbe essere sotto tutti gli aspetti un
cantiere modello.
Le ripercussioni dello svaso della diga sono di natura
ambientale sicuramente sull'alveo del torrente di Valgrisenche, che
è un torrente ad alta valenza ittica e ambientale, e anche sulla
Dora; a questo riguardo abbiamo letto tutti le notizie sui giornali
riguardo all'intorbidamento della Dora fino a Pont-Saint-Martin e
oltre, e alla moria di pesci denunciata dal Consorzio Pesca. Però
non vi sono soltanto i danni ambientali, vi sono stati anche alle
attività agricole, che sono sicuramente di minore entità, ma per le
attività che li subiscono sono assolutamente da tenere in
considerazione, soprattutto per le condizioni difficili in cui
agisce l'agricoltura nel territorio della Valgrisenche. Oltre
all'acqua limacciosa, lo svuotamento ha provocato la sedimentazione
di depositi all'interno di tutte quelle opere di adduzione
dell'irrigazione.
Evidentemente c'è stata da parte dai responsabili di CVA quanto
meno una sottovalutazione del problema, anche se non degli
illeciti, come ha sottolineato l'Assessore, perché i valori si sono
mantenuti nella norma. A queste conseguenze sarà necessario porre
rimedio, l'Assessore lo ha detto; stupisce che non siano state
previste vasche di decantazione all'uscita delle acque e non in
tutti i casi l'acqua che si immette nella diga è stata deviata
verso il fondo, perché ci sono corsi d'acqua che si immettono nella
diga che hanno provocato l'erosione del fondo limaccioso, anche a
causa delle temperature di fine ottobre che si sono mantenute
superiori rispetto alla media stagionale. In questo senso riteniamo
che l'amministrazione pubblica, sia comunale che regionale, debba
svolgere un'azione di costante controllo e monitoraggio su quanto
viene fatto. La necessità di protezione civile e di messa in
sicurezza giustifica il progetto nel suo insieme, ma non assolve le
pratiche scorrette.
In ogni caso prendiamo atto di quanto ci ha detto l'Assessore ed
invitiamo il Governo regionale a tenere alta l'attenzione su questo
cantiere; anche noi faremo la stessa cosa.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK