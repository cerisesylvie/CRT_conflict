Consiglio Regionale della Valle d'Aosta - Oggetto del Consiglio n. 3046 del 20 febbraio 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 3046 del 20 febbraio 2003 - Resoconto
OGGETTO N. 3046/XI Approvazione del piano di dismissioni per
l'anno 2003 di beni immobili regionali inservibili per uso pubblico
(articolo 13, legge regionale 10 aprile 1997, n. 12 e successive
modificazioni).
Deliberazione Il Consiglio
Richiamato il 1° comma dell'articolo 13 della legge regionale 10
aprile 1997, n. 12, e successive modificazioni, recante "Regime dei
beni della Regione Autonoma Valle d'Aosta", che impegna la Giunta a
sottoporre annualmente all'approvazione del Consiglio regionale un
elenco di beni immobili del patrimonio disponibile della Regione,
inservibili per uso pubblico, da alienare ai sensi e secondo le
modalità previste dalla legge stessa;
Ravvisata quindi la necessità di approvare il Piano di
dismissioni per l'anno 2003;
Vista la Relazione dello stato di attuazione del Piano di
dismissione del patrimonio immobiliare per l'anno 2002 e sulla
previsione del Piano di dismissione 2003, facente parte della
proposta di Piano allegata al presente atto;
Dato atto che gli immobili del patrimonio della Regione di cui
all'allegato alla proposta sopra richiamata, possono essere
dichiarati inservibili per uso pubblico e per pubblica
funzione;
Atteso che per tali beni non sono state avanzate richieste di
cessione ai sensi della legge regionale 23 novembre 1994, n. 68,
recante "Alienazione di beni immobili di proprietà regionale a
favore dei Comuni", per le quali ad oggi vi sia la certezza
dell'accoglimento dell'istanza;
Rilevato che i beni immobili di cui all'allegato elenco devono
essere alienati mediante le procedure stabilite dall'articolo 13
della L.R. n. 12/1997 e successive modificazioni;
Richiamata la deliberazione della Giunta regionale n. 5186, in
data 31 dicembre 2001, concernente l'approvazione del bilancio di
gestione per il triennio 2002/2004, con attribuzione alle strutture
dirigenziali di quote di bilancio e degli obiettivi gestionali
correlati e di disposizioni applicative;
Visto il parere favorevole rilasciato dal Capo Servizio del
Patrimonio, ai sensi del combinato disposto degli articoli 13,
comma 1, lettera e) e 59, comma 2 della legge regionale 23 ottobre
1995, n. 45, sulla legittimità della presente deliberazione;
Visto il parere della II Commissione consiliare permanente;
Delibera
1) di approvare il "Piano di dismissioni per l'anno 2003 di beni
immobili di proprietà regionale inservibili per uso pubblico", che
si compone della "Relazione dello stato di attuazione del Piano
dismissioni anno 2002 e della previsione del Piano dismissioni
2003", nonché dell'allegato elenco degli immobili da alienare, che
sostituisce il precedente piano di dismissione approvato nell'anno
2002 (deliberazione del Consiglio regionale n. 2501/XI del 7 marzo
2002);
2) di approvare l'alienazione di beni immobili di cui
all'allegato elenco, da effettuarsi secondo le procedure previste
dall'articolo 13, della legge regionale 10 aprile 1997, n. 12 e
successive modificazioni;
3) di convenire che i beni per i quali sia già stata esperita
almeno un'asta pubblica, con esito negativo, indipendentemente
dalla data di approvazione del procedimento di vendita, possano
essere alienati a trattativa privata con evidenza pubblica, qualora
non sopraggiungano altre cause di impedimento;
4) di stabilire che, qualora per i beni di cui all'allegato
elenco siano avanzate delle richieste di cessione ai sensi della
legge regionale 23 novembre 1994, n. 68, con esito istruttorio
favorevole, la Giunta possa darvi corso nelle more
dell'approvazione dei provvedimenti di indizione dell'asta ovvero
della trattativa privata con evidenza pubblica;
5) di disporre che la Giunta regionale, anche specificamente
delegando propri servizi, predisponga i lotti raggruppando o
suddividendo i beni compresi negli elenchi secondo quanto sarà
ritenuto conveniente per il buon esito della gara e rettifichi e/o
precisi le indicazioni catastali riportate, nel caso in cui
risultassero incomplete o inesatte;
6) di stabilire che il presente Piano di dismissioni resterà in
vigore fino all'approvazione del successivo.
Allegato
(Omissis)
Président
Je vous rappelle que cet acte a eu l'avis
favorable de la II
ème
Commission à la majorité.
La parole à l'Assesseur au budget, aux finances et à la
programmation, Agnesod.
Agnesod (UV)
Come evidenziato nella relazione che è
allegata all'atto amministrativo, rispetto al piano 2002 è
risultata senza aggiudicazione la gara del 27 giugno, mentre sono
state concluse le procedure per l'aggiudicazione definitiva di
alcuni lotti assegnati provvisoriamente nella gara del 18 e 19
dicembre 2001. Abbiamo quindi indetto un'altra asta pubblica il 3
dicembre scorso che si è conclusa con l'aggiudicazione provvisoria
di altri 4 lotti. Per il 2003 sono stati riproposti 30 lotti, di
cui 27 invenduti e non assegnati nel piano di dismissioni 2002 e 3
lotti nuovi.
Presento due emendamenti che prevedono l'aggiunta di altri tre
lotti, concernenti rispettivamente:
"Fabbricato di tre piani
fuori terra ubicato in via Carabel del Comune di
Aosta…"
;
"Parti del fabbricato
di cinque piani fuori terra ubicato in via Abbé Gorret, angolo via
Martinet del Comune di Aosta…"
;
"Porzione di terreno situato a monte del Magazzino Frutta di
Gressan, da scorporare dal relativo mappale 233 del foglio 7 di
Gressan. Frazionamento a carico dell'acquirente secondo una linea
dividente da concordare con la Direzione promozione sviluppo
agricolo ed il Servizio del patrimonio"
. Per questi tre lotti
esistono le dichiarazioni dei competenti assessorati, come del
resto per tutti i lotti che inseriamo nel piano, che nel merito
valutano se esiste la necessità o l'interesse da parte della
Regione per il mantenimento o l'utilizzo eventuale di questi
immobili.
Il fabbricato di via Carabel era un fabbricato che era stato
proposto nello scorso piano ed era stato stralciato in quanto
all'interno avevano sede due associazioni che nel frattempo hanno
trovato un'altra collocazione; constatata la precaria condizione
manutentiva dell'immobile, si è dato corso a questo
inserimento.
Il fabbricato situato in via Abbé Gorret, angolo via Martinet, è
uno stabile che era stato offerto all'ARER, che non ha rilevato la
possibilità di costruire alloggi di edilizia residenziale pubblica,
quindi il Comune di Aosta ha dato il suo parere di non interesse
rispetto a questo immobile ed è stato inserito.
Per la porzione di terreno, infine, esistono diverse richieste
di acquisto, quindi l'abbiamo inserito tenendo conto che
dall'Assessorato dell'agricoltura ci è stato segnalato che lo
stesso non interessa nella sua totalità la pertinenza del
magazzino.
Président
Le débat est ouvert.
La parole au Conseiller Comé.
Comé (SA)
Il nostro gruppo è sempre stato favorevole
quando l'amministrazione pubblica ha dismesso gli immobili che
avevano un costo per l'Amministrazione, mettere questi immobili sul
mercato e permettere la vendita ai privati, usufruendo del
patrimonio pubblico; anche se devo dire che molte proposte che sono
presenti nel piano non sono ritenute interessanti poiché ritornano
di anno in anno sul piano di
dismissione… La domanda che volevo
fare, tuttavia, prende spunto anche dall'interpellanza che il
Consigliere Curtaz aveva fatto quindici giorni fa in riferimento al
mancato contratto di locazione che l'ABIT ha per l'utilizzo della
Centrale del latte, l'Assessore rispose dicendo che per motivi
tecnici non si era ancora predisposto il contratto di locazione. Ho
visto che anche qui nelle annotazioni ci sono delle proprietà che
vengono date in locazione, in alcuni sono citati i contratti di
locazione, ed in altri non appare il riferimento di contratto per
queste ho sentito l'Ufficio patrimonio che mi ha riferito che molti
contratti sono scaduti da diversi anni e non rinnovati. Vorrei
sapere dall'Assessore come vengono regolati i rapporti fra
l'Amministrazione e questi privati.
Président
S'il n'y a pas de conseillers qui souhaitent
intervenir, je ferme la discussion générale.
La parole à l'Assesseur au budget, aux finances et à la
programmation, Agnesod.
Agnesod (UV)
Per quanto riguarda i contratti, in questo
caso nel piano vendite siamo andati a valutare altri aspetti e i
contratti che sono in essere sono gestiti dal Servizio patrimoniale
dell'Ufficio legale della Presidenza della Regione e non dal
Patrimonio dell'Assessorato, che però su tutti questi beni,
inseriti nel piano vendite, ha la disponibilità da parte del
competente servizio per metterli in elenco. Non abbiamo quindi
vincoli da questo punto di vista, se non quelli che sono segnalati
nelle annotazioni vicino a ciascun immobile che è nel piano.
Quelle annotazioni che ci sono, dove è scritto, ad esempio,
scadenza contratto al 31 dicembre 2003 oppure altre scadenze, le
abbiamo annotate sopra e queste vengono anche messe in evidenza nei
confronti degli acquirenti che partecipano alle aste. Abbiamo avuto
alcune aggiudicazioni, dopo i primi anni che si è venduto qualcosa
in più, sono seguiti anni nei quali non si riusciva a vendere,
adesso c'è stato di nuovo un movimento dal punto di vista della
vendita degli immobili. Evidentemente non seguiamo il discorso
contratti con la Centrale del
latte…
(interruzione del Consigliere Comé, fuori microfono)
… neanche di questi, non c'entra
niente, i contratti sono seguiti da un altro servizio e questo può
essere oggetto di un'interpellanza, ma non in questo momento, nel
piano vendita di immobili.
Président
Il y a deux amendements présentés par
l'Assesseur, dont je donne lecture:
Emendamento Si aggiungono i seguenti lotti:
"Lotto N. 31:
"Fabbricato di tre piani fuori terra ubicato in Via Carabel del
Comune di Aosta, distinto all'Ufficio del Territorio - Sezione
Catasto Urbano - al foglio 41, particella 42, subalterni
1-2-3".
Lotto N. 32:
"Parti del fabbricato di cinque piani fuori terra ubicato in Via
Abbé Gorret, angolo Via Martinet del Comune di Aosta, distinto
all'Ufficio del Territorio - Sezione Catasto Urbano - al foglio 41,
particella 20, subalterni 1, 2, 3, 4, particella 19, subalterni 1,
4, 7, 8, 11, 12, 13, 14, 18, 19, 23. È da intendersi comunque
compreso ogni diritto spettante alla Regione sul fabbricato in
questione distinto a Catasto Terreni con le particelle 15, 19, 20 e
21 del Foglio 41"."
Emendamento Si aggiunte il seguente lotto:
"Lotto N. 33:
"Porzione di terreno situato a monte del Magazzino Frutta di
Gressan, da scorporare dal relativo mappale 233 del Foglio 7 di
Gressan. Frazionamento a carico dell'acquirente secondo una linea
dividente da concordare con la Direzione Promozione Sviluppo
Agricolo ed il Servizio del Patrimonio"."
Je soumets au vote la délibération et l'annexe avec les
amendements présentés par l'Assesseur:
Conseillers présents: 28
Votants: 24
Pour: 24
Abstentions: 4 (Beneforti, Frassy, Lattanzi, Squarzino
Secondina)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK