Consiglio Regionale della Valle d'Aosta - Oggetto del Consiglio n. 409 del 24 marzo 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 409 del 24 marzo 2021 - Resoconto
OBJET N° 409/XVI - Communications du Président du
Conseil.
Bertin (Presidente) -
Alla presenza di trentacinque
consiglieri, possiamo dare inizio ai lavori del Consiglio
regionale. Punto 1 all'ordine del giorno.
Oggi ricorre il XXII anniversario della tragedia del rogo nel
tunnel del Monte Bianco. Come Consiglio rinnoviamo la memoria delle
trentanove vittime, fra le quali sei valdostani, che perirono
nell'incendio ed esprimiamo la nostra vicinanza alle loro famiglie.
Ricordiamo anche l'impegno di coloro che hanno prestato soccorso in
quei tragici e drammatici momenti, a rischio e a scapito anche
della loro stessa vita.
L'11 marzo è stato depositato dalla Giunta regionale il
documento di economia e finanza regionale per il triennio
2021-2023. L'atto è stato assegnato alla II Commissione.
Il 22 marzo la Giunta regionale ha depositato il disegno di
legge per la sospensione della quota capitale delle rate di mutui
agevolati previsti da leggi regionali a sostegno di famiglie,
lavoratori e imprese, in relazione all'emergenza epidemiologica da
Covid-19.
Qualcuno intende intervenire sulle comunicazioni? Si è prenotato
il consigliere Testolin, ne ha facoltà.
Testolin (UV) -
Intervengo nell'ambito delle
comunicazioni del Presidente del Consiglio perché, nel rispetto
della massima trasparenza che l'appartenere a questa assise esige,
considero indispensabile comunicare ufficialmente a quest'aula che
nel pomeriggio del 13 marzo scorso mi è stata notificata
l'informazione di garanzia e l'avviso di fine indagini preliminari
per reati di cui agli articoli 110, 416 ter commi 1 e 2 del Codice
penale. Al ricevimento degli stessi ho immediatamente provveduto a
comunicare il fatto sia al Presidente del Consiglio che al
Presidente della Regione e ho altresì provveduto alla nomina dei
legali di fiducia che mi assisteranno nelle opportune sedi, per
affrontare il percorso che questo tipo di situazioni comporta, al
fine di dimostrare la mia estraneità ai fatti contestatimi.
Questo penso che fosse dovuto all'interno di quest'aula per la
massima trasparenza e chiarezza in quelli che sono stati i percorsi
che hanno portato a questa situazione.
Presidente -
Consigliera Spelgatti, ne ha facoltà.
Spelgatti (LEGA VDA) -
Ho letto articoli di giornale,
piuttosto che polemiche varie sul fatto del perché la Lega sta in
silenzio rispetto alla notizia di quella che doveva essere appunto
l'avviso di conclusione delle indagini ricevuto dal collega
Testolin; indiscrezioni giornalistiche, quindi soprattutto il fatto
che fosse anch'egli implicato in questo procedimento. Indiscrezioni
giornalistiche che erano già uscite tempo addietro, poi in realtà
il collega la notifica l'ha ricevuta soltanto adesso, quindi le
polemiche sono già sorte tempo addietro.
C'è un perché del fatto che la Lega non sia uscita, non abbia
detto niente, non abbia fatto comunicati. Il perché è molto
semplice: punto primo, tutto quello che doveva essere detto è già
stato detto a suo tempo, visto e considerato che questo è
l'ulteriore sviluppo rispetto a un procedimento di cui è già stato
detto tantissimo nella scorsa legislatura.
Punto secondo, perché le responsabilità penali dei singoli non
sta a noi giudicarle, ognuno risponde davanti allo Stato e
soprattutto davanti a Dio e davanti alla propria coscienza, ma non
spetta certamente a noi ergerci a giudici rispetto alle
responsabilità penali dei singoli. Ognuno si troverà ad affrontare
chiaramente le proprie responsabilità davanti ai Tribunali e ci
sarà qualcun altro che andrà a decidere; di certo non tocca a noi,
infatti noi non abbiamo mai, mai cavalcato tutto quello che
accadeva in Consiglio rispetto appunto alle responsabilità penali
dei singoli.
Noi quello che abbiamo sempre fatto, ma da sempre, cioè
dall'inizio delle nostre battaglie, ancora prima di approdare in
Consiglio comunale, abbiamo sempre denunciato la presenza della
'ndrangheta in Valle d'Aosta, abbiamo sempre denunciato e
condannato lo scambio elettorale e il sistema Valle d'Aosta, in cui
la politica utilizza tutti gli strumenti che ha a disposizione per
prendere e accaparrarsi i voti, quando in realtà la politica
dovrebbe avere una visione e le persone dovrebbero essere votate
non perché danno qualcosa in cambio, ma molto semplicemente perché
comunque la gente apprezza quelli che sono i programmi, quelle che
sono le idee e quelle che sono le volontà della singola persona che
si propone per essere eletta e una volta eletta che non guarda alla
propria rielezione, ma guarda al bene collettivo della Valle
d'Aosta. Questo dovrebbe essere il sistema. Così non è e queste
cose le abbiamo sempre denunciate e ho continuato anche
personalmente a denunciarle quando ero Presidente, non ho mai
smesso di farlo. Infatti, ci sono state sempre delle polemiche e
degli attacchi durissimi nei miei confronti quando ero Presidente,
perché questo sistema ho sempre continuato a denunciarlo e non mi
sono mai fermata.
Punto terzo: perché noi non parliamo a vanvera, parliamo quando
c'è qualcosa da dire, ma soprattutto noi facciamo i fatti. I fatti
quali sono stati? Che a fronte del fatto che noi avevamo certezza,
tutti quanti, indipendentemente dalle posizioni dei singoli, che la
'ndrangheta avesse viziato le scorse elezioni, quelle del 2018,
perché così era comprovato dagli inquirenti e comunque questo era
poco ma sicuro, il fatto che la 'ndrangheta si fosse interessata e
avesse portato voti distribuendoli all'interno dei candidati del
2018, noi abbiamo detto: c'è un'unica cosa da fare, si deve tornare
ad elezioni, non importa la posizione dei singoli, conta solo il
fatto che questo Consiglio non è legittimamente eletto, perché è
stato votato con i voti della 'ndrangheta. Punto, non c'è né se né
ma. Ci era anche stato offerto di ritornare al governo pur di non
tornare a elezioni e la risposta è stata un secco no, punto. Questo
Consiglio, si diceva, non è legittimamente eletto e di conseguenza
la Valle d'Aosta ha diritto di avere elezioni pulite e ha diritto
di eleggere i propri rappresentanti, ma soprattutto non ci deve
essere l'ombra della 'ndrangheta sul Consiglio regionale della
Valle d'Aosta. Quindi che cosa abbiamo fatto? Abbiamo riportato la
Valle a elezioni.
Direi che tutto quello che dovevamo fare l'abbiamo fatto, adesso
il procedimento è sempre lo stesso. Ci è stato chiesto "Perché non
chiedete le dimissioni di Testolin?". Noi non le abbiamo mai
chieste neanche prima, continuiamo a non farlo, la posizione è
sempre la stessa, perché ognuno, ripeto, deve rispondere in altra
sede, ma non deve rispondere a noi come politici.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK