Consiglio Regionale della Valle d'Aosta - Oggetto del Consiglio n. 2581 del 25 gennaio 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Costituzione e funzionamento degli organi consiliari
STATUTO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2581 del 25 gennaio 2017 - Resoconto
OGGETTO N. 2581/XIV - Approvazione di mozione: "Cessazione
dell'attività della Commissione consiliare speciale per le riforme
istituzionali".
Rosset (Presidente) -
Punto n. 25 dell'ordine del giorno.
Per l'illustrazione, chiede la parola il collega Bertin, ne ha
facoltà.
Bertin (ALPE) -
Affrontiamo una questione che già avevamo
depositato sotto forma di risoluzione nel passato Consiglio: la
commissione speciale istituita nell'ottobre dell'anno scorso. Sarò
particolarmente sintetico nell'illustrarla e cercherò anche di non
essere polemico, anche se ci sarebbe di che essere polemico dal
momento che il suggerimento che avevamo fatto all'epoca di non
istituire la commissione finché non ci fosse stato il referendum
che avrebbe in qualche modo creato con uno scenario certo la
possibilità o meno di intervenire nella revisione dello Statuto...
Ritornando alla questione della commissione che è stata istituita
nel mese di ottobre, in questi mesi ovviamente i lavori della
commissione speciale sono andati a rilento nell'attesa del
referendum; il risultato del referendum ha ovviamente cambiato
completamente lo scenario rispetto alle possibilità di modificare
lo Statuto regionale, necessità che evidentemente esiste ormai da
decenni, quella istituita ad ottobre era la III Commissione, in più
commissione speciale alla quale poi si è aggiunta anche una
convenzione per la revisione dello Statuto. Alla fine poi tutte
queste commissioni, le precedenti non avevano prodotto alcun
effetto pratico proprio in ragione della mancanza dell'intesa che,
se vogliamo, è elemento fondamentale da questo punto di vista per
procedere ad una revisione dello Statuto. Il risultato referendario
ha profondamente modificato la situazione e ha di fatto messo fine
alla commissione speciale, nel senso che se da un punto di vista
della tempistica il referendum ha accelerato la fine della
legislatura a livello statale, in effetti se non sarà luglio sarà
ad ottobre o sarà a febbraio, di fatto politicamente questa
legislatura è finita con il risultato referendario, d'ora in poi
non ci saranno altre iniziative di questo genere, inevitabilmente
la legislatura andrà a chiudersi. Oltre questo, anche le condizioni
politiche non sono delle più favorevoli. È evidente che siamo in un
contesto estremamente sfavorevole alle Regioni a Statuto speciale,
in generale alle autonomie territoriali, regionali in particolare,
che inducono ad avere prudenza nell'intervenire con modifiche allo
Statuto della Regione.
Tenuto anche conto delle competenze che ha la I Commissione
(Istituzioni e autonomia), che può comunque benissimo occuparsi di
queste problematiche, eventualmente se si deve intervenire su
questioni minime - perché ovviamente oramai intraprendere una
revisione globale dello Statuto sia per ragioni di tempo, sia per
ragioni di quadro politico è oggettivamente sconsigliabile e non
praticabile -, chiediamo di chiudere con la fine di gennaio
l'esperienza della commissione speciale. Nella sostanza questa è
l'illustrazione della mozione.
Presidente -
Ha chiesto la parola il collega Restano, ne
ha facoltà.
Restano (PNV) -
Prendo la parola in qualità di Presidente
della commissione. La volta scorsa quando lei ha ritirato la
mozione, ho dato lettura di una nota in cui ho avanzato una
richiesta politica ai vari movimenti. Mi spiace che ci sia stata
un'incomprensione tra di noi, questo non voleva essere così, però
prendo atto che, non essendo pervenuta alcuna risposta, non c'è
interesse che la commissione vada avanti e sono felice che venga
chiusa.
Presidente -
Non ci sono altre richieste di intervento.
Dichiaro chiusa la discussione generale. Metto in votazione il
punto n. 25 all'ordine del giorno. Dichiaro aperta la votazione. La
votazione è chiusa.
Esito della votazione:
Presenti: 34
Votanti: 34
Favorevoli: 34
La mozione è approvata.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK