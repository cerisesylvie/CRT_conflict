Consiglio Regionale della Valle d'Aosta - Oggetto del Consiglio n. 3490 del 3 aprile 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BENI CULTURALI
Musei, biblioteche, archivi storici e aree di interesse archeologico
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3490 del 3 aprile 2024 - Resoconto
OGGETTO N. 3490/XVI - Interpellanza: "Programmazione degli
interventi di valorizzazione, manutenzione e conservazione che
interessano la cinta muraria romana e le aree limitrofe".
Bertin (Presidente) -
Punto n. 31. Consigliere Aggravi,
ha facoltà di intervenire.
Aggravi (RV) -
L'interpellanza che andiamo a presentare
con il collega Brunod era già stata in realtà annunciata nel corso
dello scorso Consiglio laddove, oltre a parlare in un'altra
iniziativa di quello che era il futuro del tratto ferroviario nei
pressi del Castello di Bramafam, avevamo anche chiesto notizie in
merito a quelli che potevano essere o erano degli intendimenti o
delle attività di valorizzazione e recupero dell'omonimo
castello.
Avevamo compreso, dalla risposta, che non c'era nulla, al
momento, in essere e, considerato che sulla cinta muraria della
città di Aosta di epoca romana insistono tutta una serie di torri,
casseforti o comunque strutture di interesse storico e culturale, e
soprattutto ricordato che all'interno del Documento di economia e
finanza 2024-2026 si è dato spazio - e ricordo anche nel corso
dell'audizione era stato oggetto di interlocuzione con lo stesso
Assessore competente - a quelle che sarebbero state poi le attività
di valorizzazione del patrimonio archeologico di Aosta e del
territorio per le celebrazioni del 2050° anno dalla Fondazione di
Augusta Praetoria, abbiamo voluto presentare quest'iniziativa per
cercare di fare un po' più luce non soltanto su quale è lo stato di
avanzamento, di produzione, di elaborazione del provvedimento di
legge, così avevamo compreso durante le audizioni per appunto
portare avanti quell'obiettivo che ho citato, ma anche e
soprattutto capire, al di là della risposta che abbiamo ricevuto
sul castello di Bramafam, se ci sono attività di valorizzazione e
di recupero delle altre strutture insistenti sulla cinta muraria di
epoca romana della città di Aosta.
In particolare, chiediamo all'Assessore competente quali siano
gli interventi ad oggi programmati o già in corso di svolgimento
dall'Amministrazione regionale, anche in collaborazione il Comune
di Aosta (perché comunque è l'ente di riferimento essendo suo il
territorio), ciclabili a parte, che interessano torri o casseforti
o altre strutture storiche poste lungo il perimetro della città
muraria di Aosta.
Se nell'ambito del già richiamato obiettivo di DEFR che citiamo,
si intendano prevedere interventi di valorizzazione, manutenzione e
conservazione che interessano la cinta muraria di epoca romana e le
aree limitrofe, senza concentrarsi ovviamente sull'epoca romana, ma
in generale di quello che si trova, che hanno anche altre
trattazioni, con particolare riferimento al periodo medioevale.
Quale sia lo stato di definizione del testo di legge previsto
dal già richiamato obiettivo e quando si intenda portarla
all'attenzione delle competenti Commissioni consiliari, considerato
che, nel momento in cui abbiamo trattato il tema durante il DEFR,
abbiamo compreso che fosse appunto un'iniziativa di indirizzo,
quindi non ci fossero ancora tutti i contenuti; però di tempo
adesso ne è passato e quindi vorremmo capire anche su questo punto
qual è lo stato dell'arte delle cose.
Presidente -
Assessore Jean-Pierre Guichardaz, ha facoltà
di intervenire.
Guichardaz J. (FP-PD) -
La risposta riprendeva alcune
considerazioni già fatte al riguardo dell'attività della
Soprintendenza che ho già detto al collega Brunod, che eviterò di
leggere, ma ovviamente le tengo salve riguardo ad una complessiva
attività della Soprintendenza; avevo già accennato ad alcune
attività sulle mura romane e sulla città di Aosta che riprendo,
quindi completano un po' anche il quadro per chi non avesse
ascoltato la risposta del collega Brunod. Invito eventualmente a
riascoltare, per non rileggere di nuovo le attività in cui siamo
impegnati: Castello di Quart eccetera.
Le strutture competenti della Soprintendenza hanno programmato
una serie di restauri sulla cinta muraria romana seguendo un ordine
di priorità, questo sulla base dello stato di conservazione dei
vari tratti, proprio al fine - e forse questo era già stato
accennato nel corso di una precedente risposta - di riuscire nel
tempo a garantire la conservazione dei parametri murari storici
ancora conservati.
Nello specifico, l'obiettivo programmato della Soprintendenza è
quello di effettuare la progettazione e relativi lavori di restauro
di un tratto di cinta per anno, quindi vengono proprio considerati
dei tratti ogni anno e restaurati.
Nello specifico, nel 2023, è stato progettato l'intervento ed
eseguito il restauro di un lungo tratto della cinta nel settore
sud-ovest.
Per il 2024, è in corso di redazione la progettazione per
l'intervento su un secondo tratto di muro, cui farà seguito
l'esecuzione dell'intervento compreso tra Avenue Conseil des Commis
e la Torre di Pailleron.
L'analisi e la conoscenza dello stato di conservazione delle
emergenze romane presenti in città hanno determinato una priorità
sulle mura, per poi affrontare il restauro delle torri (evito poi
di dire tutto ciò che ho detto prima nello specifico). Però in una
specifica area del territorio comunale, gli uffici sono attivi su
due importanti interventi: da un lato il cantiere di valorizzazione
dell'area di Aosta est, compreso il restauro interno ed esterno
(come le ho detto, mi sembra, l'altra volta) della Tour Fromage e
il restauro esterno della Torre dei Signori di Quart. Dall'altro,
le fasi di affidamento e esecuzione della realizzazione di un
ponteggio dell'Arco d'Augusto funzionale all'intervento di restauro
conservativo che è in fase di gara di affido, con la previsione di
inizio lavori nell'estate 2024 per concludersi - speriamo -
nell'estate del 2025.
La collaborazione con struttura interna all'Amministrazione,
quindi, permetterà di eseguire nel 2024 alcune manutenzioni
all'area esterna anche della Torre di Bramafam (ne avevamo parlato
l'altra volta), mentre una fattiva collaborazione con
l'Amministrazione comunale di Aosta permetterà di realizzare o di
sostituire alcune illuminazioni esterne di alcuni monumenti
cittadini lungo il perimetro delle mura romane, in particolare,
all'interno delle previsioni di un progetto di razionalizzazione
dell'illuminazione pubblica comunale, è prevista una nuova
illuminazione per la Torre del Lebbroso (credo che farà piacere
anche al collega Ganis, che su questo tema ci ha interpellato più
di una volta; l'abbiamo fatta rientrare all'interno di una più
razionale opera di illuminazione insieme al Comune di Aosta), per
la Torre di Bramafam e per l'Arco di Augusto, oltre che per alcune
porzioni della cinta ovest a sud e ad est.
Per quanto riguarda il disegno di legge inizialmente previsto
per lo stanziamento delle somme per gli interventi specifici sui
monumenti, siamo in fase di riflessione, ma al momento è stato
trasformato in un programma di attività, da approvarsi
probabilmente con deliberazione, dal momento che gli interventi
principali sui monumenti sono di fatto già finanziati e avviati
come le ho esposto prima.
Gli uffici stanno quindi elaborando un programma di
manifestazioni, legate poi ai festeggiamenti del 2050° anno della
città di Aosta, in modo trasversale anche per coinvolgere le
strutture culturali, le attività espositive e poi anche elaborare
una serie di eventi e visite da raccontare durante il corso
dell'anno di nascita della città, che prenderanno avvio ovviamente
nel 2025 ma si protrarranno su parte del 2026.
Presidente -
Consigliere Aggravi, ha facoltà di
intervenire.
Aggravi (RV) -
Mi consenta una battuta iniziale: spesso
ci viene detto che dobbiamo fare delle domande più precise, più
puntuali; in questo caso io e il collega Brunod, per carità,
abbiamo toccato due antipodi, però sembra quasi che fosse meglio
fare una domanda generale. Io non vado oltre su questo, però, al
netto di questo, sinceramente pensavo anche un po' di facilitare la
risposta.
Il primo dato di fatto, quindi se ho capito bene, l'idea della
legge viene messa da parte perché si ricomprende all'interno di un
programma di attività che in realtà sono già in parte individuate
ed attivate perché sono nella generale economia delle attività che
già fa la Sovrintendenza, se ho capito bene.
Dall'altro lato, prendiamo atto di quelle che sono le ulteriori
informazioni rispetto al Castello di Bramafan e di quelle che già
ci aveva dato. Mi sembra che alcuni monumenti, o comunque alcune
strutture, non so se appuntando magari mi sono perso dei pezzi, ma
la Tour Neuve, ad esempio, non mi è sembrato che fosse citata.
Magari rientrerà nell'ambito di quei lotti che lei ci ha
rappresentato delle mura. Però, forse, da parte nostra l'idea di un
progetto un pochettino più organizzato che coinvolga la città di
Aosta potrebbe anche rilanciare quella che era magari la finalità
iniziale di leggi come "Aosta Capitale". Ma è una battuta e anche
un invito, considerato che necessariamente ci deve essere un
rapporto a due, perché l'Amministrazione comunale è necessariamente
da considerare.
Aspetteremo anche di capire un po' meglio come verrà organizzato
questo Giubileo della città di Aosta, perché ad oggi ci sembra
ancora molto tutto da definire e
in itinere
, magari avremo
modo di approfondirlo meglio e a questo punto anche di aggiornare
quello che è l'obiettivo che è stato rappresentato nel DEFR, ma
penso che avremo modo di tornare sul tema.
Forse un programma un pochettino più definito e un pochettino
più organizzato potrebbe essere utile, partendo tra l'altro dalle
attività che sono già in programmazione e sono già in
esecuzione.
Presidente -
Sospendiamo brevemente per arieggiare i
locali. I lavori del Consiglio sono sospesi.
La seduta è sospesa dalle ore 16:57 alle ore 17:21.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK