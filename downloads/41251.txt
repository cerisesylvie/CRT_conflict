Consiglio Regionale della Valle d'Aosta - Oggetto del Consiglio n. 412 del 19 febbraio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
DEMANIO E PATRIMONIO REGIONALE
FINANZA REGIONALE E LOCALE
Finaosta
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 412 del 19 febbraio 2019 - Resoconto
OGGETTO N. 412/XV - Approvazione di mozione: "Impegno per
l'affidamento a Finaosta S.p.A. della realizzazione di uno studio
per una diversa gestione nel centro di Parigi dell'immobile
denominato "Maison du Val d'Aoste"".
Rollandin (Presidente)
- Passiamo al punto n. 5
all'ordine del giorno. Ha chiesto la parola il collega Bertin, ne
ha facoltà.
Bertin (RC-AC)
- Riaffrontiamo una questione già
affrontata molte volte in questo Consiglio, vale a dire la
Maison du Val d'Aoste
di Parigi, per chi non lo sapesse,
quei pochi, da diversi anni la Regione Valle d'Aosta tramite
Finaosta ha acquistato e gestisce nel centro di Parigi un immobile
denominato appunto
Maison du Val d'Aoste
con funzione di
rappresentanza istituzionale e di promozione. Questa
Maison du
Val d'Aoste
è costata negli anni ai cittadini valdostani, ai
contribuenti valdostani un'ingente somma di denaro pubblico tra
l'acquisto e la gestione, dal momento della sua acquisizione ad
oggi sono cifre che superano gli 8 milioni di euro, cifra notevole
in rapporto soprattutto all'attività svolta all'interno di questa
Maison du Val d'Aoste
, che, come sottolineato in diverse
occasioni e da molti Consiglieri, dal punto di vista dei ritorni
promozionali, per la nostra Regione certamente non è all'altezza
della spesa sostenuta. Ogni anno si ripetono stancamente le stesse
iniziative senza particolare successo e ogni anno la gestione di
questa struttura viene affidata puntualmente alla solita società di
gestione, peraltro quella dell'ex Consigliere regionale leghista,
Linty. Un affidamento con una serie di requisiti talmente
complicati che alla fine negli anni a partecipare a questo bando è
sempre stato soltanto uno, quello che l'ha vinto, senza mai avere
avuto un altro concorrente, anche perché non si poteva concorrere,
i paletti erano tali che alla fine non poteva che concorrere quella
società, cosa piuttosto curiosa, diciamo così, e che avrebbe
comunque dovuto anche da questo punto di vista farci riflettere,
creando anche una sorta di concorrenza nella gestione di questa
struttura.
Andiamo al di là di questo aspetto, negli anni è pur vero che il
costo complessivo della struttura è andato calando, anche in
relazione a interventi in Consiglio, tra l'altro, anche soltanto
due anni fa era stata votata una mozione che andava proprio nella
direzione di ridurre i costi di gestione e in parte questa
spending rieview
, chiamiamola così, è stata fatta. Resta
però una questione di fondo: l'utilità di questa
Maison du Val
d'Aoste
, una mozione presentata più di due anni fa e approvata
all'unanimità da questo Consiglio prevedeva, oltre alla riduzione
dei costi della gestione, anche una diversa gestione, cercando di
coinvolgere gli attori economici valdostani, interessati ad avere
su una piazza importante come quella di Parigi uno spazio,
coinvolgere loro e in parte anche
les émigrés valdôtains
,
per dare un significato a questa presenza valdostana a Parigi. La
mozione era stata approvata all'unanimità e prevedeva, qualora non
vi fossero stati degli interessi, delle manifestazioni di interesse
da parte di attori economici e turistici locali, l'alienazione del
bene e una diversa organizzazione della presenza a Parigi della
Regione. Questa mozione di due anni fa, come ci è stato risposto 15
giorni fa dal Presidente della Regione, al momento non ha prodotto
alcun risultato, è stata una mozione fine a sé stessa, in effetti
fino ad ora, come ci ha detto anche il Presidente della Regione,
Finaosta ha fatto delle riflessioni in merito a questa mozione e
alla gestione della struttura, però bisogna andare al di là delle
riflessioni, riflettere due anni su una mozione mi pare francamente
troppo. Per questo interveniamo di nuovo su questo argomento,
introducendo una tempistica, vale a dire affidare a Finaosta 45
giorni per elaborare uno studio finalizzato a una gestione diversa
di questa struttura, che costi meno alla Regione, sia più utile ai
valdostani e rappresenti il punto di riferimento di maggiore
interesse per
les émigrés
valdostani e in generale una
svolta nella gestione della
Maison du Val d'Aoste
a
Parigi.
Presidente
- La parola al collega Ferrero.
Ferrero (MOUV')
- Diciamo che nel nome della via (rue des
Deux Boules) in cui si trova la
Maison du Val d'Aoste
già si
poteva intuire qualcosa perché "des Boules" - io traduco perché non
tutti purtroppo sanno il francese - vuol dire "due palle" e sono le
palle che ci hanno raccontato in questi anni su quanto è stato
fatto alla
Maison du Val d'Aoste
. Alle volte si parla di
difendere l'immagine, giustamente anche il Presidente Fosson ha
detto: "
dobbiamo difendere l'immagine dell'Amministrazione
regionale
", se dobbiamo difenderla, magari sul sito della
Maison du Val d'Aoste
, dopo un anno dagli avvenimenti e
dagli accadimenti che hanno portato al licenziamento per un
procedimento giudiziario di colui che conduceva la
Maison du Val
d'Aoste
, che sul sito ci sia ancora il nome e cognome di questa
persona e ci sia l'indirizzo di posta elettronica, allora uno dice:
"che cosa fanno alla
Maison du Val d'Aoste
?", e questo è un
interrogativo che si sono poste molte persone. Non si riesce bene a
capire, collega Bertin, ne abbiamo parlato, in che cosa consista
l'attività svolta dalla
Maison du Val d'Aoste
. È un mistero,
è un segreto, fa parte forse del mitico servizio segreto valdostano
affiliato alla Francia, non lo so.
Fatto sta che sappiamo quanto ci è costato l'acquisto (circa 1
milione e 700 mila euro), in una zona, tra l'altro, che è vero è
una zona centrale di Parigi, ma è una zona che è riservata
soprattutto agli uffici, se uno deve promuovere la Valle, che deve
avere un pubblico e un accesso, che è un accesso che un ufficio
turistico ha, non la va a prendere lì, anche dal punto di vista
della localizzazione quindi è stata sbagliata la cosa.
Fatto sta che permangono dei dubbi, ci sono una serie di
stagisti, stagiste... stagiste no, diciamo stagisti maschi,
stagiste non sta bene, che vengono selezionati in base a che cosa?
Io non ho ancora ben capito, anche se, guardando i cognomi, anzi
vedendo qualche cognome, mi verrebbe qualche brutto pensiero, ma
non voglio pensare male, quindi poi avrò dei chiarimenti più
esaustivi dalla Finaosta, persone che vanno lì sono pagate
profumatamente comunque per essere degli stagisti e che alloggiano
anche gratis, perché ci sono degli alloggi che vengono pagati dalla
Regione a queste persone. Per fare che cosa? Il collega Bertin
dice: "bisogna ridurre le spese", attenzione, ci sono tutta una
serie di spese, che non vengono computate in quella specie di
affidamento che viene fatto tutti gli anni e queste sono le spese,
per esempio, delle trasferte di chi avanti e indietro dalla sede di
Parigi, a chi è andato avanti e indietro dalla sede di Parigi in
questi anni: voli, macchina, pasti, a fare che cosa? Altro grande
mistero! Senza andare poi a vedere una piccola chicca, perché a
quest'ora bisogna solleticare un po' le menti, iniziamo a essere
stanchi, allora bisogna tirare fuori qualcosa che faccia un
pochettino riflettere, nell'inventario del materiale assegnato alla
Maison du Val d'Aoste
spicca, ma spiccano tante cose, ma una
di quelle che mi ha colpito è un'affettatrice, pagata 4070 euro,
che risulta ancora in uso, acquistata da un certo caseificio di cui
non faccio il nome. Questa è una sola delle spese, ma che ci fanno
con l'affettatrice? Diteci se c'è uno spaccio, se qualcuno ha
aperto uno spaccio! Che cosa affettano alla
Maison du Val
d'Aoste
è un grande interrogativo. Già in passato avevamo
tentato - anche il collega Bertin e altri colleghi - di ottenere
delle informazioni, ma tutto, anche con le mozioni, è finito sempre
nel dimenticatoio. Allora forse sarebbe il caso di fare alcune
verifiche. Adesso non dico che su ogni partecipata e su ogni ente
controllato dalla Regione dovremmo aprire una commissione
d'inchiesta, anche se sarebbe opportuno, però effettivamente,
quando vedi che le cose sono andate male, quando vedi che la
persona che si era occupata per cinque, sei, sette, otto anni, non
so quanti anni, della questione è stata licenziata dalla Finaosta
per questioni giudiziarie, quando vedi degli strani movimenti, non
riesco a capire negli acquisti, io non che li spiego, poi qualcuno
che me li spiegherà meglio, qualcuno di Finaosta, sarebbe
interessante audire qualcuno di Finaosta che ci dica: "che cosa ne
fate di questo materiale?", perché ci sono delle voci che sono
sinceramente incomprensibili. Allora bisogna avere il coraggio di
dire che o si riforma completamente, si vende la sede, non ha senso
tenere quella sede, la si vende, si prende un ufficietto in un
posto più centrale, dove si possa fare promozione turistica,
promozione per quanto riguarda magari piccole realtà che ci sono
qui in Valle d'Aosta e si riparte da zero con dei costi che, a mio
avviso, potrebbero essere altro che dimezzati, soprattutto i costi
che sono i costi relativi, quelli che non figurano dalle carte
ufficiali. Ecco che allora è indispensabile innanzitutto che - e
penso che il collega concordi con me - in commissione sia fatta
chiarezza su tutta una serie di realtà sulle quali finora c'è stato
un mistero e successivamente si adottino delle decisioni. Si tratta
di decisioni coraggiose, nel senso che non possiamo permetterci
l'Ambasciata a Parigi, proviamo magari ad Ankara, dato che i nostri
componenti della Giunta sembra che abbiano dei contatti con i
turchi, magari con l'Ambasciata ad Ankara riusciamo a ritornare dei
soldi che abbiamo prestato ai turchi della Cioccolato Valle d'Aosta
fallita. Ecco, potrebbe essere un'idea, potremmo risparmiare
qualcosa. È venuto quindi il momento di fare chiarezza. Io penso -
e l'invito che ha fatto il Consigliere Bertin è un invito di buon
senso - che dobbiamo fare chiarezza però dandoci un termine.
Verifichiamo in commissione le cose che non vanno, vediamo
effettivamente tutti gli oneri di gestione e poi passiamo alla
decisione, che è vendere questa sede, che non ha nessun
significato, nella quale non si sta assolutamente lavorando. Poi si
mettano già lì a pensare di compilare che cosa hanno fatto in
questo periodo, perché non è stato fatto nulla, salvo quattro
esposizioni per le quali si poteva tranquillamente prendere in
affitto in un'altra sede parigina una sala, una saletta e
risolvevamo il problema. Dato che i periodi della
grandeur
valdotâine
sono finiti perché non c'è più quasi un euro,
vediamo di volare più basso e vediamo anche di verificare la bontà
di alcune iniziative che magari a livello di investimento
immobiliare sicuramente sono state un affare, perché, se la
rivendiamo adesso, ci guadagniamo, però togliamoci questa palla al
piede che mangia solo soldi e non genera nulla, a meno che adesso
qualcuno non tiri fuori il coniglio dal cilindro e mi dica: "no,
abbiamo fatto questo, questo, questo e quello", benissimo, allora
sarò lieto di chiedere scusa, aggiungendo però alcune altre
cose.
Presidente
- Ha chiesto la parola il collega Aggravi, ne
ha facoltà.
Aggravi (LEGA VDA)
- Dalla introduzione fatta dal collega
Bertin prendo ispirazione per un principio in cui credo: quello che
ogni investimento giustamente deve avere dei ritorni promozionali,
patrimoniali o comunque deve rendere, perché altrimenti non è un
investimento, ma è un vuoto a perdere. Sicuramente - e qui cito il
collega Ferrero - magari alcune scelte sono state prese in un
periodo di
grandeur
, dove, rispetto al progetto o la
funzione che questo importante
asset
poteva avere, è stata
fatta più una scelta di avere una presenza in loco senza
effettivamente avere una strategia sottostante e spesso la mancanza
di strategia viene colmata con un bando: questa è una battuta, ma
sicuramente forse dovevano essere fatti e dovranno - guardo al
futuro - essere fatti dei ragionamenti differenti. Crediamo ancora
intanto nella presenza sulla piazza parigina - e penso che su
questo siamo tutti d'accordo - ma crediamo ancora nella funzione o
nella potenziale funzione che questa sede, questo
asset
può
avere?
Mi rilego al bando e voglio tranquillizzare il collega Bertin,
che ho sentito in un'altra occasione citare quel famoso Consigliere
leghista, da tempo ha cambiato tessera, l'ho cambiata anch'io,
quindi siamo a somma zero. Detto così, io penso che l'obiettivo che
bisogna darsi rispetto alla
Maison du Val d'Aoste
è capire
quale ne sia la funzione o potenziale funzione. La voglio
rilanciare? Bene, ma penso che sia un rilancio che deve avvenire in
chiave turistica, promozionale ma effettiva, con una presenza e
un'apertura effettiva e con delle attività che possono anche essere
molto importanti per la promozione turistica. Una semplice
rappresentanza... sinceramente ancora mi sembra che nessuno
purtroppo, dico io, ci abbia riconosciuto sovranità e libertà di
battere moneta, quindi forse le ambasciate possono sicuramente
andare bene, come dicevamo questa mattina nello scambio con il
Presidente Fosson, ma la vedo più in ottica di promozione.
Sicuramente bisognerà indagare su quelle che sono state le spese e
quello che è stato l'investimento, ma io credo che bisogna valutare
un rilancio che non so, a questo punto, se effettivamente può
passare da parte di Finaosta o di soggetti che effettivamente si
occupano di promozione turistica.
Uno degli aspetti che, secondo me, anche quando ero dall'altra
parte del tavolo, ma oggettivamente non ho fatto molto a tempo, ero
anche affaccendato in altre faccende... la stranezza era che la
finanziaria regionale, che dovrebbe avere un certo tipo di
funzione, anche nella formulazione della mozione, si trova a dovere
gestire uno studio che forse non è a sé, che deve essere demandato
e - perché no? - vista anche la riforma dell'ente di promozione e
quindi della strategia turistica, posto il fatto che si creda o no
che la nostra
Maison
debba avere una finalità di natura
turistica, io penso che sia anche necessario valutare una
exit
strategy
da Finaosta, che ha altre funzioni e che, secondo me,
non deve andare a gestire sedi di rappresentanza che, in realtà,
forse il futuro ente di promozione dovrebbe avere. Ovviamente non
si può piangere - e qui concludo - sul latte versato, ma credo
effettivamente che, se non è un'ennesima commissione speciale,
sicuramente le commissioni deputate dovranno e potranno verificare
se effettivamente l'investimento fatto e le spese sostenute nel
tempo sono state adeguatamente ammortizzate.
Presidente
- Ha chiesto la parola la collega Nasso, ne ha
facoltà.
Nasso (M5S)
- Ringraziamo sicuramente i colleghi di Rete
Civica per avere presentato questa iniziativa e i colleghi che mi
hanno preceduta, soprattutto il collega Ferrero, che mi ha fatto
anche molto sorridere descrivendo questa
Maison du Val
d'Aoste
come il castello di Harry Potter in pratica. Lo scorso
gennaio il collega Vesan e io siamo stati per la prima volta
all'annuale incontro con i valdostani che vivono all'estero
("l'Arbre de Noël") presso la
Maison du Val d'Aoste
. È stato
un piacere chi ha lasciato la nostra Regione, vive a Parigi, in
Francia da anni e devo ammettere che a livello umano, guardiamo
anche quel lato lì, confrontarsi e incontrare questi emigrati che
erano forse abituati a vedere sempre le stesse facce e sempre gli
stessi movimenti è stato un vero piacere e siamo stati ben accolti.
Ci sono stati momenti istituzionali, momenti di dialogo ed è stata
una bella festa, non si potrebbe dire il contrario de "l'Arbre de
Noël", ma frecciatine a parte e descrizione, è doveroso
sottolineare, e vengo nel merito della mozione, che è necessario
ridefinire sicuramente i modi e i costi della nostra presenza a
Parigi.
La
Maison du Val d'Aoste
costa ai valdostani più di 300
mila euro l'anno, come ha detto chi mi ha preceduta, non so bene se
esista una rendicontazione puntuale di questa cifra, ma appunto,
visto che pare ci siano dei misteri ogni due per tre, forse non
l'abbiamo, e manca sicuramente di iniziative, programmazione e
valorizzazione. Questa struttura non deve solamente essere un
ufficio di rappresentanza, che dà volantini, la mia sensazione
personalissima, sono stata lì qualche ora, è stata quella, non di
un crocevia culturale, di un luogo d'incontro, insomma di un polo
che faccia delle cose. Dicevo che non deve essere un ufficio di
rappresentanza, banalmente mantenuto con denaro pubblico, ma un
investimento, un punto di appoggio, un crocevia culturale, ad oggi
le attività hanno avuto davvero poco riscontro e ci auguriamo un
cambio di rotta. Dovrebbe essere insomma la base, la casa, la sede
di tanti valdostani, soprattutto i giovani perché ce ne sono
tantissimi di valdostani giovani che lavorano e studiano a Parigi.
Una consistente rete di rapporti e rappresentanza già esiste,
bisognerebbe solo sapere farla fruttare in modo vantaggioso per
tutti i valdostani. Sicuramente un'analisi puntuale in commissione
sui costi, sui benefici, costi e benefici lo stiamo sentendo un po'
troppo in questo periodo, di questa
Maison du Val d'Aoste
deve essere fatta perché in un periodo di magra, come questo,
chiamiamolo così, è importante andare in questa direzione. La
Maison du Val d'Aoste
deve essere un investimento e non un
debito
tout court
.
Presidente
- Ha chiesto la parola la collega Pulz, ne ha
facoltà.
Pulz (ADU VDA)
- Posto il nostro voto a favore di questa
mozione, vorrei sottolineare brevemente alcune questioni che vanno
nella stessa direzione dei colleghi che mi hanno preceduta.
Innanzitutto i vari Governi regionali non hanno dato seguito alla
mozione del 2017, ci è stato detto e mi pare corretto ribadire che
questo non è giusto rispetto al ruolo ispettivo e di indirizzo di
questo Consiglio. Vorrei dire poi che in tempi di crisi crediamo
che quei 300 mila euro annui possano essere collocati meglio,
impiegati meglio, magari in Valle d'Aosta, la locazione della
struttura potrebbe garantire un introito alla Regione, mentre si
valuta la sua eventuale alienazione. D'altronde ci pare che le
categorie economiche e sociali valdostane, anche quelle degli
émigrés
non si siano mai dimostrate realmente
interessate alla gestione e nemmeno alla partecipazione alla spesa.
In passato, crediamo anche oggi, la
Maison
pare
più frequentata da valdostani in gita premio a Paris, che non da
francesi interessati a conoscere la
Vallée
. Noi
crediamo fermamente che in tempi di crisi ci si debba dare delle
priorità e quei 300 mila euro l'anno d'altronde sono quasi un terzo
forse delle somme che vengono spese per una campagna promozionale
rispetto al mondo francofono per esempio. Forse poi la promozione
turistica della Valle d'Aosta non ha più bisogno di un luogo
fisico, ormai esiste il
web
, funziona benissimo a
questo scopo e quindi le risorse potrebbero essere impiegate in
altro modo. Una curiosità in più rispetto a quella raccontataci dal
collega Ferrero: sul sito
web
della
Maison du Val d'Aoste
, oltre a esservi ancora una
serie di refusi, si trovano frasi divertenti, per esempio
questa:
"
Le Casino de la Vallée est le
plus important et le plus prestigieux d'Europe
"
.
Presidente
- Ha chiesto la parola il collega Aggravi, ne
ha facoltà.
Aggravi (LEGA VDA)
- Rispetto all'intervento che avevo
fatto, volevo fare una proposta ai firmatari della mozione per
un'aggiunta rispetto all'impegnativa che è stata indicata, ovvero
andare a prevedere per il Governo regionale l'impegno ad affidare
non a Finaosta, ma per il suo tramite "
la realizzazione, entro
45 giorni, di uno studio finalizzato ad una diversa gestione della
struttura citata in premessa
- che tenga anche conto del
costituendo ente unico di promozione -
che dia appunto
attuazione alla mozione approvata all'unanimità...
". Questa è
una proposta che cerca di andare in linea sia, da un lato, con la
necessità che ci sia un qualcosa di terzo ad occuparsi
effettivamente di promozione, a fare lo studio e soprattutto che ci
sia il coordinamento con la futura riforma del turismo.
Presidente
- Chiedo al collega Aggravi se ci può dare il
testo dell'eventuale modifica. Grazie. La parola al collega Bertin,
ne ha facoltà.
Bertin (RC-AC) -
Per quanto riguarda l'eventuale
emendamento, l'obiettivo che mi sono posto con questa mozione è
quello di cambiare la gestione di questa struttura e, visto che
sono anni che cerchiamo, che cerco, che si cerca di ottenere
qualche risultato concreto nella gestione di questa
Maison du
Val d'Aoste
per cambiarne sostanzialmente la gestione, perché
così com'è non funziona. In passato abbiamo già audito in
commissione chi concretamente gestisce la struttura, Linty e anche
altri, non abbiamo potuto sentire il Direttore della
Maison
poiché era stato poi coinvolto nelle vicende che poi sappiamo che
hanno portato al licenziamento dello stesso.
Per quanto mi riguarda, che lo faccia Finaosta o che lo faccia
tramite Finaosta un altro ente non mi crea nessun problema,
l'importante è che si raggiunga un risultato in tempi brevi e si
metta mano a questa situazione che si trascina già da troppo tempo
e che con la mozione di due anni fa ci auguravamo, mi auguravo che
avesse preso la direzione giusta e che in poco tempo in qualche
modo fossimo usciti da questa palude, chiamiamola così, mentre a
due anni di distanza poco è cambiato. L'importante, per quanto mi
riguarda, è che la situazione cambi, lo strumento mi è abbastanza
indifferente, l'importante è che si affronti la questione e si
risolva in poco tempo.
Presidente
- La parola al collega Lucianaz, ne ha
facoltà.
Lucianaz (LEGA VDA)
- Deux mots pour nos frères
valdôtains émigrés à Paris. Moi aussi j'étais là au mois de
janvier, on a été reçus très bien, d'ailleurs ils nous ont confirmé
que, depuis presque une année seulement, les associations des
émigrés peuvent utiliser cette Maison. En effet en bas ils avaient
peut-être la machine pour hacher le salami et le jambon parce
qu'ils nous ont préparé de très bonnes spécialités valdôtaines et
pas, même du lard e tout, donc un accueil formidable. Moi je ne
sais pas si cette Maison est utile aux associations valdôtaines, de
quelle façon, mais c'est vrai qu'il y'a trop de choses dans cette
Maison, c'est-à-dire elle est à la fois l'Ambassade valdôtaine,
"
l'ufficio organizzativo della Finaosta
", "
la vetrina
delle specialità valdostane culturali
e storiche
".
Peut-être qu'il y a trop de choses, c'est peut-être venu le moment
de faire un peu d'ordre.
De ce qu'on a appris à Paris dans ces deux jours, cet immeuble
est très bien placé, donc a une valeur commerciale formidable, on
parle presque de 10.000 le mètre et donc on pourrait bien utiliser
cet argent pour récupérer quelque chose de plus important surtout
du point de vue de l'image, si on veut effectivement proposer les
produits valdôtains et l'image de la Vallée d'Aoste. Moi j'étais à
Paris le 31 décembre, le jour du réveillon, je suis passé à la
Maison valdôtaine et elle était dramatiquement fermée, c'était cinq
heures l'après-midi, et je vous garantis que l'image était celle -
et n'était pas la même image du jour de "l'Arbre de Noël" - d'une
rue vraiment abandonnée, il y avait deux clochards, il y avait une
terrible odeur que vous pouvez imaginer; il y avait quatre... là
qui bavardaient, enfin tout ce qu'il n'invite pas à s'approcher à
cette Maison, et celui-ci c'est mon témoignage. J'ai pris
exactement le métro pour vérifier cela et pour donner ma
contribution aujourd'hui.
J'ai garanti à mes amis parisiens que sûrement la Vallée d'Aoste
ne les abandonnera pas, on essayera toute façon de continuer nos
relations et de tenir quelque chose d'ouvert. Vous savez bien qu'il
y a même un siège à Levallois-Perret de l'Association des
valdôtains... Je crois qu'il est venu le moment pour que ces frais
qu'on voit, moi je prends le budget de 2018, c'est le
piano
finanziario
, mais quand je vois qu'il y a au bilan 8.000 euros
pour la
Conferenza Stampa per la promozione Valle d'Aosta
,
3000 euros
Or
g
anizzazione Incontro Ufficio
Cerimoniale
, 10000 euros
Organizzazione Mostra annuale
,
2500 euros Semaine Valdôtaine et des frais terribles, tels que
spese postali
4000 euros,
spese telefoniche
4000
euros,
pulizie
5000 euro, moi je dis que peut-être il
faut... il est venu le moment de faire un petit peu d'attention sur
les frais publics, voilà. On demande donc de vérifier les dépenses
et après bon, je crois que le moment est venu pour faire un choix
je dirais raisonnable.
Présidente
- Y a-t-il d'autres interventions? Pour la
réplique, la parole au Président du Gouvernement.
Fosson (GM)
- Io ho avuto la fortuna la prima volta di
recarmi, in occasione de "l'Arbre de Noël", a visitare la sede in
rue des Deux Boules, non ci ero mai stato e devo dire che molte
delle cose che sono state dette questa sera sono vere, cioè è
necessario sicuramente un rilancio. Partirei però da una
considerazione - e ringrazio il Consigliere Lucianaz quando dice:
"
à
mes amis parisiens j'ai dit qu'on les abandonnera
pas
" -: quanto siamo disposti a spendere noi? Mi sto preparando
da tre Consigli questa cosa per riferire a lei, Consigliere Bertin,
se lei non mi ascolta, mi siedo e... posso? Grazie. Quando sono
stato a Parigi a visitare questa casa, pensavo proprio a tutte le
sue osservazioni estremamente corrette...
(interruzione di un Consigliere, fuori microfono)
... sì, è giusto se deve fare un emendamento, solo che avevo
bisogno di un'interlocuzione... la differenza è caratteristica tra
quello che ha detto la collega Nasso e quello che ha detto la
collega Pulz. La Consigliera Nasso è venuta a "l'Arbre de Noël"e
lei, purtroppo, non ci ha accompagnati, eravamo 14, la differenza è
proprio questa, a mio avviso. La collega Nasso è rimasta colpita
dal fatto di questi anziani
émigrés
valdostani, che venivano
lì, per loro è importante questa sede. Lei, invece, aveva più una
dimensione economica, nel senso: "se non serve, la diamo via, anzi
paghino loro". Mi chiedevo, proprio in seguito a questo viaggio, a
questo contatto con questi vecchi
émigrés
che poi vengono
d'estate alla nostra
Rencontre
, eccetera, cosa siamo
disposti noi a spendere per loro? Alla base c'è questo fatto qui.
Giustissimo quello che dice il collega Aggravi: bisogna dare una
connotazione turistica, deve rendere, sono perfettamente d'accordo,
però c'è questa premessa qui, la
Maison du Val d'Aoste
, per
quanto è importante per i parigini, che sono lì, che non hanno più
un contatto con la Valle d'Aosta, ce l'hanno raramente e diventano
sempre più vecchi perché ogni anno, mi dicono, ce n'è qualcuno in
meno, perché i vecchi hanno ancora questo attaccamento alla Valle
d'Aosta, i giovani non sono neanche venuti ai nostri incontri, non
vengono più in Valle durante l'anno, però questi erano
émigrés
, che sono partiti di qua, hanno lasciato la Valle
d'Aosta, sono andati a lavorare lì, hanno fatto delle comunità lì,
a un certo punto addirittura la diocesi di Aosta mise un parroco
lì, perché era più importante avere un parroco lì che riunisse
tutti i cittadini valdostani a Parigi che non averlo qui. Era cioè
una comunità in Francia, ma che viveva un
lien
estremamente
particolare con la Valle d'Aosta, adesso è cambiato. Quanto però
siamo noi disponibili a dare per queste persone che poi mandavano i
soldi in Italia? Che hanno fatto tanto per la Valle d'Aosta? Questo
è forse il primo argomento da tenere in considerazione, che vorrei
porre alla vostra attenzione.
Tutto il resto è vero, anche quello che diceva Lucianaz è
correttissimo: non è sempre aperta, non sempre è un riferimento,
non sempre risponde, ma soprattutto le osservazioni che abbiamo
fatto con tutti quelli che sono andati lì, c'era anche l'Assessore
al turismo... per esempio, lo diceva ancora la collega Nasso, non è
in rete con tutti i valdostani, anche i giovani che vanno a
lavorare a Parigi. Quando noi abbiamo chiesto: "voi avete un
indirizzo di tutti i valdostani, che vengono qui a Parigi?", "no".
Molti di questi nostri giovani che vanno a lavorare in Francia e
vanno a lavorare a Parigi probabilmente non sanno neanche
dell'esistenza di questa sede, dove potrebbero avere un aiuto,
un'istruzione, un ente che gli indirizzasse verso situazioni
alberghiere, eccetera, più favorevoli. Questa è una prima cosa che
mi sembra semplicissima: mettere in rete tutti i valdostani che,
per qualche mese, per qualche anno vivono a Parigi, altrimenti non
è un punto di riferimento.
Noi abbiamo in questo momento un'occasione, una fortuna anche:
questa concessione scade proprio nei mesi di marzo e aprile, ma
lavorando e cominciando a discutere con loro, è venuto anche in
mente di chiedere com'è la sede di Bruxelles perché si parla della
sede di Parigi, ma non si parla della sede della Valle d'Aosta a
Bruxelles e Parigi/Bruxelles in TGV sono un'ora. Raccogliendo tutto
quello che voi avete detto, con questa premessa dell'importanza
comunque e dell'attenzione che la Valle d'Aosta deve avere ancora
per questi vecchi emigrati, pertanto io penso sia proprio
l'occasione per fare ancora un tentativo di rilancio di questa
sede, magari organizzandola insieme a quella di Bruxelles, fare
delle due un'unica sede della Valle d'Aosta fuori dalla Valle, ad
Ankara non l'abbiamo ancora, ma a Bruxelles e a Parigi, sì, se le
mettiamo a funzionare insieme, forse otteniamo dei vantaggi. Chi la
potrebbe gestire? Il collega Bertin l'anno scorso diceva:
"
facciamola gestire alla Camera di commercio
", si ricorda?
Poi la Camera di commercio ha dimostrato che aveva delle questioni
fiscali e non l'avrebbe potuta gestire. Nell'ultimo intervento che
mi ha fatto lei mi ha detto: "perché non la facciamo gestire agli
émigrés
?". Noi, quando siamo andati, abbiamo fatto questa
proposta, ma ormai sono degli anziani pensionati, che vengono
magari lì per farsi un
casse-croûte
, ecco l'affettatrice, in
occasioni in cui si mettono d'accordo, però non hanno le capacità e
la possibilità di gestire una situazione di questo tipo.
Chiaramente deve avere una connotazione turistica - sono adesso
accordo -, commerciale, bisogna che sia un punto di incontro per
gli
émigrés
, però che sviluppi dei servizi per tutti i
valdostani che sono lì, che sia veramente una casa come quella di
Bruxelles, dove ci sia una promozione della Valle d'Aosta. A
Bruxelles speriamo sempre di avere prima o poi un nostro
rappresentante politico. Gli stagisti, per esempio, sono da
riorganizzare. Avevamo pensato anche al futuro all'Ente di
promozione turistica, che diceva il Consigliere Aggravi, ma l'Ente
di promozione turistica, se la concessione scade adesso, l'Ente di
promozione turistica che potrebbe forse gestire questo è ancora in
divenire. Che cosa fare quindi? Non penso anch'io che Finaosta...
mi spiace che non abbia rivisto il suo sito, non abbia tolto alcune
persone da questo sito, forse Finaosta non è l'ente giusto che
possa gestire questo. Io quindi accolgo tutte le osservazioni che
voi avete fatto, condivido lo spirito di questa mozione che ha come
intenzione quella di rifare un bilancio serio, di poter partire per
un rilancio di questa sede così come ci siamo detti, magari
associandola nella gestione alla sede di Bruxelles e l'impegno che
ci prendiamo come Governo... avevo già accennato a Finaosta di
preparare uno studio, ma soprattutto di vedere chi potesse gestire
queste due nostre sedi, e dopo, entro 45 giorni, sicuramente venire
in commissione con tutte quelle ipotesi e vedere se c'è un accordo
in un nuovo tipo di gestione, in un rilancio. Se poi non riusciamo
a proporre qualcosa di diverso, sicuramente l'alienazione. Devo
dire che alcuni giorni fa... il Dottor Aggravi dov'è? Forse lei ne
sa qualcosa perché è di Courmayeur... il centro di servizi di
Courmayeur
a manifesté l'intention de développer un projet de
cooperation avec la Maison du Val d'Aoste
, anche questo è un
privato che potrebbe gestire. Tutte queste cose che avete detto, le
mettiamo insieme, accogliamo la mozione, ho già avvertito Finaosta
di lavorarci insieme, soprattutto nel senso della modifica della
mozione su cui concordo, di venire in commissione e vedere quale
possibilità di nuova gestione c'è per queste strutture, che ci
rappresentano, che sono una nostra sede di rappresentanza
all'estero, ma che devono servire perché, se non devono servire,
allora anche gli
émigrés
lo capiranno che non c'è questa
possibilità, useremo e attiveremo delle altre forme di vicinanza
con loro.
Dalle ore 22:49 riassume la presidenza la Presidente
Rini.
Rini (Presidente)
- Per la replica, la parola al collega
Bertin.
Bertin (RC-AC)
- Vorrei ritornare al merito della
questione perché stiamo facendo un po' di confusione. Una cosa è il
giusto ruolo che deve avere la Regione anche di memoria storica
rispetto all'emigrazione valdostana, eccetera, ma spesso, nel caso
specifico della
Maison du Val d'Aoste
, questa è stata
utilizzata come un pretesto perché i valdostani, di emigrati a
Parigi ne conosco anch'io, non frequentano quella casa perché
abitano in altre zone della città e non hanno in quella
Maison
un punto di riferimento. Non mescoliamo le cose, una
cosa è mantenere vivo quel rapporto con gli emigrati, la memoria
storica, abbiamo il dovere di mantenerla viva, è anche compito
delle istituzioni questo, un'altra è tutto il resto. Mantenere una
sorta di ambasciata, che dovrebbe fare della promozione, che non fa
né una, né l'altra è tutta un'altra cosa. Qui pertanto bisogna
essere chiari, non mescolare i poveri
émigrés
che non
c'entrano niente con questa struttura. Teniamoli separati, abbiamo
speso 8 milioni di euro e mi sembra che ne abbiamo spesi
abbastanza, anche per quanto riguarda Bruxelles. Le ragioni della
presenza della Regione a Bruxelles sono ben diverse, lì c'è una
sede dell'Unione europea, della Commissione e si giustifica la
presenza della Regione per avere dei funzionari che possono agire
riguardo all'attività dell'Unione europea, non c'entra niente
Parigi. È un po' come avere un punto di riferimento a Roma, non
facciamo confusione. Sono cose distinte e diverse, il fatto che
Finaosta sia proprietaria anche dell'immobile di Bruxelles e che lo
gestisca non ha niente a che vedere con le finalità di uno e
dell'altro. Continuiamo a tenerle separate, che è meglio, non
vorrei che gli effetti negativi di una finiscano anche sull'altra.
Di spettacolo ne abbiamo già fatto abbastanza a Parigi, non
facciamone anche a Bruxelles, cerchiamo invece di intervenire dando
seguito a quella mozione approvata due anni fa, che aveva come
finalità di avere un'alternativa, o comunque che aveva un interesse
di promozione economica e turistica per gli attori economici
valdostani, che erano disposti a fare la loro parte. In quel caso
la
Maison
avrebbe assunto un altro ruolo e su
questo, a mio avviso, bisognerebbe andare. Se poi a nessuno
interessa questa struttura, è meglio che la si chiuda e si pensi a
qualcos'altro, per avere una presenza come rapporto con gli
émigrés
in modo diverso rispetto a quella che abbiamo
fatto finora. Diamo attuazione alla mozione di due anni fa, senza
perdere tempo.
Presidente
- Ci sono altre richieste di intervento? Ha
chiesto la parola il collega Aggravi.
Aggravi (LEGA VDA)
- Per dichiarazione di voto, Presidente
Fosson, ci siamo trovati a Parigi io e lei, ma se Enrico IV diceva
che
Paris vaut bien une messe
, possiamo anche dire in questo
caso che Paris
vaut bien un
casse-croûte
,
pensare a un investimento di quel genere come la Maison du Val
D'Aoste
, ridurlo a un casse-croûte
, mi perdoni la
battuta, però è qualcosa di poco. Era simpatica come
rappresentazione, ma anche un po' triste rispetto ai soldi fino ad
oggi spesi. Ho cercato di riportare ulteriori dettagli, ma che non
cambiavano il novero e la natura della mozione, che andremo a
votare favorevolmente e anche noi speriamo che si possa dar corso
alla passata mozione e soprattutto a trovare finalmente una
destinazione non soltanto culinaria per la Maison du Val
d'Aoste
.
Presidente
- Ci sono altre richieste di intervento?
Mettiamo in votazione. La votazione è aperta. La votazione è
chiusa.
Presenti: 33
Votanti: 33
Favorevoli: 33
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK