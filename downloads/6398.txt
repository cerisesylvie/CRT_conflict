Consiglio Regionale della Valle d'Aosta - Oggetto del Consiglio n. 881 del 14 novembre 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 881 del 14 novembre 1984 - Resoconto
OGGETTO N. 881/VIII - UTILIZZAZIONE DELLA RISORSA TERMALE DI
PRE'-SAINT DIDIER. (Interpellanza).
PRESIDENTE:
Do lettura dell'interpellanza presentata dai
Consiglieri Beneforti, Ricco, Lanièce e Chabod:
INTERPELLANZA
RILEVATO che le terme di Pré-Saint-Didier hanno una portata di
acque per bagno termale che garantisce circa 800 cure al
giorno;
TENUTO CONTO che da varie pubblicazioni e studi è stato rilevato
che le acque sono valide anche per altre affezioni con particolare
riferimento ai reumatismi, malattie cutanee, malattie del sistema
nervoso e circolatorio;
TENUTO CONTO altresì che una razionale utilizzazione di questa
risorsa naturale è auspicata dalla Comunità Montana interessata e
quindi dagli operatori economici, turistici e sociali ivi
residenti;
RICORDATO che può essere una fonte di occupazione per i
residenti nel Comune di Pré-Saint-Didier e dell'intera
Comunità;
TENUTO CONTO dell'eventuale utilizzo che può essere fatto anche
dell'acqua sulfurea di Courmayeur, come di quella derivante da
altre sorgenti rilevate nel Comune stesso;
PRESO ATTO che il complesso con i relativi terreni è stato
acquistato dalla Regione nel 1950 e che il piano regolatore del
Comune prevede lo sfruttamento delle Terme;
INTERPELLANO
gli Assessori alla Sanità ed al Turismo, nonché l'intera Giunta
regionale per sapere:
quali iniziative si intendono intraprendere per giungere alla
creazione di una struttura che consenta la completa e razionale
utilizzazione della risorsa termale di Pré-Saint-Didier;
quali iniziative sono state intraprese per ottenere la
prescritta autorizzazione da parte del competente Ministero.
PRESIDENTE:
Ha chiesto di parlare il Consigliere
Beneforti, ne ha facoltà.
BENEFORTI - (D.C.):
Abbiamo presentato questa
interpellanza - che non sto ad illustrare perché credo sia
abbastanza chiara - perché i Comuni e la Comunità Montana
interessata auspicano che questa risorsa naturale che esiste a
Pré-Saint-Didier venga utilizzata. Essi ritengono che questa loro
aspirazione non sia basata nel vuoto, ma sia fondata su studi e
relazioni che sono stati effettuati in questi ultimi anni, ed anche
sulla sperimentazione, che è avvenuta nei mesi da luglio a
settembre 1983 nelle Terme, sebbene tale sperimentazione, che era
avvenuta sotto la direzione sanitaria della Clinica Dermatologica
di Torino, riguardasse solo le affezioni dermatologiche.
Anche nell'incontro che gli Assessori competenti avevano avuto
con il direttivo della Comunità Montana nel mese di gennaio 1984, i
rappresentanti degli enti locali avevano richiamato l'attenzione
degli Assessori sull'importanza che avrebbe avuto la riapertura
delle Terme di Pré-Saint-Didier, in particolare anche agli effetti
turistici, agli effetti occupazionali, tant'è vero che ritengono
che si possa dare un posto di lavoro - senza contare l'indotto - da
60 a 100 unità nella Comunità.
In quell'occasione, da parte dei rappresentanti della Comunità
Montana, era stata fatta presente anche la possibilità di estendere
le cure ad altre affezioni, e di effettuare altre sperimentazioni
nel corso dell'apertura delle Terme stesse. Inoltre, con la
riapertura delle Terme si ritiene nella Comunità che si possa anche
sfruttare l'acqua sulfurea di Courmayeur e quella di altre sorgenti
di acque che esistono nella zona.
La Comunità Montana riteneva di poter aprire le Terme, così
com'erano, anche nel 1984, dopo l'esperimento estivo fatto nel
1983. Pertanto gli amministratori avevano chiesto che da parte
della Regione fosse richiesta la prevista autorizzazione
ministeriale, perché è la Regione che deve richiedere
l'autorizzazione, essendo fin dal 1950 proprietaria del complesso
delle Terme di Pré-Saint-Didier. Purtroppo questa sperimentazione
non è potuta avvenire perché la prevista autorizzazione non è
pervenuta, e nel 1984 alle Terme di Pré-Saint-Didier non è stato
fatto niente.
Da parte della Comunità Montana era stato fatto fare nel 1983
uno studio da una società, l'Aosta Consult sia per la costruzione
di un nuovo complesso delle Terme, sia per la costruzione di un
nuovo albergo con 200 posti letto, che il Comune di
Pré-Saint-Didier ha già previsto nel piano regolatore.
Pertanto con questa interpellanza si richiede, per quanto ci
riguarda, di venire incontro a queste aspirazioni perché riteniamo
che questa risorsa debba essere utilizzata. Ho appreso che già nel
bilancio di previsione del 1985 ci sarà uno stanziamento per quanto
riguarda le Terme di Pré-Saint-Didier, e questo mi fa enormemente
piacere.
Chiedo come da parte della Giunta si intende realizzare
l'obiettivo di questa nuova struttura che dovrebbe essere costruita
nel Comune di Pré-Saint-Didier, e soprattutto insisto sul fatto che
si possono fare tutti i progetti, ma la cosa più necessaria è
l'autorizzazione ministeriale.
Da quell'incontro che era avvenuto a gennaio, credo che siano
state fatte delle richieste al Ministero; vorremmo sapere, anche se
sono passati dei mesi, a che punto è questa richiesta di
autorizzazione.
PRESIDENTE:
Ha chiesto di parlare l'Assessore alla Sanità
ed Assistenza Sociale Voyat, ne ha facoltà.
VOYAT - (U.V.):
Les réponses ont déjà été données par le
Conseiller Beneforti même; de ma part je dois quand même souligner
que le gouvernement a suivi le problème et, au mois de mars, il a
fait une délibération pour donner la tâche des recherches et la
prédisposition des actes nécessaires au Prof. Zina de l'Université
de Turin, pour qu'il conduise des analyses au point de vue clinique
et sanitaire.
Au mois d'octobre le gouvernement a chargé le Prof. Vannini de
l'Université de Rome de la recherche "fisico-chimica" des eaux.
Evidemment nous devons attendre les résultats de toutes ces
analyses, pour envoyer au Ministère et avoir l'autorisation.
Nous avons quand même essayé d'envoyer les recherches que le
gouvernement avait déjà faites dans le temps, mais le Ministère
nous a dit qu'elles sont insuffisantes.
Après avoir eu l'autorisation, on verra de faire ce qui a déjà
été prévu dans le bilan pour l'année prochaine.
PRESIDENTE:
Ha chiesto di parlare il Consigliere
Beneforti, ne ha facoltà.
BENEFORTI - (D.C.):
Prendo atto delle dichiarazioni
dell'Assessore e chiedo solo che si solleciti tutto quello che è
possibile sollecitare, affinché, nel 1985 almeno, una nuova
sperimentazione possa essere fatta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK