Consiglio Regionale della Valle d'Aosta - Oggetto del Consiglio n. 1269 del 9 febbraio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1269 del 9 febbraio 2022 - Resoconto
OGGETTO N. 1269/XVI - Interpellanza: "Azioni volte a
sostenere l'aumentata richiesta di supporto psicologico conseguente
alla pandemia da Covid-19".
Bertin (Presidente) -
Punto n. 45 dell'ordine del giorno.
Per l'illustrazione il consigliere Ganis.
Ganis (LEGA VDA) -
Nella legge di bilancio nazionale era
stato proposto un
bonus
salute mentale da 50 milioni di
euro, per aiutare le persone che decidono di rivolgersi a un
professionista. Una proposta di legge che, seppure appoggiata dai
principali gruppi parlamentari, il Governo nazionale non ritenne di
inserire, sebbene questa proposta sarebbe stata utile per andare
incontro a un'esigenza immediata e pressante, finalizzata al
benessere personale dell'individuo e della comunità già messi a
dura prova da questa pandemia. La proposta di legge prevedeva due
bonus di euro 150, al fine di dare un aiuto ai cittadini che si
rivolgono ai professionisti della salute mentale, nell'assenza di
qualsiasi altro tipo di sostegno.
Quest'interpellanza nasce dietro la segnalazione di alcuni
cittadini valdostani che si devono sottoporre a trattamenti
farmacologici e a sedute presso lo psicologo e altri specialisti
dell'area cognitiva, negli studi privati perché le nostre strutture
non riescono a sopperire alla domanda, con ulteriori costi
aggiuntivi. Questo bonus non avrebbe certamente risolto la carenza
strutturale di un sistema di prevenzione della salute, ma sarebbe
stato di supporto in un momento come questo di grande difficoltà
legato alla pandemia.
Proprio oggi, in un articolo apparso su
La Stampa
, si
legge che il presidente della Regione Lazio, Zingaretti, ha messo
in campo il progetto "Aiutamente", che prevede un investimento di
10 milioni di euro di fondi europei per la salute mentale dei
giovani, un progetto finalizzato alla tutela della salute mentale e
alla prevenzione del disagio psichico. Questo a dimostrazione che
ci sono già Regioni che mettono in campo azioni finalizzate a
contrastare queste problematiche con un'attenzione alle fasce più
deboli e fragili. Da una parte i giovani, dall'altra i meno
giovani, ma tutti coinvolti e segnati da questa pandemia.
Infine vorrei leggervi un passaggio di una
mail
che il
sottoscritto ha ricevuto in merito a questa problematica. "La
pandemia ha causato traumi a livello psicologico, costringendo
molti cittadini a trattamenti farmacologici e a sottoporsi a delle
sedute presso lo psicologo anche in studi privati, perché le
strutture sanitarie purtroppo non hanno posto. Questa spesa grava
sul bilancio familiare. Un piccolo aiuto da parte
dell'Amministrazione regionale potrebbe far fronte a questo
disagio", lettera firmata.
Con quest'interpellanza chiediamo all'Assessore competente per
conoscere: se vi siano dei dati riguardanti l'aumento dei casi di
depressione e degli stati di ansia connessi al Covid-19 riguardanti
la Valle d'Aosta e quali siano; quali siano le intenzioni
dell'Amministrazione regionale per addivenire a un problema che
attanaglia moltissimi cittadini valdostani e se l'Amministrazione
regionale abbia preso in considerazione la possibilità di
introdurre un bonus
una tantum
per aiutare economicamente le
persone che decidono di rivolgersi a professionisti che si occupano
di fornire supporto psicologico.
Presidente -
Per la risposta l'assessore Barmasse.
Barmasse (UV) -
La prima domanda è se vi siano dei dati
riguardanti l'aumento dei casi di depressione e degli stati di
ansia connessi al Covid-19 riguardanti la Valle d'Aosta e quali
siano. La mia risposta sarà un po' articolata, anche questo per un
riconoscimento al servizio di psicologia che, sia prima del periodo
Covid sia durante, ha svolto un compito molto importante e quindi è
anche giusto riportare dei dati che, a mio avviso, sono
importanti.
In merito al supporto psicologico della popolazione valdostana è
necessario suddividere gli interventi in due tipologie: supporto
all'utenza e supporto al personale sanitario. Le aree di intervento
sono differenti: ambito ospedaliero ed emergenza, area minori e
adolescenti, area adulti. Gli psicologi che operano in ambito
ospedaliero rientrano nei servizi di clinica ospedaliera e nel
nucleo psicologico dell'emergenza. I colloqui psicologici clinici,
colloqui di sostegno alle psicoterapie e alle visite domiciliari,
in modalità anche di televisite, nel 2020 sono stati 1948, mentre
nel 2021 sono stati 2545. I colloqui psicologici sono stati
effettuati da remoto nei riparti Covid-19 e in presenza negli
ambulatori: servizio semplice dipartimentale di psicologia
ospedaliera, padiglione D, fino al 23 dicembre 2021; poi adesso, a
causa del trasloco, in Via Guido Rey n. 5, sede provvisoria fino a
giugno 2022. Si precisa che il servizio alla popolazione non è mai
stato sospeso.
L'NPE, il Nucleo psicologico per l'emergenza, istituito
dall'azienda USL della Valle d'Aosta con deliberazione del 2008, è
attualmente operativo H24, sette giorni su sette. I destinatari del
servizio sono utenti diretti e indiretti che sono coinvolti in
situazioni di micro e di maxi emergenza, pazienti e familiari
colpiti da Covid-19, operatori dell'emergenza territoriale,
operatori dell'azienda USL impegnati durante l'emergenza Covid-19,
operatori del 118, forze dell'ordine ed esercito.
Territorio, area minori e adolescenti: gli psicologi che operano
presso i consultori territoriali valdostani nel 2020 hanno
effettuato 112 prime visite di
triage
, nel 2021 252. Dai
dati raccolti si evince che ogni singolo psicologo dell'età
evolutiva ha avuto un aumento di casi medio del 50,16 percento. Le
attività sono state erogate in presenza e da remoto, sono state
svolte le attività connesse alla parte dei mandati giuridici, in
collaborazione con l'ufficio minori regionale, e le attività
scolastiche come da protocolli e da documenti aziendali con tempi
differenti per priorità cliniche dell'utenza. Le situazioni
familiari prese in carico sono risultate essere più complesse per
le problematiche legate ovviamente alla pandemia, quindi problemi
economici, assenza del lavoro, convivenza forzata, isolamento,
individuazione di problematiche psichiche di stress emotivo per
paura del contagio, disagio scolastico, per la DAD, interruzione
dei rapporti interpersonali e scarso sostegno sociale.
Per quanto riguarda la fascia dei minori, il disagio è rilevato
nei bambini e nei ragazzi, pur non essendo quantificabile e
riconducibile alla sola diagnosi di depressione, è presente ed è
molto diffuso all'osservazione dei clinici che hanno collaborato
con le varie istituzioni scolastiche. L'isolamento dal gruppo dei
pari, l'impossibilità di condividere spazi ed esperienze di
contatto anche fisico con l'altro, ha prodotto disturbi che sono
inquadrabili nell'ambito di altre categorie diagnostiche, ad
esempio la disregolazione emotiva, problemi comportamentali, di
adattamento, difficoltà attentive. Nella fascia adolescenziale, gli
operatori sono a conoscenza di un incremento dell'utilizzo del
cutting
, gesti autolesionistici, e uso di sostanze
psicotrope da parte degli adolescenti.
Anche gli stessi operatori sanitari sono stati purtroppo
coinvolti dal Covid-19 in prima persona e l'azione è stata limitata
a causa dei problemi sanitari dei professionisti o dei familiari,
che hanno reso necessaria la limitazione dell'attività
professionale per questione di protezione e rispetto delle norme
sanitarie. Non di meno, le assenze ingiustificate del personale
sanitario, tre psicologi non ancora sospesi, lasciano scoperte
temporaneamente delle aree ben specifiche e molto tecniche
ospedaliere e territoriali. Questa è la complessità della
situazione con la quale si deve convivere.
Per la fascia adolescenziale, i dati del consultorio
adolescenti, "Il Pangolo", tra i tredici e i vent'anni anni: nuovi
accessi 2021, 71; invio a neuropsichiatria infantile o psichiatria,
18. Nell'anno 2021 si è registrato un
trend
in un ulteriore
incremento di richieste da parte degli adolescenti rispetto
all'anno 2020: 50 nuovi accessi nell'anno che aveva già fatto
registrare, se confrontato con il 2019, un triplicarsi delle
richieste, a conferma di quanto il tempo pandemico abbia impattato
fortemente sull'equilibrio emotivo degli adolescenti, sia in
termini quantitativi che qualitativi.
Le principali problematiche riguardano disturbi d'ansia con
attacchi di panico e disturbi depressivi con pensieri
anticonservativi. Nelle situazioni più a rischio si sono effettuati
invii al medico specialista competente per un supporto
farmacologico e un'integrazione al lavoro psicoterapeutico.
Il consultorio adolescenti ha risposto a quest'emergenza
incrementando e attivando percorsi di psicoterapia, gruppi
psicoeducazionali, spazi di accoglienza settimanali in libero
accesso. Inoltre, a carattere preventivo, nell'ambito dei progetti
di educazione dell'affettività e sessualità in co-conduzione con
l'ostetrica, sono stati effettuati nel corso del 2021 in modalità
on-line
interventi di gruppo richiesti dalle scuole, in
particolare rivolti a sei classi della scuola superiore e tre
classi della scuola media, in cui i ragazzi hanno espresso un forte
bisogno di confrontarsi sul tema degli effetti della pandemia sulle
loro vite.
Per la necessità di sostenere il consultorio adolescenti, nel
mese di settembre 2021 è stato attivato un ambulatorio specifico
per giovani adulti, un giorno a settimana per otto ore. L'obiettivo
del servizio è quello di offrire una risposta alle richieste della
fascia di età 18-25 anni, intercettando e rispondendo il più
possibile precocemente e tempestivamente al disagio manifestato,
influenzandone la traiettoria in senso preventivo e protettivo. Nel
corso dei primi mesi del 2021 infatti si è registrato un
significativo aumento rispetto all'anno precedente della richiesta
di accesso al servizio psicologico per adolescenti e famiglie del
consultorio "Il Pangolo"; un incremento che ha riguardato anche la
fascia di età compresa tra i 18 e i 25 anni. Questi dati possono
essere spiegati dal fatto che nell'ultimo anno, soprattutto per via
dell'emergenza sanitaria da Covid-19, l'isolamento fisico,
l'interruzione della routine scolastica, universitaria e lavorativa
e il venir meno di una percezione di stabilità, così importante in
una fase della vita tipicamente caratterizzata da molti
cambiamenti, sono aumentati tra i giovani i sintomi di ansia e di
depressione. Nel periodo di attivazione del servizio, cioè
settembre 2021-dicembre 2021, sono pervenute sette richieste, di
seguito le sintomatologie evidenziate: disturbi depressivi con
pensieri suicidari, disagio relazionale, eccetera; due invii al
servizio di psichiatria.
Servizio del disturbo del comportamento alimentare della Valle
d'Aosta. Negli ultimi anni in Italia si è registrato un incremento
di circa il 30 percento dei nuovi casi di disturbi della nutrizione
e dell'alimentazione. A oggi presso il centro dei disturbi
dell'alimentazione dell'azienda USL della Valle d'Aosta sono in
carico ottantacinque pazienti. Nell'anno 2021 si è registrato un
incremento del 75 percento dei nuovi utenti che hanno chiesto una
prima visita e sono stati presi in carico presso il centro rispetto
agli anni pre-pandemia. Parallelamente anche in Valle d'Aosta, come
nel resto dell'Italia, si sta registrando un abbassamento dell'età
di insorgenza: il 45 percento degli utenti in carico presso il
centro ha meno di 18 anni; di questi il 30 percento ha un'età
inferiore ai 16 anni.
Per quanto riguarda l'area adulti, sul territorio gli psicologi
che operano presso i poliambulatori e i consultori territoriali nel
2020 hanno effettuato 207 prime visite di triage, nel 2021 497. Le
attività sono svolte da remoto e in presenza. Per implementare la
risposta del servizio nell'emergenza Covid-19 nel mese giugno 2020
è stato attivato un ambulatorio dedicato, un giorno a settimana
otto ore, ai pazienti con problematiche correlate alla situazione
pandemica Covid-19. I dati relativi all'anno 2021: totale richieste
16, disturbi d'ansia 5, lutti da Covid 3, disturbo post-traumatico
da stress 1, disturbi cognitivi da sindrome Long Covid 2, disturbi
depressivi, disturbi da stress acuto, disturbi
dell'adattamento.
Si evidenzia che la tematica pandemica da Covid-19 ha
rappresentato un elemento di amplificazione di tutte le fragilità
preesistenti, divenendo fattore comune a tutte le richieste di
presa in carico psicologica.
Alla seconda domanda: quale sia l'intenzione
dell'Amministrazione regionale per addivenire a un problema che
attanaglia moltissimi cittadini. L'Amministrazione regionale, anche
in linea con recenti esperienze intraprese in altre regioni, vedi
legge regionale 35 del 2020 della Regione Campania, sta valutando
di istituire servizi di psicologia di base sul territorio in grado
di intercettare e contrastare precocemente i disturbi psicologici
della popolazione, contribuendo così a limitare sia gli accessi al
pronto soccorso, sia aggravamenti che richiederebbero livelli
successivi di prestazioni.
In parallelo si provvederà alla riorganizzazione dei servizi di
salute mentale nell'ambito delle case di comunità, in modo da
integrare la psicologia di base con i servizi specialistici di
ambito psicologico.
Terza domanda: se l'Amministrazione regionale abbia preso in
considerazione la possibilità di introdurre un bonus per aiutare
economicamente le persone che decidono di rivolgersi ai
professionisti. La deliberazione delle Giunta regionale 1241/2019
all'articolo 17 allegato D, nell'ambito dei livelli essenziali di
assistenza aggiuntivi regionali, prevede un intervento tempestivo
di supporto psicologico con il nucleo psicologico dell'emergenza in
caso di maxi emergenza, eventi morte o di situazioni ad alto
rischio di morte improvvisa, che coinvolgano gruppi di persone in
ospedale o sul territorio, casi di violenza di genere, abusi e
maltrattamenti di persone. Proprio in ambito di violenza di genere
informo che è già stato istituito, sempre in ambito di extra LEA,
un codice di esenzione regionale dalla compartecipazione alla spesa
sanitaria per prestazione psicologica e trattamenti
psicoterapeutici in favore di vittime di violenza, aventi durata
pari a un anno dal rilascio e prorogabile su indicazione dello
specialista competente.
Stante quanto premesso, evidenzio che la problematica in parola
è pertanto già oggetto di attenzione da parte dell'Assessorato, che
è impegnato nell'attività di riorganizzazione e potenziamento dei
servizi di assistenza territoriale.
Presidente -
Per la replica il consigliere Ganis.
Ganis (LEGA VDA) -
Grazie assessore per la risposta molto
dettagliata. Le chiederei, se possibile, di avere magari
successivamente i dati. Pare evidente che i casi siano aumentati
tra i giovani soprattutto, una situazione particolarmente
difficile, come lei ha sottolineato. Aumentare i servizi va bene,
prevedere un intervento immediato anche, ma nessun
bonus
:
noi crediamo che questa sia una possibile soluzione. Lei dice che
c'è comunque un codice di esenzione.
Come gruppo noi crediamo che la recrudescenza della pandemia
abbia complicato maggiormente la fragilità in molti cittadini,
anche tra i giovani, come lei ha sottolineato. Questo problema non
si ripercuote soltanto sul territorio valdostano, ma su tutto
quello nazionale, tant'è che è stato proposto un bonus mentale.
Basti pensare che alcuni ordini regionali degli psicologi hanno
avvertito la necessità di un piano che permetta ai cittadini di
accedere a terapie e supporto psicologico. Questo sta a significare
che il problema esiste.
Ecco perché come gruppo riteniamo importante che
l'Amministrazione si prenda a cuore questa problematica, affinché
si possa prevenire e limitare ulteriormente l'aggravarsi del
problema. Queste persone fragili vanno aiutate dando loro i
servizi, come lei ha detto, più idonei, efficienti, e nei casi
particolarmente difficili vanno aiutate anche economicamente,
crediamo, perché una malattia mentale non curata o nella peggiore
delle ipotesi trascurata per motivi economici, può portare nel
peggiore dei casi al suicidio; un tema già discusso in questo
Consiglio, ma sempre più attuale. Ecco perché crediamo che un bonus
sarebbe stato di supporto in un momento di grande difficoltà legato
alla pandemia.
Presidente -
Con questo punto all'ordine del giorno si
concludono i lavori della giornata di oggi. Il Consiglio regionale
è convocato per domani alle ore 09:00. Buona serata a tutti.
---
La seduta termina alle ore 19:53.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK