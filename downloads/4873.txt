Consiglio Regionale della Valle d'Aosta - Oggetto del Consiglio n. 594 del 11 novembre 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 594 del 11 novembre 1982 - Resoconto
OGGETTO N. 594/VII - RIAPPROVAZIONE CON MODIFICAZIONI DELLA
LEGGE REGIONALE CONCERNENTE: "APPLICAZIONE DEL REGOLAMENTO CEE
270/79. APPROVAZIONE DELL'ACCORDO CONCERNENTE LA COSTITUZIONE, LA
GESTIONE E L'ORGANIZZAZIONE DEL CONSORZIO INTERREGIONALE PER LA
FORMAZIONE DEI DIVULGATORI AGRICOLI C.I.F.D.A.".
PRESIDENTE:
La parola all'Assessore all'Agricoltura e
Foreste Marcoz; ne ha facoltà.
MARCOZ - (UV):
Il Consiglio regionale aveva già approvato
nel mese di giugno questa legge che, purtroppo, è stata rinviata
dalla Commissione di Coordinamento in quanto non fissava e non
determinava gli emolumenti dei singoli commissari. Allora,
d'accordo con le altre regioni e precisamente con la Lombardia, il
Veneto, il Piemonte, il Friuli-Venezia Giulia, la Liguria, l'Emilia
Romagna, le province di Trento e Bolzano, si è rielaborata questa
bozza di convenzione (allegata alla legge) modificando l'art. 13 e
l'art. 16; tale modifica viene sottoposta ai Consiglieri regionali
delle regioni menzionate per l'approvazione.
Quindi, chiediamo che anche il Consiglio regionale della Valle
d'Aosta approvi questa bozza di convenzione per la legge di
applicazione del Regolamento CEE/270.
PRESIDENTE
: E' aperta la discussione generale. Nessuno
chiede la parola? Ci sono dichiarazioni di voto?
Possiamo passare all'articolato.
Do lettura dell'art. 1 e lo metto in approvazione:
Art. 1
E' approvato l'accordo, che sarà pubblicato in allegato alla
presente legge, tra le Regioni Piemonte, Valle d'Aosta, Lombardia,
Veneto, Friuli-Venezia Giulia ed Emilia Romagna e le Province
autonome di Trento e Bolzano per l'istituzione del "Consorzio
Interregionale per la formazione dei divulgatori agricoli -
C.I.F.D.A." in applicazione del Regolamento CEE n. 270 del 6
febbraio 1979 relativo allo sviluppo della divulgazione agricola in
Italia.
Eventuali modificazioni al suddetto accordo, previa intesa
tra i contraenti, saranno approvate con legge regionale.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità.
PRESIDENTE:
Do lettura dell'art. 2 e lo metto in
approvazione:
Art. 2
Alla designazione dei rappresentanti effettivi e supplenti
della Regione Autonoma Valle d'Aosta nel Consiglio generale del
Consorzio provvede la Giunta Regionale (sentite le Commissioni
consiliari competenti).
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità.
PRESIDENTE
: Do lettura dell'art. 3 e lo metto in
approvazione:
Art. 3
L'onere derivante dall'applicazione della presente, previsto
in annue lire 20.000.000, graverà sul capitolo 33460 che si
istituisce nella parte spesa del bilancio della Regione per l'anno
1982 e sui corrispondenti capitoli dei bilanci per gli esercizi
successivi.
Alla copertura dell'onere si provvede, per l'esercizio 1982,
mediante riduzione di lire 20.000.000 dello stanziamento iscritto
al capitolo 33450 "Spese per attività sperimentali e dimostrative e
per la preparazione tecnico-professionale degli agricoltori (corsi
e concorsi) nonché spese per il funzionamento del laboratorio
caseario regionale" del bilancio di previsione della Regione per
l'esercizio 1982.
Per gli anni 1983 e 1984 mediante utilizzo per lire
40.000.000 delle disponibilità del settore 2.2.2. "Sviluppo
economico" programma 2.2.2.04 "Assistenza tecnica" del bilancio
pluriennale 1982/1984.
A decorrere dall'esercizio 1983 l'onere necessario sarà
iscritto con leggi di approvazione dei relativi bilanci di
previsione.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità.
PRESIDENTE
: Do lettura dell'art. 4 e lo metto in
approvazione:
Art. 4
Al bilancio di previsione della Regione per l'anno 1982 sono
apportate le seguenti variazioni:
PARTE SPESA
Variazione in diminuzione:
Capitolo 33450 - "Spese per attività sperimentali e
dimostrative e per la preparazione tecnico-professionale degli
agricoltori (corsi e concorsi) nonché spese per il funzionamento
del laboratorio caseario regionale"
L. 20.000. 000
Variazione in aumento:
Capitolo 33460 - (di nuova istituzione) "Spese per la
gestione e il funzionamento del consorzio interregionale per la
formazione dei divulgatori agricoli C.I.F.D.A."
L. 20.000. 000
L.R.
La presente legge sarà pubblicata nel Bollettino Ufficiale
della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità.
PRESIDENTE
: Do lettura dell'accordo allegato a cui si fa
riferimento e lo metto in votazione:
"Accordo tra le regioni Piemonte, Valle d'Aosta, Lombardia,
Veneto, Friuli-Venezia Giulia, Liguria ed Emilia Romagna e le
Province autonome di Trento e Bolzano".
...Omissis...
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità.
PRESIDENTE
: Ci sono delle dichiarazioni di voto? Il
Consiglio è chiamato ad esprimersi per votazione segreta sul
complesso della legge.
RESULTAT DU VOTE
Présents et votants: 25; avis favorables: 23; avis contraires:
2
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK