Consiglio Regionale della Valle d'Aosta - Oggetto del Consiglio n. 5 del 15 gennaio 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 5 del 15 gennaio 1973 - Resoconto
OGGETTO N. 5/73 - Problemi riguardanti la costruzione e
sistemazione di fabbricati rurali. (Interpellanza)
Manganoni (P.C.I.)
- Avevamo, da parte mia e da parte di
altri Consiglieri, accennato, alla necessità di venire incontro
alle nostre popolazioni di montagna ammettendo a contributo un
secondo alloggio, nel senso che finora le disposizioni regionali
prevedevano il contributo solamente per la ricostruzione di case
rurali e per un alloggio destinato alla famiglia dell'agricoltore.
Si era accennato di ammettere a contributo un secondo alloggio che
avrebbe potuto essere affittato ai turisti, in modo da aumentare i
modestissimi introiti di queste famiglie.
Io, dopo aver presentato questa interpellanza, ho appreso, in
occasione della relazione e della discussione sul bilancio che vi
era un progetto di legge già all'esame della Commissione, Ora, io
non posso che felicitarmi di questo, che compiacermi, e anziché
interpellare se intende, ecc. chiedere per quando si prevede,
all'incirca, naturalmente, che detta disposizione legislativa
regionale venga portata in Consiglio.
Vorrei solo ricordare, io ho avuto occasione di visitare alcune
zone della Savoia, dove qualcosa del genere è stato fatto e vanno
sotto il nome di "les gîtes ruraux"; pare che in Savoia ce ne siano
1500 e rotti, già; e io penso che non sarebbe male fare, non so,
una visita, non perché noi dobbiamo copiare, sempre copiare quello
degli altri, ma può comunque servire a noi come idea, dato che lì
l'esito è stato piuttosto soddisfacente.
Maquignaz (D.P.)
- Infatti, come diceva il Consigliere
Manganoni, c'è già una proposta di legge che prevede appunto questo
problema, che è già stata esaminata una prima volta in Commissione
agricoltura, siccome però mi pare che questo interessi, non solo il
settore dell'agricoltura, ma anche il turismo, la Commissione aveva
stabilito di fare una riunione congiunta, agricoltura e turismo.
Questa riunione avrà luogo il 18 del mese di gennaio, quindi a
giorni, e pertanto si potrà proseguire l'esame di questa proposta
di legge.
Faccio presente però che la legge prevede contributi in conto
capitale; c'è un altro orientamento che bisognerà esaminare che è
quello del fondo di rotazione e della legge per l'edilizia
popolare, che possono ugualmente intervenire in questo settore,
mediante dei prestiti, cioè dei mutui; quindi è un discorso
abbastanza ampio, che verrà affrontato dalle Commissioni congiunte,
e poi vedremo a quali conclusioni si potrà pervenire.
Manganoni (P.C.I
.) - Io sono soddisfatto della risposta
dell'Assessore. Volevo solo fare presente questo:
dans
les gîtes ruraux
, e se Lei crede che io possa mandarle,
perché me l'hanno data, tutta la documentazione, ci sono due
sistemi di finanziamento: pagamento parziale, quasi totale, degli
interessi o contributo a fondo perduto.
Ora, io penso che sarebbe bene, anche qui, lasciare la
possibilità di scelta degli interessati; comunque questo è un
suggerimento, perché lì ha dato ottimi risultati, lasciando
l'alternativa, la possibilità di scelta, fra i due sistemi di
finanziamento.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK