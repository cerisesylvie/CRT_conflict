Consiglio Regionale della Valle d'Aosta - Oggetto del Consiglio n. 563 del 11 novembre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 563 del 11 novembre 1981 - Resoconto
OGGETTO N. 563/81 - REALIZZAZIONE DI UN PARCHEGGIO IN VIA
FESTAZ, ANGOLO VIA BRAMAFAN. (Interrogazione)
Presidente
- Do lettura dell'interrogazione presentata
dal Consigliere Pedrini:
INTERROGAZIONE
Il sottoscritto, Consigliere regionale Liberale, sentite e
fatte sue le continue lamentele di cittadini aostani, lamentele
contro il Governo regionale che non si preoccuperebbe dei problemi
della Città e delle sue proprietà edilizie in loco;
INTERROGA
il Presidente della Giunta se non ritiene, dopo l'ottimo
lavoro fatto nei pressi della Stazione Ferroviaria, di intervenire
sul fabbricato sito in Via Festaz, angolo Bramafan, fabbricato
pericolante da anni e zona ove è sentita la necessità di un terreno
adibito a parcheggio quanto mai urgente data la posizione degli
uffici regionali quasi adiacenti e lo sviluppo commerciale in
sempre maggior sviluppo.
Presidente -
Risponde il Presidente della Giunta,
Consigliere Andrione.
Andrione (UV) -
Si tratta di un lascito fatto al
Patronato Scolastico di Aosta, che è stato soppresso. Questo bene
dovrebbe diventare comunale, però vi sono ancora alcune piccole
proprietà - si tratta solo di cantine - che la Regione sta cercando
di acquistare per chiudere la partita.
È evidente, visto il suo stato, che lo stabile in questione sarà
demolito, però non posso assolutamente garantire la Regione sul
parcheggio, in quanto vi sono state diverse opinioni e discussioni
col Comune che adesso è piuttosto orientato verso una struttura
specifica per handicappati perché la zona è centrale, c'è il
giardino dei ragazzi dietro e c'è ancora del verde intorno; insomma
ci sono diverse possibilità.
Anche personalmente penso che questa dovrebbe essere la
soluzione migliore. Non sarà facile, perché la legge che prevede
l'assorbimento dei beni del Patronato Scolastico da parte dei
Comuni trova le solite pastoie. Sono già più di due anni che ce ne
occupiamo e ancora non ne siamo venuti fuori. Fra due settimane
circa avrò una riunione con il Comune di Aosta per vedere di
uscirne e di sistemare sia la parte fatiscente di questa casa, sia
di dare delle indicazioni precise per quello che deve essere
fatto.
Presidente
- La parola al Consigliere Pedrini per la
replica.
Pedrini (IPLI) -
Direi che la risposta del Presidente è
assai soddisfacente. Mi dice che la prossima settimana avrà una
riunione con il Comune per vedere di risolvere questo problema, e
mi sta anche bene; mi sta bene il fatto che al più presto siano
acquistate queste due o tre cantinette che sono ancora in via di
acquisizione, e mi sta bene anche l'eventuale palazzetto per gli
handicappati. Teniamo però presente che siamo nel pieno centro di
Aosta e che questo palazzetto non deve diventare un palazzone;
piuttosto, visto che l'area è abbastanza vasta, e che dietro ci
sono i giardini, sarebbe auspicabile fare in modo che ci sia anche
la possibilità di un piccolo parcheggio che risolverebbe molti
problemi, compresi i nostri personali, quelli dei dipendenti
regionali e della popolazione stessa che ne sente una grossa
necessità. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK