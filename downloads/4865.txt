Consiglio Regionale della Valle d'Aosta - Oggetto del Consiglio n. 586 del 11 novembre 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 586 del 11 novembre 1982 - Resoconto
OGGETTO N. 586/VII - RILASCIO DI UNA GARANZIA FIDElUSSORIA
REGIONALE NELL'INTERESSE DELLA S.p.A. AUTOPORTO VALLE D'AOSTA.
(Interpellanza).
PRESIDENTE
: Do lettura dell'interpellanza in oggetto
presentata dai Consiglieri Mafrica e Bajocco:
INTERPELLANZA
Considerato che con delibera 5509 del 15.10.1982 la Giunta
regionale ha deliberato di concedere a favore della Cassa di
Risparmio di Torino, nell'interesse della S.p.A. Autoporto Valle
d'Aosta, una garanzia fideiussoria fino alla concorrenza massima di
lire 6 miliardi.
I sottoscritti Consiglieri regionali
INTERPELLANO
il Presidente della Giunta regionale per sapere:
1)
quali sono le "esigenze immediate" a cui fa
riferimento la deliberazione di Giunta, che comportano il rilascio
di garanzia fideiussoria fino a 6 miliardi;
2)
se siano stati chiariti tutti i dubbi in merito ad
una trasparente utilizzazione della garanzia regionale da parte
della Società Autoporto;
3)
se sia stata raggiunta qualche intesa tra la Giunta
regionale e gli altri operatori doganali presenti all'Autoporto di
Aosta.
PRESIDENTE
: La parola al Consigliere Mafrica per
l'illustrazione dell'interpellanza; ne ha facoltà.
MAFRICA - (PCI):
Nello scorso mese di settembre avevamo
presentato un'interpellanza su questo argomento e, dalla risposta
del Presidente della Giunta, ci sembrava di avere capito allora che
la giunta avesse deciso di procedere con molta cautela con le
pratiche necessarie per la concessione della garanzia fideiussoria
alla Società Autoporto.
Quello che vorremmo sapere oggi è se le cose si sono modificate
o se la giunta invece ha approfittato, diciamo, della momentanea
disattenzione per fare un'operazione già decisa prima, perché, con
la delibera di Giunta del 15 ottobre, la Giunta ha concesso a
favore della Cassa di Risparmio di Torino una garanzia fideiussoria
per 6 miliardi di lire a vantaggio della società Autoporto Valle
d'Aosta.
Nelle premesse della delibera si parla di esigenze immediate
della Società Autoporto; noi pertanto vorremmo sapere dal
Presidente della Giunta se queste esigenze immediate sono le stesse
di cui si era parlato in precedenza, cioè se sta andando ancora
avanti quel progetto che prevedeva di affidare ad una nuova
società, la Finatra, in cui è presente la Società Autoporto, una
serie di operazioni in concorrenza con altri operatori doganali già
presenti all'Autoporto di Aosta.
Il Presidente della Giunta ci aveva riferito di incontri avuti
con questi altri operatori, e che avrebbe cercato di raggiungere
un'intesa, vorremmo pertanto sapere se questa decisione della
Giunta entra in conflitto con questi operatori, oppure se è stata
per la Giunta un'intesa complessiva con tutti quelli che lavorano
all'Autoporto di Aosta.
- Ore 12.42 -
Presidenza del Vicepresidente MAPPELLI
PRESIDENTE
: La parola al Presidente della Giunta; ne ha
facoltà.
ANDRIONE - (UV):
Per quanto riguarda il problema
dell'Autoporto, devo dire che ho avuto numerosi incontri per delle
questioni formali, perché sulle questioni sostanziali non posso
ancora pronunciarmi, e spiegherò poi il perché.
Con questi altri operatori, in particolare con il principale,
Ottavio Ruffoni, è stato raggiunto l'accordo che la Società
Autoporto ha ufficialmente garantito alla Presidenza della Giunta
regionale di non avere più alcun rapporto, come Società, con
l'Import-Aosta.
Formalmente, non esiste più quella commistione di ruoli che
aveva preoccupato, potrei anche dire giustamente, gli altri
importatori che esistono già sul mercato e che avrebbero potuto
paventare di essere trattati in maniera differenziata rispetto a
questo nuovo importatore, cui l'Autoporto veniva affiliato per
motivi societari.
Quindi, risolta questa prima questione e in conformità a quanto
detto dal Consigliere Mafrica, rimaneva un punto interrogativo su
questa nuova società, la BAX, che garantirebbe, attraverso un
notevole flusso di denaro, la possibilità di dirottare quasi tutto
il traffico di bestiame vivo, di carni dal valico di S. Luigi al
traforo del Monte Bianco.
La cosa, quindi, era urgente per un fattore fondamentale.
Il Ministero competente ha già preparato il decreto, di prossima
pubblicazione, che prevede, a partire dal prossimo mese di
febbraio, l'autorizzazione al Frejus a Susa, a fare visite
sanitarie per il traffico carne-bestiame.
Quindi si trattava di avere un'organizzazione tale da mantenere,
se non aumentare, il livello di importazione di carni che, sotto
forma di IVA, rappresentano per la nostra Regione entrate
cospicue.
A questo punto debbo far rilevare che la Regione concorre, si
preoccupa di mantenere questi flussi, in quanto essi rappresentano
ulteriori introiti. Se ricordo bene, era stato sollevato
nell'interpellanza fatta precedentemente, un punto che traduco
"quid chi è BAX" in quanto chiacchierato, aveva creato dei
problemi.
Inoltre, devo dichiarare che l'azienda che ci interessa, la BAX,
cessata l'amministrazione controllata, ha ottenuto, previa
l'autorizzazione dello Stato, una fideiussione del Ministero delle
Finanze di 5 miliardi di lire con la seguente motivazione:
"Ritenuta la società instante ha pienamente riacquistato la propria
capacità operativa e che sussiste il requisito della notoria
solvibilità, come richiesto dall'art. 90 del T.U. precitato,
concede per la durata di anni 2 il richiesto beneficio per
l'importo di 5 miliardi."
L'Autoporto, invece, è una società privata che impiega oltre 200
persone; questi posti di lavoro sono legati anche alla possibilità
che abbiamo di favorire il transito, avute queste garanzie,
ottenuto il disimpegno dell'Autoporto da quella società di
importazione export, ci è sembrato che le motivazioni per le quali
volevamo essere garantiti, fossero state raggiunte e di conseguenza
abbiamo acceduto alla richiesta di quella fideiussione.
PRESIENTE:
Ha facoltà di parola il Consigliere
Mafrica.
MAFRICA - (PCI):
Posso solo augurare alla Giunta di non
avere preso una decisione sbagliata, perché il Presidente ci dice
che la Società dell'Autoporto si è disimpegnata da quella
precedente società e quindi, formalmente, non esiste alcun rapporto
e alcun ulteriore rischio. Però, a questo punto, non si capisce a
cosa serva la fideiussione.
Quanto alla certificazione fornita dal Ministero per la
solvibilità della BAX, questo è un atto, se esiste,
inoppugnabile.
Visti i precedenti, possiamo solo augurare che tutto proceda nel
migliore dei modi, anche perché una volta il Presidente aveva
dichiarato che la Giunta non aveva mai pagato per garanzie
fideiussorie prestate. Questo non corrisponde a verità, in quanto
io ho visto una delibera di Giunta di questa estate che prevede il
pagamento di 5/6 milioni per un ristoratore.
PRESIDENTE:
L'oggetto n. 25, come è stato precedentemente
accordato, verrà discusso con il n. 47.
Abbiamo ancora una mezza dozzina di delibere in via d'urgenza.
Il Consiglio ritiene di poterle esaminare adesso, o si devono
rinviare alla seduta odierna pomeridiana?
Il Consiglio ritiene di esaminarle ora.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK