Consiglio Regionale della Valle d'Aosta - Oggetto del Consiglio n. 1532 del 25 maggio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1532 del 25 maggio 2022 - Resoconto
OGGETTO N. 1532/XVI - Interrogazione a risposta immediata:
"Interlocuzione con Ferrovie dello Stato relativamente agli
investimenti previsti per la Valle d'Aosta dal piano industriale
del Gruppo FS 2022-2031".
Bertin (Presidente) -
Possiamo riprendere con gli altri
punti all'ordine del giorno. Punto n. 13.03. Illustra il
question time
la consigliera Minelli.
Minelli (PCP) -
Una decina di giorni fa abbiamo appreso
di un comunicato stampa delle Ferrovie dello Stato datato 16 maggio
2022 che ci diceva che nel piano industriale 2022-2031 sono
previsti dei finanziamenti corposi per l'infrastruttura ferroviaria
della Valle d'Aosta e per il potenziamento dei treni utilizzati in
regione.
In questo comunicato in particolare si parla del "Polo
infrastrutture" per il quale si citano l'elettrificazione
dell'Ivrea/Aosta, la riapertura dell'Aosta/Pré-Saint-Didier e
l'adeguamento della Chivasso/Ivrea/Aosta e alla voce "Polo
passeggeri" si parla di un potenziamento dei mezzi con
l'acquisizione di quattro nuovi treni per un investimento di 27
milioni di euro.
Quello che chiediamo al Presidente, nonché Assessore, è di
sapere se c'è stata un'interlocuzione con le Ferrovie dello Stato
relativamente al piano industriale previsto per gli anni 2022-2031
finalizzata a conoscere più nel dettaglio l'entità, la modalità di
questi investimenti per le tre opere che sono state citate e le
caratteristiche di questi quattro nuovi treni che dovranno essere
destinati al servizio per la nostra ferrovia.
Presidente -
Risponde il Presidente della Regione.
Lavevaz (UV) -
Come la collega Minelli sa molto bene, le
interlocuzioni che la Regione ha non avvengono direttamente con le
Ferrovie dello Stato ma con le due società "figlie", RFI, per
quanto riguarda l'infrastruttura, e Trenitalia per il servizio
ferroviario, quindi le interlocuzioni che ci sono e ci sono state
sono sempre riferite a queste due società.
Anche noi siamo soddisfatti che le istanze dei diversi tavoli
siano state poste all'attenzione di Ferrovie dello Stato e
soprattutto inserite all'interno del piano industriale del gruppo,
nel quale non si entra nel dettaglio dei singoli investimenti che
noi stiamo seguendo su piani e su tavoli diversi.
Rispetto all'elettrificazione della tratta Ivrea/Aosta, credo
sia già stato detto tutto quanto è allo stato dell'arte delle cose,
quindi è inutile stare qua a ripetere quale sia il finanziamento,
da dove arrivi, eccetera.
Com'è noto, durante l'interruzione prevista di circa tre anni,
si prevedono degli interventi di adeguamento, quegli altri citati,
abbiamo chiesto a RFI che ci sia una corretta programmazione in
modo che questi vengano eseguiti proprio nel periodo di chiusura
per evitare ulteriori disguidi successivi e riguardano in
particolare la velocizzazione degli incroci, l'abbattimento delle
barriere architettoniche in quattro stazioni e in particolare
l'implementazione del sistema di controllo SCMT.
Per quanto riguarda invece la riapertura
dell'Aosta/Pré-Saint-Didier, ne abbiamo parlato anche di recente se
non sbaglio in una sua iniziativa, su questo nodo stiamo seguendo
con RFI tutta la parte di progettazione, RFI ha ancora precisato di
recente che solo a conclusione delle progettazioni si potrà
definire compiutamente gli importi dei lavori e, di conseguenza,
anche pianificare le risorse necessarie per la realizzazione delle
stesse e quindi anche nell'arco del piano 2022-2031.
Rispetto ai quattro nuovi treni, anche di questo credo di averne
già parlato anche in Consiglio, si tratta di convogli che
Trenitalia si è impegnata ad acquistare nell'ambito della propria
offerta presentata in occasione della procedura per l'affido del
servizio ferroviario che sono i quattro treni bimodali Hitachi
aventi composizione a tre casse con una capacità di 219 posti a
sedere.
Presidente -
Per la replica, ha chiesto la parola la
consigliera Minelli.
Minelli (PCP) -
In buona sostanza informazioni nuove
rispetto a quello che lei ci aveva dato non ce ne sono, tranne che
forse la questione sulla velocizzazione.
La domanda che noi abbiamo fatto nasceva anche dalla
constatazione che il totale degli investimenti che sono stati
annunciati in questo piano decennale è superiore alle cifre che
sommate noi abbiamo, quindi la necessità che avevamo era quella di
sapere se c'era qualche cosa in più.
Quello che vorrei sottolineare però, e anche valorizzare è
l'impegno che c'è stato da parte di Ferrovie dello Stato e
ovviamente di Rete Ferroviaria e di Trenitalia. Ci sono degli
investimenti notevoli che la Regione deve accompagnare maggiormente
sia attraverso un'intensificazione di queste interlocuzioni, sia,
come ho già avuto modo di dire più volte, attraverso un
potenziamento della struttura ferrovia e aeroporto, perché sappiamo
che questa necessità c'è e tutto deve essere seguito da personale
che deve avere il tempo, le competenze e le possibilità di
farlo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK