Consiglio Regionale della Valle d'Aosta - Oggetto del Consiglio n. 2435 del 26 novembre 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2435 del 26 novembre 1986 - Resoconto
OGGETTO N. 2435/VIII - RIFORMA DI PROVVEDIMENTI DELIBERATIVI
RECANTI INCARICO DI ESPLETAMENTO DI MANSIONI DI QUALIFICA SUPERIORE
A DUE DIPENDENTI REGIONALI. REIEZIONE DI MOZIONE.
PRESIDENTE:
Do lettura della mozione presentata dal
Consigliere Viberti:
MOZIONE
VISTE le deliberazioni della Giunta regionale nn. 7346 e 7347
assunte in data 2 ottobre 1986;
VISTA la pubblicazione sul bollettino ufficiale n. 14 del
28.10.1986 della L.R. del 16.9.1986, n. 54: "Norme sullo stato
giuridico e sul trattamento economico del personale della Regione.
Recepimento dell'accordo contrattuale per il triennio
1985/87;
CONSIDERATO l'art. 4 della citata legge normante gli
incarichi di reggenza;
IL CONSIGLIO REGIONALE
IMPEGNA
la Giunta regionale a revocare le proprie deliberazioni nn.
7346/86 e 7347/86 ed a riaffidare l'incarico ai due dipendenti di
cui alle citate deliberazioni con nuovi provvedimenti adottati in
conformità all'art. 4 della citata L.R. del 16.9.1986, n.
54.
PRESIDENTE:
Ha chiesto di illustrare la mozione il
Consigliere Viberti, ne ha facoltà.
VIBERTI (N.S.):
Questa mozione che è stata presentata da
me il 30 ottobre, è seguita da una serie di pourparlers con alcuni
rappresentanti sindacali, ed è stato a malincuore che il
sottoscritto si è sostituito a chi istituzionalmente dovrebbe
occuparsi di queste questioni. D'altra parte, sotto il profilo del
principio, non si poteva, da parte del sottoscritto, passare sotto
silenzio due provvedimenti assunti dalla Giunta regionale che a
nostro avviso erano stati presi non tenendo nella debita
considerazione la firma apposta sotto il contratto firmato dalle
organizzazioni sindacali e dal Presidente della Giunta, fra l'altro
proprio in considerazione di uno, se non l'unico, punto
qualificante sotto il profilo normativo, contenuto nella legge di
cui conosciamo il travagliato iter e che poi fortunatamente è stata
non impugnata e conseguentemente è stata promulgata dal Presidente
della Giunta e poi pubblicata sul Bollettino Ufficiale il 28
ottobre.
Ci ha disturbato il fatto che, a ventisei giorni dalla
pubblicazione sul Bollettino, si siano voluti dare questi incarichi
di reggenza. Sia chiaro che non abbiamo nulla da eccepire circa la
professionalità e la serietà delle persone che i due provvedimenti
riguardano, anzi, condividiamo sotto questo aspetto l'evidente
fiducia che l'esecutivo ha nei confronti di questi dipendenti,
tant'è che con questa deliberazione chiediamo che venga riaffidato
alle medesime persone il medesimo incarico, però che questo venga
fatto a norma della legge 54 che è stata recentemente pubblicata e
che recepisce l'accordo che è stato firmato dal Presidente della
Giunta e dalle Organizzazioni Sindacali.
Tra l'altro, ed evidentemente ci erano sfuggiti, non sono questi
i due soli provvedimenti che, successivamente alla firma del
contratto, sono stati adottati dalla Giunta con la vecchia
legislazione che in quel momento era vigente, quindi da un punto di
vista formale non abbiamo nulla da eccepire rispetto alla decisione
della Giunta. Diciamo però che, a soli ventisei giorni dalla
pubblicazione della legge, avvalersi ancora dell'art. 2 modificato
come da L.R. 26.4.1984, n. 12, nonostante poi si sia dimostrato
oggi, venendo in Consiglio con i due bandi di concorso relativi a
questi posti, di non voler fare dei favoritismi, sotto il profilo
sostanziale si è dimostrato di non tenere in considerazione e di
non ritenere valido un contratto quando è stato firmato.
Lo ripeto che a malincuore ci assumiamo noi un compito che
spetta alle Organizzazioni Sindacali, ma visto che queste sono in
qualche modo collegate anche all'esecutivo, e non sono in grado di
esprimere il loro giudizio rispetto a questi provvedimenti, siamo
stati costretti a farlo noi.
Mi permetterei - e concludo perchè penso che chi aveva
intenzione di seguire questo dibattito si sia preventivamente
informato ed abbia capito, e chi invece non prova interesse per
questo anche prolungando la spiegazione avrebbe delle difficoltà a
recepire quello che sotto il profilo del principio vorremmo far
passare - di presentare un emendamento al deliberato della mozione
che leggo: (mantenendo le stesse premesse)
"impegna la Giunta
regionale: 1) a revocare le proprie deliberazioni nn. 7346/86 e
7347/86 nonchè tutte le altre analoghe deliberazioni eventualmente
assunte dopo la firma dell'accordo contrattuale con le
Organizzazioni Sindacali; 2) a riaffidare l'incarico ai due
dipendenti di cui alle citate deliberazioni con nuovi provvedimenti
in conformità all'art. 4 della citata L.R. 54/1986; 3) a riaffidare
anche per le eventuali altre revoche gli incarichi ai sensi del
citato articolo".
Quindi, non è che si cambia tutto per non cambiare niente, ma
semplicemente si rispetta un contratto che era stato firmato.
Altrimenti, se così non si fa, si dimostra in questa aula, che la
firma del Presidente della Giunta apposta in calce ad un qualsiasi
contratto non ha alcun valore. A nostro avviso questa non è una
cosa accettabile in quanto riteniamo che quando il Presidente della
Giunta sigla un accordo, che poi viene ratificato dal Consiglio
regionale attraverso una legge, anche se formalmente questo
contratto non è ancora stato pubblicato e le sue norme non sono di
diritto operanti, ci sembra che di fatto sarebbe opportuno
attenersi ad un comportamento che non possa far iniziare a
circolare voci, illazioni, e cose che secondo noi finiscono persino
per andare a disturbare ed a mettere in difficoltà delle persone
che invece hanno sempre servito nel modo migliore l'Amministrazione
regionale.
PRESIDENTE:
È aperta la discussione. Ha chiesto di
parlare il Presidente della Giunta, ne ha facoltà.
ROLLANDIN (U.V.):
Je crois que le problème qui a été
soulevé par le Conseiller Viberti, qui a présenté cette motion,
réside dans le fait que l'Administration régionale n'a pas attendu
le terme qui était prévu par la loi n. 54 à l'art. 4 pour charger
les personnes qui ont déjà été indiquées parle Conseiller Viberti,
pour prévoir qu'il y ait cette possibilité due au compétence des
Messieurs mêmes. Je peux comprendre ce qui avait dit M. Viberti,
que cette motion n'est pas contre les personnes auxquelles on a
attribué cette charge.
Je veux en même temps souligner, que l'Administration régionale
n'a pas fait ce choix pour aller contre la signature du contrat. En
termes de principe sans doute M. Viberti peut avoir raison. Il faut
souligner qu'étant donné qu'il y avait cette possibilité; les mêmes
avaient déjà eu cette opportunité avant encore qu'il y ait la
discussion du contrat, contrat qui a, comme venait de faire
remarquer M. Viberti, parmi ses points fondamentaux, celui selon
lequel il n'y a plus la possibilité de charger certaines personnes
pour un délai qui dépasse les douze mois. Je crois que c'est le
sens principal de cette affirmation.
On a donné clairement une indication que l'Administration
régionale ne veut pas aller contre ce qu'on a signé pour le fait
qu'on a déjà prévu les concours qui sans doute seront faits avant
le mois de mai. J'assure M. Viberti qu'il n'y avait là absolument
pas la volonté d'entretenir de liaisons particulières avec les
Organisations Syndicales, étant donné que les personnes ont les
compétences suffisantes pour être à même de diriger les travaux où
elles ont été placées, au delà du fait que j'avoue sincèrement en
termes de principe M. Viberti a raison, en soulignant le fait qu'on
ne veut pas aller contre le contrat et on fera les concours avant
les termes prévus.
Pour ce que je connaissais, il n'y avait pas d'autre cas au delà
des deux, qu'on ma signalés; j'avais accepté cette indication en
suivant le compte rendu de certains services. Moi, je le répète, je
n'avais pas pris une position particulière vis-à-vis de ces
charges, mais, étant donné les explications que je viens de donner,
on n'accepte pas de révoquer la délibération, on s'abstiendra sur
cette motion, tout en reconnaissant qu'en ligne de principe M.
Viberti a des raisons valides pour soulever la question. En même
temps l'Administration régionale a déjà reconnu que c'était dans
cette direction qu'on voulait marcher parce qu'on a déjà prévu le
concours, et j'assure M. Viberti qu'avant le mois de mai seront
faits les concours.
PRESIDENTE:
Ha chiesto di parlare il Consigliere Mafrica
per dichiarazione di voto, ne ha facoltà.
MAFRICA (P.C.I.):
Il Consigliere Viberti ha sollevato una
questione che dal punto di vista del principio sta in piedi ed ha
una sua logica. Ci asteniamo su questa mozione perchè non
condividiamo una sua frase detta rispetto alle Organizzazioni
Sindacali. Questa è una materia che a nostro giudizio è
strettamente di interesse sindacale e non ci pare che, se le
Organizzazioni Sindacali non hanno sollevato problemi, si debba
fare loro una colpa. Ci sembra non giusto in generale quando non ci
sono questioni di competenza strettamente politica interferire con
il lavoro delle Organizzazioni Sindacali.
Per questi motivi, pur comprendendo le ragioni che hanno spinto
il Consigliere Viberti a porre la questione di principio, ci
asteniamo sulla sua mozione.
PRESIDENTE:
Ha chiesto di parlare il Consigliere Viberti,
per dichiarazione di voto, ne ha facoltà.
VIBERTI (N.S.):
Credo meriti una replica tanto quello che
ha detto il Presidente della Giunta, quanto, forse se non di più,
quello che ha detto il Consigliere Mafrica.
Il Consigliere Mafrica ha delle opinioni che sono decisamente
diverse dalle mie su quello che è il problema dello sfruttamento
dell'energia nucleare e in diverse occasioni abbiamo avuto modo
anche di confrontarci. Lo stesso Partito Comunista ha tenuto per un
lungo periodo un certo tipo di atteggiamento rispetto a questo
problema. Non per questo il sottoscritto si è permesso di non
votare o di non prendere posizioni chiaramente rispetto a tutta una
serie di questioni sollevate dai colleghi del Partito Comunista.
Quindi mi sembra riduttivo parlare di un attacco ai Sindacati in
quanto ho voluto fare questo riferimento perchè mi pare che i
Sindacati abbiano abdicato ad un loro preciso dovere rispetto a
questo fatto, non possono sostenere di non essere stati messi al
corrente perchè personalmente ho informato perlomeno direttamente
due Organizzazioni Sindacali e non certo delle più piccole. Mi pare
che questo andasse detto perchè troppo spesso le Organizzazioni
Sindacali si assumono la difesa dei lavoratori, e non voglio andare
oltre perchè direi delle cose ben più pesanti di quella che ho
detto dicendo che hanno abdicato al loro compito per quello che
riguardava questa precisazione, che era doverosa da parte delle
forze sindacali da farsi nei confronti dell'atteggiamento tenuto
con questo comportamento da parte dell'esecutivo regionale.
In secondo luogo mi fa specie sentirmi dire che ho - o potrei
avere, diciamo meglio, perchè ha usato il condizionale il
Presidente della Giunta, anche se forse in cuor suo preferirebbe
usare l'indicativo come modo e il presente come tempo - tuttavia,
pur avendo usato il condizionale praticamente ha riconosciuto che
dal punto di vista del principio la questione sollevata aveva dei
meriti. Allora queste sono cose che non riesco a capire.
L'Assessorato alle Finanze rimanda indietro decine e decine di
deliberazioni, la Giunta riadotta delle deliberazioni solo perchè
l'Assessorato alle Finanze assegna l'atto perchè il tal capitolo
era sbagliato, che sul talaltro non c'era più la possibilità, che
l'impegno di spesa è stato indicato in modo errato. Sarebbe ben più
semplice che l'Assessorato alle Finanze segnalasse l'errore per
tempo e poi si provvedesse, attraverso il normale svolgimento del
lavoro degli uffici, anzichè perdere tempo, a rifare deliberazioni,
come vediamo arrivare in copia all'Ufficio Gruppi. Quindi anche
sulla perdita del tempo sgombriamo il campo; non capisco perchè si
dica che dal punto di vista del principio si potrebbe avere
ragione, poi nella pratica non ci si comporta in coerenza con
quanto si è detto. Non è una giustificazione neanche questa.
Non ho dei problemi che non si voti la mozione, per me
l'importante era sollevare questa questione. È ora che i Sindacati
si rimettano a fare il loro lavoro, invece di voler far politica,
lascino fare la politica a chi la vuole fare e facciano il lavoro
sindacale. È una vergogna che debba essere un politico ad
interessarsi di queste cose, tra l'altro con la scarsa competenza
che ho io in materia di personale regionale.
Comunque mantengo in votazione la mozione perchè secondo me è
ingiusto che il Consiglio regionale non sottolinei questo
atteggiamento dell'esecutivo, e quando l'esecutivo fa delle cose
che non sono corrette, glielo deve ricordare e deve fare in modo
che corregga gli errori che ha commesso. È una questione formale,
però dietro c'è un principio che è quello che le leggi, le norme, i
regolamenti e gli impegni vanno rispettati. Siamo dell'avviso che
questo è il comportamento da seguire.
PRESIDENTE:
Passiamo alla votazione della mozione,
considerando che ci si pronuncia nel testo sostitutivo presentato
dal Consigliere Viberti, di cui do lettura:
Mozione
VISTE le deliberazioni della Giunta regionale nn. 7346 e 7347
assunte in data 2 ottobre 1986;
VISTA la pubblicazione sul bollettino ufficiale n. 14 del
28.10.1986 della L.R. del 16.9.1986, n. 54: "Norme sullo stato
giuridico e sul trattamento economico del personale della Regione.
Recepimento dell'accordo contrattuale per il triennio
1985/87;
CONSIDERATO l'art. 4 della citata legge normante gli
incarichi di reggenza;
IL CONSIGLIO REGIONALE
IMPEGNA
1)
la Giunta regionale a revocare le proprie
deliberazioni nn. 7346/86 e 7347/86 nonchè tutte le altre analoghe
deliberazioni eventualmente assunte dopo la firma dell'accordo
contrattuale con le Organizzazioni Sindacali;
2)
a riaffidare l'incarico ai due dipendenti di cui
alle citate deliberazioni con nuovi provvedimenti adottati in
conformità all'art. 4 della citata L.R. del 16.9.1986, n.
54.
3)
a riaffidare anche per le eventuali altre revoche
gli incarichi ai sensi del citato articolo.
ESITO DELLA VOTAZIONE
Presenti 23
Votanti 2
Favorevoli 2
Astenuti 21 (Aloisi, Bajocco, Beneforti, Cout, De Grandis,
Dolchi, Faval, Fosson, Lanièce, Lanivi, Mafrica, Maquignaz, Martin,
Millet, Perrin, Pollicini, Ricco, Rollandin, Stévenin, Tamone e
Voyat)
Il Consiglio non approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK