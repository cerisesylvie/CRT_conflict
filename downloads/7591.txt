Consiglio Regionale della Valle d'Aosta - Oggetto del Consiglio n. 3044 del 24 settembre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3044 del 24 settembre 1987 - Resoconto
OGGETTO N. 3044/VIII - RIAPPROVAZIONE, AI SENSI DELL'ULTIMO
COMMA DELL'ART. 31 DELLO STATUTO, DELLA LEGGE REGIONALE
CONCERNENTE: "CONTRIBUTI ALLE ASSOCIAZIONI DI EX COMBATTENTI ED EX
INTERNATI OPERANTI IN VALLE D'AOSTA A SOSTEGNO DELL'ATTIVITÀ DI
PROMOZIONE SOCIALE E DI TUTELA DEGLI ASSOCIATI".
PRESIDENTE:
Trattandosi di una riapprovazione, si passa
alla votazione finale, per scrutinio segreto, del disegno di legge
in oggetto:
ART. 1
1. A partire dall'anno 1987 e sino al 31 dicembre 1989 la
Giunta regionale è autorizzata ad erogare contributi annui alle
sezioni regionali delle seguenti Associazioni di ex-combattenti e
di ex-internati a sostegno dell'attività di promozione sociale e di
tutela degli associati:
- Associazione Nazionale Combattenti e Reduci;
- Istituto del Nastro Azzurro
- Associazione Nazionale Partigiani d'Italia;
- Associazione Partigiani Autonomi Valle d'Aosta;
- Associazione Nazionale ex-Internati;
- Associazione Nazionale Reduci Garibaldini.
ART. 2
1. L'erogazione dei contributi è subordinata alle seguenti
condizioni:
a)
esistenza e funzionalità degli organi previsti
dallo Statuto;
b) pubblicità dei bilanci;
c) assenza di fini di lucro;
d)
svolgimento effettivo di attività promozionali e di
sostegno degli associati.
ART. 3
1. Eventuali altre Associazioni, da ammettere ai contributi
di cui alla presente legge, per il sostegno della relativa attività
associativa, saranno individuate dalla Giunta regionale previa
domanda corredata da idonea documentazione, sempre che le
Associazioni stesse siano ufficialmente e giuridicamente
riconosciute ai sensi degli articoli 42 della legge 16 maggio 1978,
n. 196 e 12 del D.P.R. 22.2.1982, n. 182.
ART.
4
1. Il contributo fisso annuo per ogni Associazione è fissato in
lire cinquecentomila.
2. La Giunta regionale è autorizzata, altresì, a ripartire fra
le Associazioni, in base a specifiche richieste presentate dalle
medesime, per l'espletamento della loro attività, le disponibilità
risultanti sul finanziamento annuo complessivo autorizzato.
ART. 5
1. I contributi sono erogati alle singole Associazioni
subordinatamente alla presentazione del bilancio preventivo
relativo all'anno al quale si riferiscono e del consuntivo
dell'anno precedente, nonchè alla dimostrazione dettagliata
dell'utilizzo dell'ulteriore contributo assegnato, tenuto conto che
i contributi sono erogati per attività da svolgersi in sede
regionale e non possono essere utilizzati per interventi
assistenziali ai singoli iscritti.
ART. 6
1. L'onere derivante dall'applicazione della presente legge
valutato in lire quindicimilioni per ciascuno degli anni dal 1987
al 1989 graverà sul capitolo 42020 del bilancio di previsione della
Regione per l'anno 1987 all'uopo istituito, e sui corrispondenti
capitoli per gli esercizi 1988 e 1989.
ART. 7
1. Alla copertura dell'onere di cui all'articolo precedente
si provvede:
per l'esercizio 1987 mediante riduzione per L. 15.000.000 dello
stanziamento iscritto al cap 50000 "Fondo globale per il
finanziamento di spese per l'adempimento di funzioni normali -
Spese correnti" del bilancio di previsione per l'anno in corso a
valere sull'accantonamento previsto all'allegato n. 8 relativo
all'istituzione di un ruolo per l'inquadramento dei Vigili del
Fuoco; su detto intervento rimane, quindi, disponibile la minor
somma di L. 962.000.000.
Per l'esercizio 1988 e 1989 mediante utilizzo per L. 30.000.000
delle risorse disponibili iscritte al programma 3.2. altri oneri
non ripartibili del bilancio pluriennale 1987/1989.
ART. 8
1. Al bilancio di previsione della Regione per l'esercizio 1987
sono apportate le seguenti variazioni:
Parte spesa
Variazione in diminuzione:
Cap. 50000 "Fondo globale per il finanziamento di spese per
l'adempimento di funzioni normali - spese correnti" L.
15.000.000
Variazione in aumento:
Settore 2.2.3. - Sicurezza sociale: Programma 2.2.3.03. -
Assistenza sociale e beneficenza pubblica:
Cap. 42020 (di nuova istituzione) codificazione
1.1.1.6.2.2.08.07.02. "Con tributi alle Associazioni di ex
combattenti e di ex internati operanti in Valle d'Aosta".
L.R. n. L. 15.000.000
VOTAZIONE A SCRUTINIO SEGRETO
ESITO DELLA VOTAZIONE
Presenti 28
Votanti 28
Favorevoli 25
Contrari 3
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK