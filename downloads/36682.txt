Consiglio Regionale della Valle d'Aosta - Oggetto del Consiglio n. 665 del 30 luglio 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Costituzione e funzionamento degli organi consiliari
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 665 del 30 luglio 2014 - Resoconto
OGGETTO N. 665/XIV - Ritiro della richiesta di valutazione in
ordine alla sussistenza o meno di una causa di insindacabilità del
Consigliere regionale Stefano Ferrero, ai sensi dell'articolo 3
della legge regionale 18 novembre 2005, n. 27.
Presidente -
La parola al collega Ferrero.
Ferrero (M5S) -
Grazie Presidente.
A seguito di un incontro effettuato con il Presidente Rollandin,
con il Consigliere delegato Gabriele Accornero e il collega Pino
Isabellon, ho ricevuto assicurazioni, a seguito delle spiegazioni e
dei chiarimenti che abbiamo avuto, riguardo al ritiro della querela
e da parte mia ad un chiarimento, magari tramite un comunicato
stampa, che concorderò appunto con il Consigliere di
amministrazione riguardo all'errore che c'era stato. Ritiro quindi
ovviamente la richiesta di manifestazione di un voto
sull'insindacabilità e quindi non posso che essere soddisfatto e
auspico per il futuro magari un dialogo più aperto sicuramente da
parte vostra, ma forse anche da parte mia, magari vincere qualche
diffidenza e parlarsi di più senza arrivare in tribunale è una cosa
conveniente per tutti, facciamo risparmiare tempo
all'Amministrazione e anche al tribunale. Penso che quindi la cosa
si sia risolta in maniera positiva. Ringrazio tutti, soprattutto i
colleghi della minoranza per il sostegno appassionato. Grazie di
cuore.
Presidente -
Grazie collega Ferrero. Il punto 34 quindi
viene ritirato. Prima di procedere con l'ordine del giorno, sempre
in accordo con la Conferenza dei Capigruppo, abbiamo deciso...la
parola al Presidente della Regione prima.
Rollandin (UV) -
Sì, grazie Presidente.
Solo per ringraziare il collega Ferrero per le parole che ha
voluto pronunciare, io le sottoscrivo, nel senso che sicuramente ci
sono stati dei malintesi, che ci hanno portato ad una discussione
qui che poteva essere evitata e io di questo sono il primo a
riconoscere che parlandoci le cose possono essere chiarite. Se lo
avessimo fatto prima, era molto meglio per tutti, perché
sicuramente ribadisco che non c'è nessuna intenzione, non c'era e
non c'è e non ci sarà nessuna intenzione di andare a finalizzare
qualcosa contro qualcuno, non è questo e lo ribadiamo e spero
proprio che non ci siano altre occasioni del genere. La ringrazio e
ringrazio i colleghi per l'attenzione che hanno avuto. Grazie.
Presidente -
Grazie Presidente.
Il Consiglio prende atto del ritiro della richiesta di
valutazione in ordine alla sussistenza o meno di una causa di
insindacabilità del Consigliere regionale Stefano Ferrero, ai sensi
dell'articolo 3 della legge regionale 18 novembre 2005, n.
27.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK