Consiglio Regionale della Valle d'Aosta - Oggetto del Consiglio n. 3397 del 8 maggio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3397 del 8 maggio 1992 - Resoconto
OGGETTO N. 3397/IX Disegno di legge: "Istituzione di un
apposito ruolo unico regionale di aiuto bibliotecario per la
gestione delle biblioteche comunali".
Presidente
La relazione è allegata, se non vi sono
interventi possiamo discutere sull'articolo 1 del quale do
lettura.
Articolo 1 (Organico e qualifiche)
1. Per la gestione delle biblioteche di comuni o dei loro
consorzi facenti parte del sistema bibliotecario regionale è
istituito un apposito ruolo unico regionale, composto di n.30 posti
di aiuto bibliotecario, di cui all'allegato A alla presente
legge.
2. Per la nomina al posto di aiuto bibliotecario è richiesto il
possesso del titolo finale di studio di istruzione secondaria di
secondo grado o artistica, ivi compreso il diploma di maestro
d'arte, il diploma di scuola magistrale ed i diplomi di qualifica
professionale di segretaria d'azienda, di addetto alla segreteria
d'azienda, di contabile d'azienda, di addetto alla contabilità
d'azienda e di addetto alla segreteria ed all'amministrazione di
albergo.
Presidente
Possiamo votare.
Esito della votazione:
Presenti, votanti e favorevoli: 28
Il Consiglio approva all'unanimità.
Possiamo passare all'articolo 2 del quale do lettura.
Articolo 2 (Reclutamento)
1. Il reclutamento del personale è effettuato mediante concorsi
pubblici, per titoli ed esami, banditi ed espletati dalla
Regione.
2. Per l'espletamento dei concorsi si applicano le procedure
stabilite per le prove concorsuali dell'Amministrazione
regionale
3. La nomina e l'assunzione in servizio sono disposte dai
singoli comuni o dai loro consorzi.
Presidente
Possiamo passare a votazione.
Esito della votazione:
Presenti, votanti e favorevoli: 28
Il Consiglio approva all'unanimità.
Possiamo passare all'articolo 3 del quale do lettura.
Articolo 3 (Graduatorie)
1. Le graduatorie relative ai concorsi per aiuto bibliotecario
hanno validità biennale a decorrere dalla data della loro
approvazione.
2. Le stesse graduatorie sono utilizzate in via permanente, fino
alla formazione di quelle nuove, per il conferimento degli
incarichi e delle supplenze, nonché per la temporanea copertura dei
posti vacanti in attesa dell'espletamento dei relativi
concorsi.
3. Quando una sede bibliotecaria comunale sia sprovvista di
graduatoria utile per il conferimento di incarichi e supplenze o
per la temporanea copertura di posti vacanti, si procede
all'utilizzazione della graduatoria unica regionale o di quella di
altra sede bibliotecaria, con preferenza per quelle dei comuni
limitrofi.
Presidente
Possiamo votare.
Esito della votazione:
Presenti, votanti e favorevoli: 28
Il Consiglio approva all'unanimità.
Passiamo all'articolo 3 del quale do lettura.
Articolo 4 (Stato giuridico e trattamento economico)
1. Al personale con qualifica di aiuto bibliotecario in servizio
nelle sedi bibliotecarie comunali si applicano le disposizioni
sullo stato giuridico e sul trattamento economico del personale
dipendente dagli enti locali, se non diversamente disposto dalla
presente legge.
2. Il personale con qualifica di aiuto bibliotecario è
inquadrato nel sesto livello funzionale del contratto del personale
dipendente degli enti locali.
Presidente
Passiamo a votazione.
Esito della votazione:
Presenti, votanti e favorevoli: 28
Il Consiglio approva all'unanimità.
Passiamo all'articolo 5 del quale do lettura.
Articolo 5 (Trasferimenti e mobilità)
1. Il personale può ottenere il trasferimento in sedi
bibliotecarie comunali vacanti su concorde parere della Regione e
degli enti interessati.
2. Fatta salva la possibilità di ricorrere all'istituto del
comando, come disciplinato nel pubblico impiego, al personale
addetto alle sedi bibliotecarie comunali si applica la temporanea
mobilità quando sia richiesto per il regolare funzionamento del
servizio.
3. I provvedimenti di trasferimento, di comando o di temporanea
mobilità sono stabiliti con decreto dell'Assessore regionale alla
pubblica istruzione.
4. Al personale posto in comando ed in temporanea mobilità
competono le indennità ed i rimborsi spese previsti dalla
legge.
Presidente Passiamo a votazione dell'articolo 5.
Esito della votazione:
Presenti, votanti e favorevoli: 28
Il Consiglio approva all'unanimità.
Passiamo all'articolo 6 del quale do lettura.
Articolo 6 (Determinazione del rapporto a tempo
parziale)
1. Al personale di cui alla presente legge si applicano le
disposizioni di cui alla legge regionale 9 agosto 1989, n.64,
concernente la disciplina del lavoro a tempo parziale, fatta
eccezione per il limite massimo di cui al comma uno dell'articolo 2
della medesima legge.
2. Le dotazioni organiche della qualifica di aiuto bibliotecario
possono essere frazionate per dar luogo a rapporti d'impiego a
tempo parziale, ma le assunzioni, sia a tempo parziale sia a tempo
pieno, non possono complessivamente superare le quantità numeriche
intere di cui all'articolo 1.
Presidente
I consiglieri possono votare l'articolo
6.
Esito della votazione:
Presenti, votanti e favorevoli: 28
Il Consiglio approva all'unanimità.
Passiamo all'articolo 7 del quale do lettura.
Articolo 7 (Inquadramento)
1. Il personale precario che abbia prestato servizio per almeno
sei mesi presso una biblioteca comunale è inquadrato, a domanda e
in relazione al tipo di rapporto a tempo pieno o a tempo parziale
stabilito dall'ente di appartenenza, nella qualifica di aiuto
bibliotecario di cui all'articolo 1, previo superamento di apposito
concorso che sarà bandito ed espletato dalla Regione con
l'applicazione delle procedure previste per il concorso di
assunzione presso l'Amministrazione regionale in posti di
corrispondente livello.
2. In sede di prima applicazione della presente legge al
concorso di cui al comma uno sono ammessi anche i candidati che
risultino in possesso dei requisiti prescritti, fatta eccezione per
il titolo di studio e per l'età massima, purché abbiano prestato la
propria attività, con rapporto di lavoro a tempo determinato, per
un periodo di almeno dodici mesi in qualità di addetti alle
biblioteche dei comuni della regione.
Presidente
Passiamo a votazione.
Esito della votazione:
Presenti, votanti e favorevoli: 28
Il Consiglio approva all'unanimità.
Passiamo all'articolo 8 del quale do lettura.
Articolo 8 (Trasferimenti nei ruoli ordinari)
1. I posti di ruolo di aiuto bibliotecario di nuova istituzione
nelle piante organiche degli enti locali della Regione Valle
d'Aosta e quelli che si renderanno vacanti dopo l'entrata in vigore
della presente legge, saranno coperti mediante trasferimento, a
domanda, del personale inserito nel ruolo unico regionale di cui
all'allegato A.
Presidente
Possiamo passare a votazione.
Esito della votazione:
Presenti, votanti e favorevoli: 28
Il Consiglio approva all'unanimità.
Passiamo all'articolo 9 del quale do lettura.
Articolo 9 (Corsi di formazione professionale)
1. Alla formazione professionale degli aiuto bibliotecari
provvede direttamente l'Amministrazione regionale, che a tal fine
può servirsi di istituti o enti specializzati.
2. Tali corsi possono essere organizzati in sede oppure fuori
regione presso appositi centri.
3. I comuni ed i loro consorzi favoriscono la partecipazione del
proprio personale alle iniziative di formazione.
Presidente
I consiglieri possono votare.
Esito della votazione:
Presenti, votanti e favorevoli: 28
Il Consiglio approva all'unanimità.
Passiamo all'articolo 10 del quale do lettura.
Articolo 10 (Disposizioni finanziarie)
1. Gli oneri derivanti dalla presente legge, valutati in annue
lire 1.430 milioni, graveranno, a partire dal 1992, sul capitolo
corrispondente all'attuale cap.54260 del bilancio di previsione
della Regione.
2. Alla copertura dell'onere di cui al comma uno si provvede,
per il 1992, mediante utilizzo, per pari importo, delle risorse
disponibili iscritte al capitolo 67000 del bilancio pluriennale
1991-1993.
3. A decorrere dal 1993 gli oneri necessari saranno determinati
con la legge di bilancio ai sensi dell'articolo 15 della legge
regionale 27 dicembre 1989, n. 90 (Norme in materia di bilancio e
di contabilità generale della Regione autonoma Valle d'Aosta).
Presidente C'è un emendamento sostitutivo proposto
dall'Assessore alle Finanze Lavoyer, del quale do lettura.
Emendamento
Articolo 10 (disposizioni finanziarie)
1. Gli oneri derivanti dalla presente legge, valutati per l'anno
1992 in lire 240 milioni, graveranno sul capitolo 54260 del
bilancio di previsione della Regione per l'anno in corso.
2. Alla copertura dell'onere di cui al comma uno si provvede
mediante utilizzo, per pari importo, dello stanziamento iscritto al
capitolo 69000 a valere sull'apposito accantonamento previsto
nell'allegato n.8 al bilancio per l'anno in corso (codice di rif.
A.1.2.).
3. A decorrere dal 1993 gli oneri necessari saranno determinati
con la legge di bilancio ai sensi dell'articolo 15 della legge
regionale 27 dicembre 1989, n.90 (Norme in materia di bilancio e di
contabilità generale della Regione autonoma Valle d'Aosta).
Presidente
Votiamo l'emendamento sostitutivo
dell'articolo 10.
Esito della votazione:
Presenti, votanti e favorevoli: 28
Il Consiglio approva all'unanimità.
Trattandosi di emendamento sostitutivo non è necessario votare
l'articolo.
C'è un ulteriore emendamento aggiuntivo dell'Assessore alle
Finanze Lavoyer, dopo l'articolo 10, del quale do lettura.
Emendamento
Articolo 11 (Variazioni di bilancio)
1. Alla parte spesa del bilancio di previsione della Regione per
l'anno 1992 sono apportate le seguenti variazioni:
a) in diminuzione:
cap.69000 "Fondo globale per il finanziamento di spese
correnti"
lire 240.000.000
b) in aumento:
cap.54260 "Contributi per il funzionamento, lo sviluppo e le
attività culturali delle biblioteche degli enti locali e dei
sistemi bibliotecari ed altre biblioteche aperte gratuitamente al
pubblico.
legge regionale 30 luglio 1976, n.30 articolo 15 e 17
legge regionale 22 giugno 1981, n.37
legge regionale 24 agosto 1982, n.53
legge regionale 21 maggio 1985, n.37
legge regionale 15 aprile 1987, n.31"
lire 240.000.000
Presidente Possiamo votare l'articolo aggiuntivo n. 11.
Esito della votazione:
Presenti, votanti e favorevoli: 27
Il Consiglio approva all'unanimità.
Passiamo a votare la legge nel suo complesso.
Esito della votazione:
Presenti, votanti e favorevoli: 26
Il Consiglio approva all'unanimità.
Allegato A Ruolo unico regionale del personale addetto alle
biblioteche comunali (articolo 1).
Qualifica
n. posti
tipo di
rapporto
n. ore
settimanali
Aiuto bibliotecario
7
tempo pieno
trentasei
Aiuto bibliotecario
23
" parziale
diciotto
Totale
30
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK