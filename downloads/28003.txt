Consiglio Regionale della Valle d'Aosta - Oggetto del Consiglio n. 255 del 12 novembre 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 255 del 12 novembre 1970 - Resoconto
OGGETTO N. 255/70 - Classificazione fra le strade regionali
del tratto di strada Pré St. Didier - Frazione La Palud
(Courmayeur). (Interpellanza)
Montesano (P.S.D.I.)
- C'è qualcuno che vuole illustrare
l'interpellanza?
Consigliere Quaizier.
Quaizier (D.C.) -
Credo che non ci sia molto da
aggiungere a quanto detto nell'interpellanza.
Vorrei solo confermare che in Valle vi sono molte strade
classificate regionali e, di conseguenza, completamente mantenute
dalla Regione, di uguale e anche di minore importanza a quella
dell'A.N.A.S., che oltre a collegare il Comune di Pré-Saint-Didier
e Courmayeur, dà accesso a diverse frazioni di Pré-Saint-Didier, e
cioè Palleusieux e specialmente Verrand, ove non si può accedere
dalla super strada, senza percorrere diversi chilometri dalla
strada in questione.
Detta strada ha il suo termine alla frazione La Palud di
Courmayeur, dove sorgono cinque alberghi, molte ville di
villeggianti e alloggi d'affitto nonché la partenza della funivia
dei ghiacciai che collega Courmayeur con Chamonix.
La strada si immette poi nella Val Ferret, ove esiste una strada
in condizioni pietose, lunga oltre 15 chilometri, ed in estate
percorsa da migliaia di automobilisti, attratti dalla magnificenza
della Valle, che però non ritornano la seconda volta per lo stato
della sede stradale.
Mi si dirà che la strada della Val Ferret, dovrebbe essere a
carico del Comune di Courmayeur, ed in tale caso, io mi chiedo come
fa il Comune di Courmayeur a mantenere una strada di oltre quindici
chilometri quando ne ha altri trentacinque a carico. È pure
evidente che strade delle vallate di Veny e Ferret sono frequentate
non solo dai villeggianti di Courmayeur, ma sono... a quanti
frequentano la Valle d'Aosta, che possono constatare che la Regione
ha costruito magnifiche strade e che proprio a Courmayeur le strade
turistiche sono in condizioni pietose. Mi permetto citare tra le
strade regionali che immettono non solo ai capoluoghi di Comuni ma
anche a molte frazioni quelle di Valtournenche, Breuil, Charvensod
- Pila, Grousson - capoluogo di Ayas, Brusson - Frazione di
Champoluc, senza contare alcune strade di St. Marcel, Verres,
Verrayes, Arnad e altre che hanno accesso anche a frazioni di
diversi Comuni. Chiederei perciò alla Giunta Regionale che
proponesse al più presto la classificazione fra le regionali della
ex strada dell'A.N.A.S., Pré-Saint-Didier - La Pallud, onde non
aumentare ancora la rete stradale-comunale di Courmayeur e di
Pré-Saint-Didier.
Montesano (P.S.D.I.)
- Chi risponde all'interpellanza?
L'Assessore ai lavori pubblici.
Rollandoz
(D.P.)
- La strada in oggetto è stata
dismessa dall'A.N.A.S. in seguito alla costruzione della super
strada del Monte Bianco, quindi verso il 1967. È stata regolarmente
presa in consegna dai Comuni interessati di Pré-Saint-Didier e
Courmayeur, per i tratti di rispettiva competenza. Mi risulta che
la Giunta Regionale aveva preso una propria deliberazione che per
lo sgombero della neve di detti tratti di strada avrebbe
corrisposto un contributo pari al 70% del costo di questo sgombero
neve.
Per quanto concerne la manutenzione di queste strade, mi risulta
che a tutt'oggi, è sempre intervenuta l'Amministrazione regionale,
ultimamente per le riparazioni straordinarie. La strada non ha le
caratteristiche previste dalla legge per la sua classificazione per
le strade regionali, salvo che si intenda questa come strada
collegante due Comuni. Però dobbiamo osservare che la strada che
collega i due Comuni in questo caso è la super strada del Monte
Bianco.
Comunque noi non abbiamo nulla in contrario dato che questo è un
problema più generale, sono parecchi i Comuni che hanno chiesto la
classificazione da strade regionali a strade comunali. Noi tutte
queste richieste le presenteremo in Commissione Lavori Pubblici,
che esaminerà l'eventualità di portare in Consiglio quali strade
classificare regionali, come alla prima riunione?
Qui ritengo che vi siano alcune inesattezze nell'interpellanza,
va beh contributi agli attori che potrebbero anche essere sospesi
in futuro. Noi abbiamo dimostrato di darli, quindi questa Giunta
non ha nessuna intenzione di non darli; ne abbiamo dato quindici
giorni fa uno. Considerato che la richiesta è perfettamente
giustificata, perché in Valle ci sono molte altre strade che dal
Capoluogo danno accesso a frazioni e che, pur essendo di importanza
minore, sono state classificate regionali. Quindi io pregherei
l'interpellante di segnalare quali sono queste strade, che noi
potremo presentare anche queste alla Commissione lavori pubblici,
se loro intendono che queste strade vengano classificate
comunali.
Montesano (P.S.D.I.) -
Consigliere Quaizier.
Quaizier (D.C.)
- Che la Regione contribuisca, l'ho detto
nella stessa interpellanza.
Per quanto riguarda lo spartineve, mi risulta, e ho parlato
proprio stamane con il Sindaco, che il contributo per quest'anno
non è stato ancora determinato.
Comunque, mi spiace dover dire che non sono soddisfatto nella
risposta e mi riservo di presentare una mozione in proposito.
Montesano (P.S.D.I.)
- Allora si passa all'oggetto n.
3
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK