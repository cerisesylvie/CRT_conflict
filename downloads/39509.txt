Consiglio Regionale della Valle d'Aosta - Oggetto del Consiglio n. 2666 del 4 aprile 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2666 del 4 aprile 2017 - Resoconto
OGGETTO N. 2666/XIV - Interrogazione: "Utilizzo prioritario
delle risorse valdostane in occasione dello svolgimento di
rilevanti tornei presso la Saint-Vincent Resort &
Casino".
Rosset (Presidente)
- Punto n. 6 dell'ordine del giorno.
Ha chiesto la parola l'Assessore Chatrian; ne ha facoltà.
Chatrian (ALPE) -
Il collega Cognetta mi interroga su
come mai non sono state utilizzate prima le risorse di persone che
sono state formate oltretutto dalla Casa da gioco, e non solo,
rispetto ad un grande evento organizzato dal 5 al 12 marzo 2017.
L'evento di cui si tratta è avvenuto prima del nostro insediamento,
pertanto per questa volta mi limito a riferire quanto è stato
dichiarato dalla società e dall'azienda e, al termine della
relazione che l'azienda mi ha preparato, farò invece un passaggio
di natura politica sul prosieguo.
La PartyPoker, attraverso l'organizzazione della società Tilt
Events S.r.l. ha organizzato, da martedì 5 a domenica 12 marzo
2017, il torneo internazionale "Millions" con un montepremi di 6
milioni di sterline, il più alto in Europa, di cui 1 milione in
palio per il primo classificato (per connotare di cosa stiamo
parlando). Il torneo, che il Casinò di Saint-Vincent è stato il
primo in Europa ad ospitare, prevedeva una nuova formula di gioco,
ciò che a parere della società avrebbe determinato difficoltà nello
stimare in anticipo l'affluenza dei partecipanti. Questa è la prima
variabile non certa. La seconda: la struttura organizzativa
proposta da Tilt Events sarebbe stata calibrata sul numero di
partecipanti leggermente superiori rispetto a quelli poi
effettivamente ottenuti, e complessivamente ci sono state
cinquecento registrazioni al torneo principale - non so se ha
questi numeri - di cui 484 da 660 euro e sedici da 6.300 euro,
oltre a 1.493 registrazioni complessive ai tornei collaterali
effettuati nelle stesse giornate.
I responsabili della Casa da gioco dichiarano di aver
riscontrato, con testimonianze dirette e attraverso i
blog
di settore, che il
format
è stato gradito dai giocatori. Il
target
di livello medio-alto dei clienti interessati
dall'evento avrebbe inoltre generato ricadute sul comparto
alberghiero del
Resort
per l'acquisto di servizi come
camere, pasti e centro benessere, benefici da cui non sono state
escluse le strutture ricettive del territorio. Nella Tilt Events
S.r.l. le figure organizzative tecniche che avevano già operato con
la società IPT Service S.r.l., sono state tre: direttore del torneo
residente in Valle d'Aosta, la responsabile delle iscrizioni,
coordinatore e rivenditore. Tali figure, tutti liberi
professionisti, sono state autonomamente scelte dalla società Tilt
Events S.r.l. per la loro professionalità ed esperienza, qualità
che ha permesso di utilizzare al meglio un
software
- così
mi certificano - di gestione dell'evento del tutto nuovo e
innovativo.
Mi dicono i responsabili della Casa da gioco che hanno
dichiarato di aver chiesto la disponibilità per il ruolo di
coordinatore in prima battuta alle risorse umane locali che
abitualmente vengono utilizzate per questo tipo di evento
(
poker-boys
). Non essendo tali risorse risultate sufficienti
a coprire le previsioni di utilizzo dei
dealer
formulate
dalla società, dall'azienda, la stessa ha provveduto a chiamare dei
dealer esterni, per cui tutti i poker-boys che hanno dato
disponibilità sono stati impegnati o direttamente nel torneo o in
altri tavoli da gioco all'interno della Casa da gioco. Questo è
quanto mi dichiarano i responsabili della Casa da gioco. Le persone
già formate per svolgere le funzioni superiori all'interno dello
staff
dei poker-boys sono state comunque utilizzate anche
come
floor-manager
. Inoltre, grazie alla collaborazione con
Tilt Events, a tutti i poker-boys è stato proposto - non so se è a
conoscenza - di andare a lavorare anche al Casinò di Sanremo per
l'evento in programmazione ad aprile, che è già stato messo in
calendario.
La società precisa inoltre che nel contratto sottoscritto - era
un altro quesito - con la società Tilt Events S.r.l. per questo
evento non sono previsti a carico della Casa da gioco, o Casino de
la Vallée S.p.A., rimborsi per spese di viaggio, vitto e/o alloggio
a favore dei
dealer
aggiuntivi rispetto alla forza
disponibile
in loco
. Come ho precisato in premessa, e come
mi è stato riferito dall'azienda, l'evento è stato organizzato nei
mesi di gennaio e febbraio.
Termino dicendo che per i prossimi eventi, come per ogni altra
manifestazione, posso prendere l'impegno a vegliare affinché le
risorse umane, in ogni ambito e in ogni settore, abbiano le
priorità di chiamata da parte della società per quanto riguarda il
coinvolgimento nelle manifestazioni o per la fornitura di beni e
servizi, laddove naturalmente sia possibile farlo nel rispetto
delle normative odierne di legge.
Presidente -
Ha chiesto la parola il Consigliere
Cognetta; ne ha facoltà.
Cognetta (M5S) -
Assessore, la risposta non risponde alla
domanda. La domanda era: "che tipo di rapporto esiste tra il
responsabile del personale e/o il responsabile
marketing
della società Saint-Vincent Resort & Casino e i
tecnici/
dealer
esterni". Ho posto questa domanda perché ho
fatto notare nell'interrogazione che il gruppo di tecnici che prima
organizzava gli eventi con la Pagano Events è lo stesso che, guarda
caso, organizza gli eventi con la Tilt Events, pur non essendoci
nessun tipo di contatto tra le due società, e quindi chiedevo: come
mai si utilizzano gli stessi tecnici per l'uno e per l'altro? La
società non ha risposto. Poi mi fa piacere che l'evento sia andato
benissimo.
Solo un piccolo dettaglio tecnico rispetto al milione di
sterline: non è che il vincitore dell'evento organizzato qui
avrebbe ricevuto 1 milione di sterline, era una qualificazione per
un qualcosa che si doveva svolgere a Londra e poi si sarebbe
arrivati al milione di sterline. Quindi va bene che sia stato
parecchio al di sotto delle aspettative e va bene che le persone
siano state poi trasferite; per "persone" intendo i
poker-boys
che hanno cominciato a fare questo lavoro e che
sono stati poi trasferiti su altri eventi (ma non tutti, qualcuno è
stato invece mandato a casa). Questo a fronte del fatto che
ricevono una paga che è di circa 6 euro l'ora netti, che è
abbastanza ridicola, se ci pensiamo, rispetto ai costi che abbiamo
al Casinò. Contemporaneamente chiamiamo persone esterne che
ricevono una paga più alta, le quali - anche se ad esse non
paghiamo a parte vitto e alloggio - ricevono più soldi. Lei capisce
che si crea un'evidente differenza di trattamento tra quelli
interni e quelli esterni. È per questo che le facevo la seconda
domanda: come mai non si utilizzano per prime le risorse
valdostane, cioè i poker-boys, e solo al completamento della forza
lavoro impegnabile si vada ad utilizzare quelle esterne. La società
non ha quindi risposto né all'una, né all'altra domanda, come è suo
solito.
Pertanto, oltre all'impegno che si è preso di far lavorare in
maniera più proficua le risorse locali, per favore si prenda anche
l'impegno di ricevere risposte corrette rispetto alle domande che
faccio, così magari riusciamo ad avere un quadro completo di ciò
che succede.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK