Consiglio Regionale della Valle d'Aosta - Oggetto del Consiglio n. 591 del 16 luglio 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 591 del 16 luglio 2014 - Resoconto
OGGETTO N. 591/XIV - Interrogazione: "Identificazione del
professionista per la copertura del ruolo di responsabile del
marketing presso la Casa da gioco di Saint-Vincent".
Presidente -
Ha chiesto la parola l'Assessore Perron, per
la risposta da parte del Governo; ne ha facoltà.
Perron (UV)
- Grazie Presidente.
Con riferimento al punto 2 del verbale d'accordo del 19 maggio
2014, com'è già stato comunicato alle organizzazioni sindacali il 3
luglio, si è provveduto ad avviare una ricerca per
l'identificazione di un manager di alta professionalità che,
affiancato da specialisti delle principali linee di prodotto, avrà
il compito - perlomeno questo è l'intendimento - di rilanciare le
politiche di promozione del Saint-Vincent Resort & Casino,
consolidarne l'immagine, consolidare la comunicazione esterna,
indirizzare la gestione dei clienti privilegiati e le conseguenti
iniziative di ospitalità, misurando e dando certezza al ritorno
degli investimenti. Il professionista individuato dovrà inoltre
lavorare alla creazione di una cultura, di una metodologia e di un
piano di vendita del nuovo prodotto Resort, con particolare
orientamento anche - sottolineo "anche" - alla clientela
internazionale.
Data l'alta specializzazione richiesta, la selezione è avvenuta
attraverso una preliminare individuazione dei professionisti con
maggiore esperienza nel settore delle aziende del settore italiane,
con una successiva valutazione di quelli che si sono poi resi
disponibili. I criteri per l'identificazione del manager sono stati
impostati sulla ricerca delle migliori competenze ed esperienze
maturate nel mercato delle Case da gioco, sull'esistenza di un
portafoglio clienti anche personale, sulla perfetta conoscenza dei
meccanismi operativi dei Casinò italiani e delle relative
legislazioni, oltre che su esperienze maturate all'estero, con
particolare riferimento alla clientela di più alto livello per lo
sviluppo di nuovi mercati. È stato quindi individuato un candidato
che ha maturato, a giudizio della Casa da gioco, le suddette
competenze, operando per molti anni all'interno di una Casa da
gioco, collaborando successivamente con un importante gruppo
internazionale del settore. La competenza di maggior rilievo della
figura selezionata è relativa alla gestione dei clienti di alto
livello, grazie alla predisposizione per le relazioni commerciali
ed alla capacità di negoziazione. Si tratta della competenza che in
questo momento è più urgente, lo riconosciamo, acquisire proprio
per favorire l'incremento degli introiti lordi dell'azienda. Si
tratta, inoltre, di una competenza assistita dal senso di realtà
aziendale, di un lavoro in
team
, nonché da una buona
capacità di
leadership
e di gestione dei collaboratori che
dovranno operare con lo stesso. Grazie.
Presidente
- Grazie. Ha chiesto la parola il collega
Bertschy, per la replica; ne ha facoltà.
Bertschy (UVP)
- Merci Monsieur le Président. Grazie
Assessore per la risposta...devo dire in linea nei toni col poco
entusiasmo che il Casinò in questo momento dà a chi ci lavora e a
chi se ne occupa.
Credo che oggi abbiamo scoperto - probabilmente i sindacati
l'hanno scoperto da qualche giorno - che quando si firmano gli
accordi ogni parola ha un suo significato. Ecco, in questo articolo
2 dove si dice:
"identificando un responsabile del marketing
entro il 1° luglio"
, tanti avevano inteso che, visto che questa
azienda è in grave crisi, che da ormai quasi un anno ha terminato i
lavori più importanti e che, come qualsiasi azienda nel settore
privato, avrebbe dovuto pianificare in tempo, con anticipo, e
soprattutto valorizzare gli investimenti fatti...si trova, al mese
di luglio, a scrivere e a dar corso ad un accordo proprio nella
maniera letterale della parola: "abbiamo identificato un
professionista".
Non sappiamo quando questo professionista si materializzerà, e
intanto le sale della Casa da gioco sono vuote, e quindi si butta
via l'anno 2014, dopo aver speso decine di milioni di euro per
mettere in ordine l'azienda, e semplicemente si viene a dire: "sì,
l'abbiamo identificato, abbiamo fatto questo lavoro"...tra l'altro
non ho capito quando entrerà al lavoro effettivamente, quando si
occuperà dei problemi del Casinò questo professionista; attraverso
la descrizione forse chi si occupa un po' di questo mondo sa anche
di chi si parla...ma oggi il problema non è tanto quello, il
problema è che ancora una volta manchiamo di strategia! Siamo nelle
mani di dirigenti che si ricordano sempre con troppo ritardo delle
cose che vanno fatte! Non sappiamo neanche chi andrà a sostituire
questo professionista, visto che qualcuno oggi si occupa di
marketing all'interno della Casa da gioco; mentre si potrebbe
immaginare che tutta una serie di operazioni siano già lanciate ed
esecutive, siamo qui appunto ancora a capire "se" e "quando" il
super professionista si occuperà di noi e dei nostri problemi.
Quindi la risposta è quella che ci attendevamo: si è mascherato
dentro l'accordo per poter cominciare a togliere dalle tasche dei
dipendenti i soldini, e questa promessa, ancora oggi, dev'essere
valorizzata, non viene ancora presentato - soprattutto non è stato
presentato a noi, ma questo è naturale - quale progetto questo
professionista porterà per portare avanti in maniera migliore le
sorti dell'azienda. Sì, è vero, sono stati indicati tutta una serie
di impegni, ma ci mancherebbe che non fosse così... Quello che
rimane è l'amaro in bocca, perché in piena estate, appunto,
l'azienda ha le sale vuote, il responsabile del marketing si
occuperà della prossima estate, e speriamo che l'inverno porti
qualche valore aggiunto e, ancora una volta, la strategia che
avrebbero dovuto mettere in campo l'Amministratore unico e chi si
occupa dei grandi investimenti che sono stati fatti per far
diventare il nostro Casinò il più bello possibile sono carenti,
mancano.
Sinceramente, Assessore Perron, mi sarei aspettato da parte sua
una forte presa di coscienza del problema e la richiesta di una
materializzazione immediata di questo professionista, quanto meno
di averlo subito in disponibilità per portare avanti e occuparsi in
maniera concreta dei problemi che il Casinò sta vivendo. E invece
l'identificazione è stata fatta, appunto...vedremo quando questa
identificazione produrrà qualche beneficio; speriamo sempre che
tutto questo non avvenga troppo tardi, viste le realtà che stiamo
vivendo anche in questa fase, dove, in teoria l'azienda dovrebbe
vedere le sale a pieno regime invece che le partite di
calciobalilla.
Presidente
- Grazie. Passiamo al punto 8 dell'ordine del
giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK