Consiglio Regionale della Valle d'Aosta - Oggetto del Consiglio n. 52 del 25 luglio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Partecipazioni azionarie regionali
LAVORO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 52 del 25 luglio 2018 - Resoconto
OGGETTO N. 52/XV - Interpellanza: "Conseguenze
dell'applicazione del decreto-legge "Dignità" sulle società
partecipate regionali".
Fosson (Presidente) -
Punto 15 all'ordine del giorno. La
parola al consigliere Bianchi per l'illustrazione.
Bianchi (UV) -
Lungi da me iniziare una discussione con
l'assessore Aggravi sul decreto dignità, perché immagino che anche
l'Assessore debba capire cosa comporti in quanto è stato pubblicato
oggi, ma è in discussione alla Camera, quindi non mi interessa
entrare nella discussione nazionale tra il Ministro, il direttore
dell'INPS o i sindacati, ma di capire che impatti questo decreto
abbia - ad oggi chiaramente (poi magari verrà anche modificato) -
sulle partecipate regionali. Lo dico perché bisogna ricordare che
comunque il decreto Madia fino a giugno non permetteva di fare
assunzioni, ma questo decreto entrato in vigore il 14 luglio,
essendo retroattivo, da quel giorno conta anche per i contratti che
vanno in scadenza che sono stati fatti prima.
Quindi non c'è un regime transitorio, per cui da lì parte la
nuova legge, quindi non essendoci un regime transitorio che funga
da cuscinetto tra normativa abrogata e quella nuova, e,
applicandosi da subito sia per i contratti stipulati prima sia per
i rinnovi che per le proroghe - sempre restando dentro i
ventiquattro mesi e non più per trentasei mesi - questo decreto
sicuramente creerà difficoltà sia nei lavoratori che per le
aziende.
A quanto mi risulta in maniera ufficiosa so che alcune
partecipate hanno già iniziato a fare dei piani assunzione, quindi
qualcuno si è già mosso, però chiediamo al Governo quali potrebbero
essere le conseguenze del decreto dignità nel contesto delle
società partecipate regionali e quali iniziative s'intenda avviare
al fine di non pregiudicare l'attività delle suddette società.
Presidente -
Per la risposta la parola all'assessore
Aggravi.
Aggravi (LEGA VDA) -
Prendo spunto giustamente da quello
che diceva il collega Bianchi, ovvero eviterò di citare quello che
lui ha già detto, la querelle nazionale e soprattutto il fatto che
questo decreto potrebbe ancora avere delle evoluzioni.
Giustamente le principali novità sono legate alla riduzione
della durata dei contratti a termine, che scende da trentasei a
ventiquattro mesi, all'inserimento della causale per il rinnovo e
la riduzione del numero di proroghe, al fatto che i contratti
stagionali possano essere rinnovati più volte senza necessità di
specificare la causale e all'introduzione di elementi di novità sui
licenziamenti.
Ovviamente l'impatto dipende dal tipo di società. Cercherò di
darle una visione prima sintetica e poi fornirò alcuni spunti
rispetto ad alcune società, in modo tale da dare una visione più
completa. La ricognizione fatta per quanto riguarda le società
partecipate va suddivisa in due categorie: le società che
utilizzano lavoratori stagionali, come quelle degli impianti a fune
- per le quali il decreto non si applica, in virtù del fatto che
non è stato modificato il dettato normativo del Jobs act - che
hanno carattere di eccezionalità. Ci sono poi delle società, come
Aosta Factor, che, per loro stessa caratteristica di
business
, in realtà, sono al di fuori di questo perimetro,
perché non hanno assunzioni con contratti a termine. Finaosta, ad
esempio, perché è una società di
business
diverso. Discorso
differente per le società che invece hanno in essere contratti di
lavoro non stagionale e, di conseguenza, sono legate alle scadenze
degli stessi. Quindi, se la scadenza supera la vigenza del DL, non
si genera un impatto negativo; se invece la scadenza è prossima, a
seconda dei casi, sarà valutato se sarà possibile procedere a un
rinnovo/proroga oppure no. Qualora non fosse possibile prorogare il
contratto, le società potranno valutare se ricorrere a contratti di
staff leasing
ovviamente in capo ad agenzie di
somministrazione.
In quello che chiamavo "ricognizione" abbiamo avuto - io le ho
raggruppate ma sostanzialmente sono queste - società in cui non ci
sono impatti per via della tipicità della forma contrattuale
adottata, alcune che potranno avere degli impatti, molto
diversificati, in base alle durate contrattuali e altre per cui
ovviamente - per esempio CVA ci risponde dicendo che ha diversi
contratti a tempo determinato e di lavoro somministrato che non
verranno rinnovati e prorogati viste le tempistiche- si procederà
comunque con contratti di
staff leasing
, ma con soggetti
diversi.
Ovvio che, a seguito dell'approvazione - questa è stata anche
l'indicazione data in sede di ricognizione - si provvederà per
ognuna, in particolare per quelle che all'interno del perimetro
citato hanno un'applicazione, a definire delle attività specifiche
sulla base delle necessità di lavoro che hanno queste società per
recepire le obbligazioni contrattuali.
Presidente -
La parola al consigliere Bianchi per la
replica.
Bianchi (UV) -
Assessore, sicuramente questo è un tema di
attualità da monitorare. Giustamente ha fatto una ricognizione e la
ringrazio per questo. Il problema esiste - non voglio entrare nel
merito se il decreto sia meglio o sia peggio della legge che c'era
prima - è la mancanza del regime transitorio, quindi sarebbe
opportuno - adesso mi permetta una battuta - di aprire un tavolo
con Roma e discuterla questa questione!
Abbiamo adesso alla Camera la deputata... dal monitoraggio che
abbiamo fatto noi, il regime transitorio non essendoci crea dei
problemi e rischiamo di perdere del personale che magari negli anni
abbiamo anche formato, quindi spendendo anche dei soldini, e alla
fine dovremmo smettere di assumere. Le chiediamo di prendere in
mano la cosa.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK