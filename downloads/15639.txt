Consiglio Regionale della Valle d'Aosta - Oggetto del Consiglio n. 1942 del 8 maggio 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TURISMO E INDUSTRIA ALBERGHIERA
Ricettività turistica
Precedente
Successivo
Resoconto integrale del dibattito dell'aula
Oggetto del Consiglio n. 1942 del 8 maggio 1996 - Resoconto
SEDUTA POMERIDIANA DELL'8 MAGGIO 1996
OGGETTO N. 1942/X Riapprovazione con modificazioni, ai sensi
dell'articolo 31, ultimo comma dello Statuto speciale, del Disegno
di legge regionale: "Disciplina delle strutture ricettive
extralberghiere". (Disegno di legge n. 158).
Articolo 3 (Requisiti tecnici)
1. Le case per ferie devono possedere i requisiti previsti dai
regolamenti igienico-edilizi. In particolare, devono avere:
a) una superficie minima delle camere al netto di ogni locale
accessorio di metri quadrati 8 per le camere ad un letto e di metri
quadrati 12 per le camere a due letti, con un incremento di
superficie di metri quadrati 4 per ogni letto in più;
b) arredamento minimo delle camere costituito da letto,
comodino, sedia o sgabello per persona, nonché da armadio,
tavolino, specchio e cestino rifiuti per camera;
c) locale comune di soggiorno distinto dalla sala da pranzo, di
dimensioni non inferiori a metri quadrati 0,7 per ogni posto
letto;
d) idonei dispositivi e mezzi antincendio, nonché impianti
elettrici secondo le disposizioni vigenti;
e) cassetta di pronto soccorso, con le dotazioni indicate
dall'autorità sanitaria competente;
f) telefono ad uso comune.
Articolo 6 (Requisiti tecnici)
1. Gli ostelli per la gioventù devono possedere i requisiti
previsti dai regolamenti igienico-edilizi. In particolare, devono
avere:
a) una superficie minima delle camere, al netto di ogni locale
accessorio, di metri quadrati 8 per le camere ad un letto e di
metri quadrati 12 per le camere a due letti, con un incremento di
superficie di metri quadrati 4 per ogni letto in più;
b) arredamento minimo delle camere costituito da letto,
comodino, sedia o sgabello per persona, nonché da armadio,
tavolino, specchio e cestino rifiuti per camera;
c) locale comune di soggiorno, distinto dalla sala da pranzo,
dimensionato nel rapporto minimo di metri quadrati 0,7 per ogni
posto letto;
d) idonei dispositivi e mezzi antincendio, nonché impianti
elettrici secondo le disposizioni vigenti;
e) cassetta di pronto soccorso, con le dotazioni indicate
dall'autorità sanitaria competente;
f) telefono ad uso comune.
2. E' consentito sovrapporre ad ogni posto letto un altro letto,
senza con ciò dover incrementare le dimensioni delle camere, purché
sia garantita la cubatura minima di metri cubi 8 a persona. Per il
rispetto di tutti gli altri rapporti si computano i posti letto
effettivi.
3. Le camere da letto e i locali igienici devono essere
predisposti separatamente per gli uomini e le donne.
Articolo 15 (Requisiti tecnici)
1. I locali destinati all'esercizio di affittacamere devono
possedere i requisiti previsti dai regolamenti igienico-edilizi in
materia di civile abitazione. In particolare, devono avere:
a) una superficie minima delle camere al netto di ogni locale
accessorio di metri quadrati 8 per le camere ad un letto e di metri
quadrati 12 per le camere a due letti, con un incremento di
superficie di metri quadrati 4 per ogni letto in più;
b) arredamento minimo delle camere costituito da letto, sedia e
comodino per persona, nonché da tavolino, armadio, specchio e
cestino rifiuti per camera.
2. Alle camere da letto destinate agli ospiti si deve poter
accedere comodamente e senza dover attraversare la camera da letto
o i servizi destinati alla famiglia o ad altro ospite.
Articolo 18 (Requisiti tecnici)
1. Le case e appartamenti per vacanze devono possedere i
requisiti previsti dai regolamenti igienico-edilizi in materia di
civile abitazione.
2. Le unità abitative delle case e appartamenti per vacanze
devono disporre di una superficie minima, al netto di ogni vano
accessorio, di metri quadrati 8 per le camere ad un letto e di
metri quadrati 14 per le camere a due letti, con un incremento di
superficie di metri quadrati 6 per ogni letto in più.
3. L'utilizzo delle predette unità secondo le modalità previste
nella presente legge non ne comporta, ai fini urbanistici, la
modifica della destinazione d'uso.
4. Gli arredi, i corredi e le dotazioni varie assegnati alle
singole unità abitative devono essere mantenuti in buono stato di
funzionamento e devono essere conformi ai requisiti
igienico-sanitari previsti dalla normativa vigente.
Articolo 29 (Accertamento delle violazioni e irrogazione delle
sanzioni)
1. Ferme restando le attribuzioni degli organi statali per gli
aspetti di rispettiva competenza, all'accertamento delle violazioni
per le quali sono previste le sanzioni amministrative di cui
all'articolo 28, provvede il Comune territorialmente
interessato.
2. All'irrogazione delle sanzioni provvede il Sindaco.
3. In caso di inadempienza, all'irrogazione delle relative
sanzioni amministrative, provvede, previo invito al Sindaco,
l'Assessore regionale al turismo, sport e beni culturali.
4. I proventi delle sanzioni amministrative sono introitati dai
Comuni qualora le stesse siano irrogate dal Sindaco e, negli altri
casi, dalla Regione.
5. Si applicano le disposizioni di cui alla legge 24 novembre
1981, n. 689 (Modifiche al sistema penale).
Articolo 30 (Regolamento di applicazione)
1. Alla definizione dei requisiti igienico-sanitari, ivi
compresi quelli relativi all'approvvigionamento idro-potabile e
agli scarichi, nonché di sicurezza delle strutture ricettive
disciplinate dalla presente legge si provvede con apposito
regolamento, da approvarsi da parte del Consiglio regionale entro
novanta giorni dalla data di entrata in vigore della presente
legge.
2. Per le strutture di nuova apertura il rilascio delle
autorizzazioni previste dagli articoli 4, 7, 10, 13, 16 e 19 è
subordinato alla verifica dei requisiti igienico-sanitari nonché di
sicurezza individuati dal regolamento di cui al comma 1, oltre che
dei requisiti tecnici previsti dagli articoli 3, 6, 9, 12, 15 e
18.
3. Il regolamento di cui al comma 1 deve contenere l'indicazione
dei requisiti minimi igienico-sanitari previsti dalle disposizioni
di cui al decreto del Presidente della Repubblica 26 marzo 1980, n.
327 (Regolamento di esecuzione della legge 30 aprile 1962, n. 283,
e successive modificazioni, in materia di disciplina igienica della
produzione e della vendita delle sostanze alimentari e delle
bevande), nonché dei requisiti minimi con riferimento ai servizi
igienici necessari in relazione alle differenti strutture
disciplinate dalla presente legge. Detto regolamento, inoltre,
fissa le modalità tecnico-amministrative per l'approvvigionamento
idro-potabile e per lo scarico delle acque reflue, in conformità
alle disposizioni vigenti in materia di tutela delle acque
destinate al consumo umano e di tutela delle acque
dall'inquinamento.
Presidente E' aperta la discussione generale. Qualcuno chiede la
parola?
Se nessuno chiede la parola, pongo in votazione gli articoli
modificati.
Pongo in votazione l'articolo 3:
Presenti, votanti e favorevoli: 31
Presidente Pongo in votazione l'articolo 6:
Presenti, votanti e favorevoli: 31
Presidente Pongo in votazione l'articolo 15:
Presenti, votanti e favorevoli: 31
Presidente Pongo in votazione l'articolo 18:
Presenti, votanti e favorevoli: 31
Presidente Pongo in votazione l'articolo 29:
Presenti, votanti e favorevoli: 31
Presidente Pongo in votazione l'articolo 30:
Presenti, votanti e favorevoli: 31
Presidente Ci sono dichiarazioni di voto?
Se non ci sono dichiarazioni di voto, pongo in votazione la
legge nel suo complesso:
Presenti, votanti e favorevoli: 32
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK