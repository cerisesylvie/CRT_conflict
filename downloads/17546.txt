Consiglio Regionale della Valle d'Aosta - Oggetto del Consiglio n. 90 del 6 ottobre 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 90 del 6 ottobre 1988 - Resoconto
OGGETTO N. 90/IX - ILLUSTRAZIONE ALLA COMMISSIONE CONSILIARE
COMPETENTE DI UN PROGRAMMA DI ULTERIORE AMPLIAMENTO DEL
COMPRENSORIO SCIISTICO DELLO CHECROUIT. (Approvazione di
mozione).
PRESIDENTE:
Do lettura della mozione presentata dal
Consigliere Riccarand:
MOZIONE
RICORDATO che, la Società Val Veny S.p.A. ha fatto pervenire
agli Assessori regionali all'Agricoltura, Foreste ed Ambiente
Naturale e al Turismo, Urbanistica e Beni Culturali un programma di
ulteriore ampliamento del comprensorio sciistico dello Chécrouit
con la realizzazione di nuovi impianti a fune e piste nella zona
dell'Arp;
APPRESO che il programma di intervento prevederebbe la
realizzazione di piste artificiali a sbalzo, di un tunnel di 300
metri e richiederebbe la realizzazione di molti chilometri di
strade di alta quota;
RILEVATO che, il programma di interventi presentato dalla
Società Val Veny interessa un comprensorio fragile dal punto di
vista geologico, mette in pericolo la stabilità del suolo e
l'integrità di zone boscate, e andrebbe ad aggravare una situazione
già gravemente compromessa;
CONSTATATO che la Giunta regionale, con deliberazione n. 4566
del 22 maggio 1987, ha ritenuto opportuno affidare all'ing. Franco
BOGETTI un incarico di verifica della fattibilità e delle modalità
e tempi di esecuzione del programma di intervento;
RICORDATO che già in passato la Giunta regionale aveva dovuto
intervenire rilevando il dissesto idrogeologico del comprensorio
dello Chécrouit e vietando ulteriori interventi di espansione;
RILEVATO inoltre che il programma di intervento avrebbe un costo
superiore ai 35 miliardi che sarebbe in gran parte a carico
dell'Amministrazione regionale;
EVIDENZIATO che un impegno così gravoso ed una scelta così
delicata richiede un approfondito esame non solo da parte della
Giunta, ma anche da parte dei competenti Organi del Consiglio;
il Consiglio regionale
DELIBERA
di impegnare gli Assessori all'Agricoltura, Foreste ed Ambiente
Naturale e al Turismo, Urbanistica e Beni Culturali a:
1) illustrare dettagliatamente il programma di interventi in una
apposita riunione della Commissione consiliare Assetto del
Territorio e Tutela dell'Ambiente;
2) fornire ai componenti delle citate Commissioni copia dei
pareri espressi dal Servizio tutela dell'ambiente naturale e delle
foreste; del Servizio sistemazioni idrauliche e di difesa del
suolo; della Sovrintendenza ai Beni culturali e ambientali; nonché
copia della relazione dell'ing. F. BOGETTI;
3) non rilasciare alcuna forma di autorizzazione alla
realizzazione del citato programma prima dell'acquisizione di un
formale parere da parte della citata Commissione consiliare.
PRESIDENTE:
Ha chiesto di illustrare la mozione il
Consigliere Riccarand, ne ha facoltà.
RICCARAND (N.S.):
Questa mozione affronta un argomento
importante. Si tratta di un progetto di ulteriore espansione del
comprensorio sciistico, presentato all'inizio del 1987 dalla
società Val Veny, che prevede la costruzione di un nuovo impianto
che dal Col Chécrouit dovrebbe arrivare alla zona dell'Arp, con la
realizzazione di piste di rientro costruite artificialmente, con un
tunnel artificiale di circa 300 mt, con la realizzazione di
chilometri di strade in alta quota in zone molto delicate dal punto
di vista idrogeologico, con una spesa che è stata valutata
superiore ai 35 miliardi, in cui una quota importante sarebbe a
carico dell'Amministrazione regionale. Questo progetto di
ampliamento del comprensorio sciistico è fonte di preoccupazione,
perché tutti conosciamo quali siano già stati i danni provocati
dalla società Val Veny nel comprensorio del Plan Chécrouit e Col
Chécrouit e del versante della Val Veny. Gli interventi massicci
realizzati con scarsa attenzione al delicato assetto ambientale,
hanno determinato in vaste zone uno sconvolgimento dell'ambiente
naturale e un dissesto idrogeologico molto grave, tant'è vero che
il Consiglio regionale ha dovuto deliberare degli interventi di
ripristino per parecchi miliardi a carico del bilancio
regionale.
So che questo progetto è già stato esaminato lo scorso anno
dagli uffici competenti dell'Assessorato all'Agricoltura e Foreste
e dall'Assessorato al Turismo; mi risulta che i servizi addetti a
questi esami abbiano espresso fin dall'inizio della primavera 1987
un giudizio molto preoccupato e negativo su questo progetto, tant'è
vero che in data 22 maggio 1987 la Giunta regionale ritenne di
affidare ad un tecnico (l'ing. Bogetti) un esame di questo progetto
per verificarne più a fondo fattibilità, modalità di esecuzione,
caratteristiche, ecc.. Qui vengono citati anche i pareri espressi
dal Servizio di tutela dell'ambiente, dal Servizio sistemazioni
idrauliche e di difesa del suolo, in cui si evidenziano degli
aspetti molto preoccupanti su questo progetto.
Ora, mi risulta che questo argomento è all'esame del Consiglio
Comunale di Courmayeur, che non ha assolutamente su questo problema
una posizione univoca, tant'è vero che sono rimasto sorpreso nel
sentire che la discussione su questo argomento nell'ultimo
Consiglio Comunale di Courmayeur è avvenuta a porte chiuse, per una
serie di divergenze che sono presenti all'interno della Giunta e
del Consiglio comunale. E' un metodo un po’ strano
di discutere progetti che riguardano tutta la comunità, ma che
comunque indica un imbarazzo che è presente rispetto a queste
scelte.
Siccome l'intervento è grosso, delicato, costoso e potrebbe
rischiare di pregiudicare definitivamente un'area che è già
pesantemente compromessa, chiediamo che ci sia una adeguata
informazione del Consiglio tramite le Commissioni, in particolare
la Commissione competente sull'assetto del territorio, su quali
sono esattamente le caratteristiche di questo progetto, le sue
dimensioni, le sue eventuali prosecuzioni nel futuro. Chiediamo
inoltre di avere tutta la documentazione finora fornita dagli
uffici, dall'ingegnere incaricato di questo studio, in modo da
avere chiara tutta la situazione, gli inconvenienti che ci
sarebbero in questa opera di espansione e i problemi che si
pongono.
Chiediamo quindi con questa mozione che non venga rilasciata
dall'Amministrazione regionale, dagli uffici regionali, dagli
Assessorati competenti nessuna forma di autorizzazione, prima che
ci sia un esame approfondito di questo argomento, a partire da una
discussione in Commissione su tutti gli aspetti del progetto e sui
rilievi che finora sono stati assunti su questo argomento.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Faval, ne ha facoltà.
FAVAL (U.V.):
Si l'on croit, comme nous croyons, à
l'activité économique du tourisme dans la Vallée d'Aoste, surtout
en ce qui concerne le tourisme hivernal, il est indispensable que
les stations de ski de la Vallée d'Aoste puissent
s’équiper de façon à être concurrentes envers les
stations de ski que nous avons autour de notre Vallée. Tout le
monde sait très bien ce qui se passe en Suisse au point de vue de
l'équipement et des investissements dans le domaine du ski; la même
chose se passe en Savoie qui est à la frontière de la Vallée
d'Aoste.
Donc il est nécessaire qu'à Courmayeur l'on puisse agrandir le
domaine skiable, aussi pour la raison que la qualité des skieurs
s'est améliorée de façon remarquable, et cela fait que les skieurs
n'aiment pas répéter continuellement les mêmes pistes. Vous savez
très bien qu'au Sud Tyrol une des grandes publicités c'est la
possibilité de pouvoir parcourir avec le même skipass 400 remontées
mécaniques. Cela dans le sens de pouvoir mettre en liaison les
différentes vallées l'une après l'autre.
L'effort que l'on prévoit de faire aussi en Vallée d'Aoste, va
dans cette direction.
Cela dit, nous avons nous-mêmes le souci qui a été signalé par
M. Riccarand, c’est-à-dire de pourvoir d'un côté à
doter les stations de ski des équipements qui sont nécessaires pour
avoir la possibilité de nous présenter avec tout ce qu'il fait sur
le marché international, mais en même temps nous avons la
préoccupation de ne pas gâcher notre territoire qui en effet
demeure notre grande richesse. C'est d'ailleurs dans ce sens
qu’il a été nommé un expert, pour qu'il nous donne
avec son expérience toutes les données qui sont nécessaires pour
travailler correctement dans un milieu très délicat.
Justement parce que l'on a ce genre de souci, tout dernièrement
dans mon bureau s'est tenue une réunion, à laquelle ont participé
les responsables de l'agriculture (notamment l'Assesseur Perrin et
ses fonctionnaires), l'ingénieur Bogetti, moi-même et le
fonctionnaire de l'Assessorat au Tourisme. Cela pour faire le point
sur la situation actuelle; à la suite de cette réunion les
différents techniciens ont pris l'engagement de nous fournir un
rapport définitif. Le gros problème que nous avons ici, c'est celui
de construire la route pour servir aux différentes machines qui
doivent monter sur le pic de l'Arp pour construire l'arrivée de la
remontée mécanique.
Actuellement nous n'avons pas encore de rapport, nous devrions
disposer au plus tôt des données techniques. Je peux anticiper
ceci: j'ai été étonné de l'attention avec laquelle on est en train
de projeter cette route, au point que l'on arrive à établir quel
est le nombre presque des pierres qu’on va enlever à
l'endroit X et l’on doit prévoir aussi où ces
pierres doivent être reportées.
Donc nous n’avons aucun problème à accepter la
première partie de la motion, dans le sens qu’aussi
tôt que nous aurons les données, bien volontiers on va les discuter
avec la Commission.
En ce qui concerne le 3ème point, je crois qu'entre-temps les
différentes démarches aux différents niveaux
(c’est-à-dire Commune, Assessorat, etc.) par rapport
aux choses qu'on peut faire, on ne peut pas les nier, parce que
sinon tout s'arrête.
Donc nous proposons que la troisième question posé dans la
motion soit effacée pour permettre que tout au moins au niveau
bureaucratique et administratif les parties que l'on peut
licencier, puissent être faites. Pour le reste notre disponibilité
est totale.
PRESIDENTE
: Ha chiesto di parlare il Consigliere
Riccarand, ne ha facoltà.
RICCARAND (N.S.):
Il problema è che la società Val Veny,
nel suo modo di operare, ha sempre agito in modo subdolo. Ha sempre
fatto dei progetti limitati e poi dopo sei mesi ampliava il
progetto, dopo un anno presentava un nuovo progetto, e procedendo
di questo passo ha massacrato un intero comprensorio.
Ricordo che non molti anni fa la Giunta regionale fece una
deliberazione con cui bloccava ogni intervento di espansione della
Società Val Veny, decidendo di non costruire nuovi impianti fino a
quando non ci fosse un'opera di ripristino avviata. La situazione
non è cambiata dal punto di vista del dissesto; si sono fatti degli
interventi, ma il grosso del dissesto è rimasto tale e quale.
Quindi, a mio avviso, prima di autorizzare alcune procedure di
questo ulteriore progetto (di cui, ripeto, non sono ben chiare le
caratteristiche e le dimensioni, però dalle notizie che emergono è
un progetto enorme, costosissimo, che andrà a provocare danni
notevolissimi) sarebbe bene avere in Commissione un confronto
complessivo. Non mi sembra corretto che comunque si cominci ad
autorizzare la parte dell'impianto di risalita, dopo si parlerà
della strada, e poi del tunnel, ecc.. Il progetto è un progetto
globale e sarebbe bene che in Commissione si potessero avere tutte
le caratteristiche; poi ci saranno valutazioni diverse, per cui la
Giunta farà le sue scelte. Però insisterei - non credo che questo
comporti delle perdite di tempo eccezionali - che prima di formali
provvedimenti da parte della Giunta, ci sia un esame in
Commissione, in modo che almeno a livello informativo sappiamo a
cosa andiamo incontro. Poi ognuno farà le sue valutazioni
diverse.
Quindi insisterei perché la Giunta e l'intero Consiglio
accolgano l'interezza delle tre proposte contenute nella mozione,
perché sono essenziali per avere un quadro preciso di insieme della
situazione e si possa intervenire, per quanto ognuno può, prima che
tutto quanto sia già avviato.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Faval, ne ha facoltà.
FAVAL (U.V.):
Seulement pour ajouter ceci: dans
l'hypothèse où les données techniques nous disent que nous pouvons
aller de l'avant parce que nous avons sauvegardé ce qu'il fallait
sauvegarder, nous allons perdre encore du temps, si une partie des
démarches au niveau bureaucratique ne sont pas autorisées (je
pense, par exemple, à toutes les autorisations qu'il faut avoir au
niveau de bureau pour les transports et ainsi de suite).
Face à la Val Veny l'attitude de la Junte a été très sérieuse et
très nette: on a imposé un technicien qui doit nous dire la façon
de laquelle on peut aller de l'avant. Donc au point de vue de
l'intervention sur le territoire nous avons des garanties.
C'était l'autre partie sur laquelle nous pensons qu'aussi le
Conseil peut être disponible à aller de l'avant, parce que la façon
de laquelle est formulé la proposition de la motion empêche toute
démarche. Sur cela on ne peut pas être d'accord, pour les raisons
que je viens de dire.
Cela ne signifie pas compromettre le jugement que nous pourrons
donner au point de vue du territoire, après que la confrontation
avec les techniciens sera faite par la Commission. C'est dans ce
sens que je demande d'effacer la proposition au point 3.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Avrei piacere se il Presidente del
Consiglio mi rileggesse quanto stabilito nell'ultima riunione della
Commissione per il Regolamento sugli atti che obbligatoriamente
devono passare all’esame delle Commissioni. Faccio
mia la richiesta di votare per punti il deliberato della
mozione.
PRESIDENTE:
Le materie che devono passare al vaglio delle
Commissioni nell'ambito amministrativo sono: piani e programmi
generali e settoriali di intervento economico e finanziario nelle
materie di competenza regionale; piani di sviluppo dell'assetto
territoriale della Regione.
Ha chiesto di parlare il Consigliere Mafrica, ne ha facoltà.
MAFRICA (P.C.I.):
Voglio solo precisare all'Assessore,
che non partecipava alla Commissione per il Regolamento, che è
stato in quella sede stabilito quali sono gli atti che prima devono
passare nella Commissione per il parere. Si parla al secondo punto
di piani che riguardano lo sviluppo del territorio.
PRESIDENTE:
Si passa alla votazione della mozione per
punti, pongo in votazione il punto 1:
1) illustrare dettagliatamente il programma di interventi in
una apposita riunione della Commissione consiliare Assetto del
Territorio e Tutela dell'Ambiente;
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Pongo in votazione il punto 2:
2) fornire ai componenti delle citate Commissioni copia dei
pareri espressi dal Servizio tutela dell'ambiente naturale e delle
foreste; del Servizio sistemazioni idrauliche e di difesa del
suolo; della Sovrintendenza ai Beni Culturali e ambientali; nonché
copia della relazione dell'Ing. F. Bogetti.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND (N.S.):
Credo che ci sia un po’
di ambiguità in questa richiesta della Giunta di non votare il
punto 3. Dice l'Assessore che ci sono dei tecnici incaricati di
verificare come si può realizzare questa strada o come si può fare
questo intervento, senza pregiudicare l'ambiente, ecc. Ma questa è
una parte del problema; c'è un'altra parte del problema che è una
valutazione complessiva sulla opportunità e utilità del progetto,
che è di competenza anche questa della Commissione e del Consiglio.
Si tratta di un progetto di notevole portata, quindi è una
valutazione anche sulla opportunità del progetto, oltre che sulle
modalità di realizzazione. Andare a rilasciare comunque delle
autorizzazioni senza che ci sia stata da parte delle Commissioni
consiliari un pronunciamento di massima favorevole al progetto, non
è corretto e non è neanche coerente con la impostazione che abbiamo
dato al Regolamento. Se si comincia a rilasciare le autorizzazioni
rispetto al Ministero dei Trasporti, i nulla osta per realizzare
l'impianto che va all'Arp, tutto questo si basa poi su un progetto
che però è stato esaminato da chi? Non di sicuro dal Consiglio.
Insisterei perché la Giunta accolga anche questa richiesta, in
modo che in Commissione si possa fare un esame complessivo del
progetto nella sua bontà di obiettivo generale, oltre che negli
aspetti tecnici che sono però una derivazione di una scelta
complessiva che anzitutto va fatta.
PRESIDENTE:
Pongo in votazione il punto 3:
3) non rilasciare alcuna forma di autorizzazione alla
realizzazione del citato programma prima dell'acquisizione di un
formale parere da parte della citata Commissione
consiliare.
ESITO DELLA VOTAZIONE
Presenti: 26;
Votanti: 25;
Favorevoli: 5;
Contrari: 20;
Astenuti: 1 (Aloisi).
Il Consiglio non approva
PRESIDENTE:
Termina così la disamina dell'ordine del
giorno, il Consiglio esaurisce i suoi lavori e sarà convocato a
domicilio.
La seduta è tolta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK