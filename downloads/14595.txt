Consiglio Regionale della Valle d'Aosta - Oggetto del Consiglio n. 554 del 7 aprile 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
TRASPORTI E VIABILITÀ
Viabilità
Autostrade e trafori alpini
Precedente
Successivo
Resoconto integrale del dibattito dell'aula
Oggetto del Consiglio n. 554 del 7 aprile 1999 - Resoconto
SÉANCE DU 7 AVRIL 1999 (APRÈS-MIDI)
OGGETTO N. 554/XI Inizio della discussione congiunta di quattro
risoluzioni concernenti la tragedia del Tunnel del Monte
Bianco.
Risoluzione Il Consiglio regionale della Valle d'Aosta
Premesso che la sciagura del Tunnel del Monte Bianco, oltre ad
aver evidenziato i limiti e le carenze della sicurezza viabile in
galleria, ha sottolineato sin dai primi giorni di chiusura del
Traforo l'importanza che tale via di comunicazione internazionale
riveste nell'economia regionale;
Ritenuto che il Tunnel del Monte Bianco deve essere al più
presto riaperto, senza peraltro trascurare le nuove e necessarie
misure di sicurezza;
Considerati gli importanti investimenti effettuati, anche con
sacrificio ambientale, dalla Regione Autonoma Valle d'Aosta per il
prolungamento dell'autostrada sino a Courmayeur;
Impegna
la Giunta regionale a:
1) farsi promotrice di incontri e verifiche tecnico e politiche,
in sede transfrontaliera e governativa, finalizzati a verificare la
fattibilità di un raddoppio del Tunnel del Monte Bianco, al fine di
garantire una viabilità in sicurezza;
2) a riferire costantemente al Consiglio.
F.to: Frassy - Tibaldi - Lattanzi
Risoluzione Il Consiglio regionale della Valle d'Aosta
Considerata con vivo dolore e coinvolgimento l'immane tragedia
occorsa il 24 marzo scorso al Traforo del Monte Bianco;
Ribadita la partecipazione di quest'Assemblea al cordoglio dei
familiari delle vittime del disastro per la perdita dei loro
cari;
Preso atto delle drammatiche conseguenze che la catastrofe ha
causato all'intera comunità valdostana sotto molteplici aspetti,
non ultimi i comprensibili dubbi circa il perfetto funzionamento
dei sistemi di sicurezza a protezione dell'incolumità della salute
pubblica delle nostre infrastrutture;
Vista altresì la necessità di attivarsi al più presto al fine di
ovviare con ogni mezzo ai gravi danni economici ed organizzativi
che la chiusura a tempo indefinito del Tunnel del Monte Bianco
necessariamente comporterà alla Valle d'Aosta;
Invita
La Giunta regionale ad attivarsi, nelle sedi competenti,
affinché la riapertura del Traforo del Monte Bianco, relativamente
al traffico leggero e turistico, avvenga al più presto nel rispetto
di tutte le imprescindibili norme di sicurezza e, nel contempo, a
verificare, per quanto concerne il traffico pesante, differenti
regolamentazioni o eventuali soluzioni alternative.
Impegna
Il Presidente della Giunta a richiedere, ai sensi dell'art. 38
comma 4 del Regolamento interno, una convocazione straordinaria del
Consiglio per dibattere l'attuale situazione dei collegamenti viari
e le prospettive future per la Valle d'Aosta.
F.to: Viérin M. - Marguerettaz - Comé
Risoluzione Il Consiglio regionale della Valle d'Aosta di fronte
all'immensa tragedia verificatasi nel Tunnel del Monte Bianco e
alle proporzioni assunte dall'immane disastro in termine di vite
umane
- Rende omaggio alle vittime ed esprime il profondo cordoglio e
la solidarietà ai familiari così pesantemente colpiti dalla
sciagura;
- Esprime inoltre grande apprezzamento per il lavoro svolto dai
soccorritori che con impegno, abnegazione, e con il sacrificio
della propria vita hanno limitato i danni, contribuendo in maniera
determinante a salvare altre vite umane;
- Evidenzia preoccupanti interrogativi sia per le garanzie di
sicurezza delle infrastrutture locali, sia per quelle
internazionali, sia per le possibili ricadute negative
sull'economia valdostana e sulla limitata libertà di movimento
delle persone.
Alla luce di queste premesse
Il Consiglio regionale
Ritiene urgente e necessario
- avviare un'ampia verifica di tutti i sistemi di sicurezza
riguardanti trafori e strutture viarie al fine di prevenire altri
incidenti;
- analizzare le ricadute negative sulle attività economiche
causate dalla chiusura del traforo del Monte Bianco per poter
programmare i necessari interventi;
- individuare e organizzare percorsi viari alternativi per
limitare i disagi causati dalla chiusura del traforo;
- valutare la possibile riapertura del traforo in tempi brevi,
ed in condizioni di sicurezza, anche se inizialmente al solo
transito leggero;
- riprendere con rinnovato impegno la ricerca di soluzioni
viarie alternative al transito su gomma, per consentire alla Valle
d'Aosta di inserirsi nei sistemi di collegamento ferroviari
internazionali.
F.to: Cottino - Fiou - Martin
Risoluzione Il Consiglio regionale della Valle d'Aosta
Preso atto del catastrofico incendio divampato all'interno del
Tunnel del Monte Bianco mercoledì 24 marzo che ha evidenziato in
modo particolarmente drammatico il pericolo rappresentato da un
eccesso di traffico di tir attraverso le Alpi.
Rilevato che il Traforo alpino che era stato concepito, negli
anni '50, per un traffico leggero e turistico e che nei primi anni
di attività registrava il transito di un centinaio di camion al
giorno, è stato progressivamente saturato da un traffico
giornaliero di oltre 3.000 enormi tir da 40 tonnellate.
Ritenuto che gli interventi che dovranno ora essere realizzati
per riaprire il tunnel del Monte Bianco devono essere coerenti con
due esigenze fortemente avvertite dalle popolazioni locali, dalla
comunità internazionale e che stanno alla base della convenzione
per la protezione delle Alpi: a) ridurre il trasporto di merci su
strada
b) migliorare il trasporto ferroviario.
Impegna la giunta regionale:
1. ad assumere tutti gli atti necessari per la riapertura del
Tunnel del Monte Bianco dopo aver rivisto e potenziato tutte le
norme di sicurezza;
2. ad intraprendere ogni iniziativa utile a scoraggiare e
limitare il traffico pesante su gomma e a favorire il trasporto
ferroviario nell'attraversamento delle Alpi;
3. a convocare una seduta straordinaria dal Consiglio regionale
alfine di aprire un confronto e il dialogo sui sistemi di
sicurezza, sulle scelte in materia di trasporto sulle conseguenze
ed opportunità economiche che l'attuale situazione impone.
F.to: Curtaz - Squarzino Secondina - Beneforti
Président Il nous reste l'examen des 6 résolutions qui ont été
déposées. Je rappelle que les 4 premières, dont je vous propose la
discussion conjointe, concernent la tragédie du Tunnel du Mont
Blanc; elles prennent les numéros 30.2, 30.3, 30.4, 30.5 à l'ordre
du jour s'agissant précisément des résolutions présentées par les
Conseillers du groupe Forza Italia, premier signataire le
Conseiller Frassy, par le groupe des Autonomistes, premier
signataire le Vice-président Marco Viérin, par les Chefs de groupe
de la majorité, premier signataire le Conseiller Cottino et par le
groupe Vallée d'Aoste pour l'Olivier, premier signataire le
Conseiller Curtaz. La parole au Conseiller Fiou pour une motion
d'ordre.
Fiou (GV-DS-PSE) Chiedo la sospensione della seduta consiliare e
una riunione dei Capigruppo per vedere se riusciamo a mettere
insieme questi numerosi ordini del giorno sullo stesso tema.
Président La séance est suspendue pendant dix minutes.
Si dà atto che la seduta è sospesa dalle ore 19,16 alle ore
19,47.
Président Nous reprenons les travaux. Le Président du
Gouvernement a proposé l'inversion de l'ordre du jour et donc la
discussion immédiate des résolutions concernant la guerre dans les
Balkans.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK