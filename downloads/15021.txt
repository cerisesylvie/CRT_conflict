Consiglio Regionale della Valle d'Aosta - Oggetto del Consiglio n. 1504 del 25 luglio 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
FORMAZIONE PROFESSIONALE
Precedente
Successivo
Resoconto integrale del dibattito dell'aula
Oggetto del Consiglio n. 1504 del 25 luglio 1995 - Resoconto
SEDUTA POMERIDIANA DEL 26 LUGLIO 1995
OGGETTO N. 1504/X Approvazione dei requisiti formativi
dell'educatore professionale.
Deliberazione Il Consiglio
Vista la legge 21 dicembre 1978, n. 845, "Legge quadro sulla
formazione professionale" ed in particolare l'articolo 3, che
demanda alle regioni la potestà legislativa in materia di
orientamento e di formazione professionale e l'articolo 5 secondo
il quale, in conformità a quanto previsto dai programmi regionali
di sviluppo, le regioni predispongono programmi pluriennali e piani
annuali di attuazione per l'attività professionale;
Vista la legge regionale 5 maggio 1983, n. 28, "Disciplina della
formazione professionale in Valle d'Aosta" ed in particolare
l'articolo 6 che stabilisce che alla formazione del personale
socio-sanitario regionale si provveda mediante apposita legge e
secondo le indicazioni del piano socio-sanitario regionale;
Vista la legge regionale 19 febbraio 1987, n. 10, che stabilisce
le norme per la formazione, la riqualificazione e l'aggiornamento
degli operatori dei servizi sociali e assistenziali;
Richiamato il rapporto elaborato dalla Commissione di studio per
la definizione dei profili professionali e dei requisiti di
formazione degli operatori sociali, istituita con decreto del
Ministero dell'Interno in data 9 maggio 1982, che definisce il
profilo, la formazione e la professionalità dell'educatore
professionale;
Preso atto che lo stesso Ministero dell'Interno - Direzione
Generale dei Servizi Civili - Ufficio Studi e Cooperazione
Internazionale nella circolare 4 febbraio 1992, n. 35226/30, avente
come oggetto "Servizi ed operatori sociali" riafferma la necessità
di curare la professionalità degli operatori e la loro formazione
ed invita i Prefetti, il Commissario del Governo delle province
autonome di Trento e Bolzano e il Presidente della Commissione di
Coordinamento della Valle d'Aosta a promuovere ogni azione ritenuta
valevole ai fini di una sempre maggiore qualificazione dell'azione
sociale svolta sul territorio, favorendo l'inserimento nei servizi
di soggetti in possesso della qualifica di educatore
professionale;
Ritenuto opportuno, pertanto, in carenza di una specifica
normativa nazionale, addivenire in sede regionale alla
determinazione dei requisiti formativi dell'educatore
professionale;
Preso atto che il Consiglio regionale con proprie deliberazioni
n. 3530/VIII del 24 febbraio 1988, n. 588/IX del 7 giugno 1989, n.
1452/IX del 10 ottobre 1990, n. 3323/IX del 24 aprile 1992 ha
istituito il 1°, il 2°, il 3° e il 4° corso biennale, della durata
di 2400 ore, per la formazione di educatori professionali per le
esigenze dei servizi della Valle d'Aosta;
Preso atto, inoltre, che la Giunta regionale, con propria
deliberazione n. 3496 del 28 aprile 1995 "Approvazione delle
modalità organizzative del primo corso triennale per educatori
professionali compreso nel piano annuale di formazione
professionale per l'anno 1995. Approvazione ed impegno di spesa" ha
definito le modalità organizzative di un corso triennale per
educatori professionali della durata di 2800 ore, approvato con
deliberazione n. 1818 del 3 marzo 1995 "Attività di formazione
professionale di cui alla legge regionale 5 maggio 1983, n. 28.
Approvazione del programma di attività e di spesa 1995", ratificata
dal Consiglio regionale con deliberazione n. 1281/X del 26 aprile
1995;
Considerato che l'operatore formato nei corsi biennali
corrisponde allo stesso profilo professionale e svolge le stesse
funzioni dell'operatore formato nel corso triennale;
Preso atto che il documento allegato alla presente
deliberazione, "Requisiti formativi", è stato approvato e
sottoscritto dai rappresentanti delle organizzazioni sindacali di
categoria e dell'ANEP (associazione nazionale degli educatori
professionali) della Valle d'Aosta in data 22 giugno 1995;
Visto il parere favorevole rilasciato dal Dirigente del Servizio
affari generali, assistenza e servizi sociali, ai sensi del
combinato disposto dell'articolo 72 della legge regionale n. 3/1956
e successive modificazioni e dell'articolo 21 della legge regionale
n. 18/1980 e successive modificazioni, in ordine alla legittimità
della presente deliberazione;
Visto il parere della V Commissione consiliare permanente;
Delibera
1) di approvare i requisiti formativi dell'educatore
professionale così come definiti nell'allegato, che forma parte
integrante della presente deliberazione (Allegato A);
2) di stabilire che il diploma rilasciato al termine dei
precedenti corsi biennali per educatori professionali mantenga la
sua validità e sia equiparato a quello rilasciato a conclusione dei
corsi triennali istituiti con delibera della Giunta regionale n.
3496 del 28 aprile 1995";
3) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Allegato A
(...omissis...)
Presidente Qualcuno chiede la parola? Ricordo che c'è un
emendamento della V Commissione al punto 2 del deliberato, che
recita:
Emendamento Il punto 2 del deliberato è sostituito dal
seguente:
"2) di stabilire che il diploma rilasciato al termine dei
precedenti corsi biennali per educatori professionali mantenga la
sua validità e sia equiparato a quello rilasciato a conclusione dei
corsi triennali istituiti con delibera della Giunta regionale n.
3496 del 28 aprile 1995;"
Si può passare alla votazione del testo emendato:
Presenti, votanti e favorevoli: 31
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK