Consiglio Regionale della Valle d'Aosta - Oggetto del Consiglio n. 1113 del 6 febbraio 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1113 del 6 febbraio 1985 - Resoconto
OGGETTO N. 1113/VIII - RINVIO ESAME PROPOSTA DI LEGGE
CONCERNENTE: "NORME SULLA VALUTAZIONE DELL'IMPATTO AMBIENTALE DI
DETERMINATE OPERE PUBBLICHE E PRIVATE".
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Vorrei iniziare l'illustrazione di
questa proposta di legge con una precisazione che riguarda il
Consigliere Riccarand. Gli voglio dire che uno degli elementi che
maggiormente travagliano la nostra società ed il nostro modo di
essere in questa società è il conciliare un certo tipo di sviluppo
economico, con tutte le sue implicazioni, con una corretta e, per
quanto possibile, idonea politica di tutela ambientale. Ed è in
questa logica che si colloca la nostra azione a livello consiliare,
per cui abbiamo ritenuto opportuno presentare questa proposta di
legge che cerca appunto, con tutti i suoi limiti, di trovare un
elemento di equilibrio fra un modello di sviluppo che non può
essere contro il progresso ed il rispetto della natura,
dell'ambiente, della flora e della fauna.
Solo una trentina di anni fa, e quindi non certo nella
preistoria, era convinzione che l'acqua, l'aria ed il suolo fossero
dei beni e delle risorse inesauribili. E' proprio sulla base di
questa convinzione che, negli anni del boom della ricostruzione, lo
sfruttamento del suolo e quindi del territorio ha sortito degli
effetti devastanti.
E così per lunghi anni non ci si è neanche posti il problema e
si è andati avanti nella convinzione che, secondo un modello
consumistico esasperato, si potesse usufruire del suolo e
dell'ambiente in maniera illimitata e quindi anche dissennata. Dico
questo perchè anche nel processo di urbanesimo che si è accentuato
dopo la fine della II Guerra Mondiale nel nostro paese con massicce
migrazioni interne, non si è tenuto conto, pur progettando un
modello di città che fosse diversa e consona alle esigenze, di
tutelare una migliore qualità della vita, quelli che erano gli
elementi essenziali dell'ambiente naturale.
Dal '45 al '72 si è andati avanti con questa filosofia, credendo
che si potesse conseguire lo stesso uno sviluppo di un certo tipo
senza tener conto di elementi essenziali che erano invece insiti
nei fattori ambientali.
Ed è quindi solo negli anni '70 che è maturata una diversa
coscienza di tipo ecologico, seppure embrionale, e ci si è posti il
problema se si poteva ancora andare avanti con questo atteggiamento
di totale disinteresse nei confronti dell'ambiente e del territorio
e delle sue caratteristiche paesaggistiche, attraverso una linea
che non teneva conto di quelle che potevano essere le conseguenze
sull'esistenza stessa dell'individuo.
Verso la seconda metà degli anni '70, alcuni studiosi più
illuminati hanno portato alla ribalta il problema della tutela
ambientale, da cui è nata una nuova filosofia, con tutte le
esasperazioni che anche in questo campo ci sono state. Di fronte a
quella che era in effetti una emergenza ambientale, si è
radicalizzato il problema e si è estremizzato in senso opposto,
cioè si è perso di vista quello che era un necessario modello di
sviluppo della società in nome di una tutela ad oltranza delle
caratteristiche dell'ambiente naturale, della flora, della
fauna.
E' nata, se vogliamo, una forma di reazione che potremo definire
come una sorta di massimalismo o radicalismo ecologico che ha
portato a considerare la tutela in assoluto dell'ambiente come
l'unica possibilità di garantire all'uomo migliori condizioni di
vita. Ed è così che, sull'onda di questa battaglia che aveva pur
una caratteristica di nobiltà e che ha avuto il merito di riportare
al centro dell'attenzione il problema ecologico, sono nate quelle
miriadi di associazioni che hanno avuto il grosso merito di far
maturare una diversa coscienza nell'opinione pubblica. Bisogna dire
che le associazioni protezionistiche hanno giocato questo ruolo
importantissimo di rompere uno schema, che era fra l'altro uno
schema anche di tipo marxista, quello di uno sviluppo che non
tenesse conto di un fattore importante quale quello ambientale e
che desse una preminenza ad un fattore puramente economico. La
sinistra, se deve essere credibile, deve fare anche un tantino di
autocritica, perchè su questo discorso le forze che si collocano in
un certo ambito hanno maturato questo tipo di coscienza in certi
casi molto lenta e faticosa, in mezzo anche a grosse
contraddizioni.
Credo che il problema della tutela ambientale si sia avviato,
proprio in virtù del fatto che l'opinione pubblica ha preso
coscienza in termini corretti di questo tipo di tematica, ad avere
una dimensione ormai centrale anche dal punto di vista politico,
non però come una politica aggiuntiva ad altre politiche, ma
piuttosto come una politica propria di tipo ecologico, che serva da
metro con il quale misurare tutte le altre politiche di
sviluppo.
Ritengo che questo sia il modo corretto di impostare il problema
della tutela ambientale, anche perché nella nostra Regione abbiamo
risentito maggiormente di questo fenomeno perchè sono successi dei
fatti che sono passati anche sulla testa del Consiglio regionale e
che hanno determinato sovente un atteggiamento di indifferenza da
parte dell'Amministrazione nel suo complesso rispetto ai problemi
dell'ambiente. Dico questo - e lo dico con rammarico - perché, se
si va a scorrere l'elenco delle leggi sull'ambiente, la Regione
Valle d'Aosta ha una produzione legislativa estremamente limitata
in questo settore; tranne due o tre esempi piuttosto lodevoli, per
il resto si tratta di petizioni di principio che hanno avuto una
scarsa risonanza per quanto riguarda una effettiva politica di
tutela ambientale.
Il problema di come conciliare questo tipo di sviluppo con una
corretta politica ecologica si concretizza in questo provvedimento,
che credo sia basilare, relativo alla valutazione dell'impatto
ambientale, che non è una invenzione ma che corrisponde ad una
direttiva che dovrebbe essere recepita tra poco anche negli Stati
membri della Comunità economica europea, e che dovrebbe diventare
quindi legge dello Stato italiano. Però dobbiamo dire che,
nonostante ci sia questo indirizzo comunitario, possiamo rifarci
benissimo ad altre esperienze e, in via prioritaria, ad una
esperienza di tipo americano che, con tutti i limiti, ha avuto il
pregio di essere una specie di tentativo di una politica di
procedura di impatto ambientale sul territorio. Anche la Francia ha
adeguato la sua legislazione a questo principio, e altri paesi
europei quali l'Olanda ed il Belgio, seppur non in maniera totale,
hanno già recepito, anche se in termini un po' più marginali,
questa procedura nella loro legislazione.
Vorrei ora spiegare cosa si intende con il principio
dell'impatto ambientale, inquadrato in questo ambito politico, per
specificare meglio di cosa si tratta. In effetti si tratta di
inserire, come è detto anche nel nostro progetto di legge, dei
processi decisionali che portino alla progettazione ed alla
realizzazione di certi interventi sul territorio tramite una
predeterminata verifica della compatibilità degli stessi con
l'ambiente circostante.
Questo è il principio che consente non di negare degli
interventi sul territorio, ma di operarli ugualmente con una
cautela che consiste nella verifica preventiva se questo stesso
intervento sia compatibile o meno con le caratteristiche del
territorio e dell'ambiente circostante.
E' evidente che, con questo principio, si capovolge una logica e
si pone il dato ambientale, unitamente a quello sociale ed
economico, come un elemento centrale ed innovativo di un modo
diverso di accostarsi ai problemi dell'ambiente, ponendosi anche il
rapporto uomo-ambiente in una maniera più corretta mentre per
secoli, forse anche per una concezione di tipo religioso, senza con
questo voler essere offensivo, questo rapporto è stato vissuto in
maniera contrappositiva ed addirittura conflittuale. Questa
considerazione la devo fare perchè il rapporto fra l'uomo e
l'ambiente nella cosiddetta civiltà occidentale è stato sovente
condizionato anche da una certa impostazione religiosa che ha fatto
sì che la cultura giudaico-cristiana considerasse il fattore
ambientale come un fattore che doveva essere soggiogato rispetto
all'uomo, anzichè intenderlo in termini non conflittuali. Questo
principio si cala nella realtà valdostana in termini non
volutamente vessatori nei confronti del cittadino che deve subire,
infatti la procedura di impatto riguarda sia opere di progettazione
pubblica che opere di progettazione privata, ma consente la
partecipazione del cittadino alla valutazione dell'opera stessa sul
territorio che è interessato. L'articolato che abbiamo presentato
tiene conto di questa esigenza partecipativa in modo da evitare che
una politica ambientale venga calata sulla testa della collettività
senza che la stessa possa esprimere correttamente le proprie
opinioni e la propria disponibilità nei confronti di questo
intervento.
Troppe volte abbiamo riscontrato che il fallimento di certi
interventi era dovuto al fatto che non si sono minimamente
coinvolti nei processi decisionali gli enti locali, per cui le
popolazioni si sono trovate sovente a subire quanto si è deciso fra
poche persone nel chiuso di una stanza.
Mi si potrà rispondere che questa nostra iniziativa legislativa
ha dei limiti, perché in effetti la direttiva della CEE non è
ancora stata recepita all'interno della legislazione italiana;
questo è un dato di fatto che corrisponde a verità, così come è
altrettanto vero che altre Regioni a statuto ordinario hanno
cercato, come la Regione Lombardia, di inserire nella loro
legislazione, anche se per interventi non generalizzati, ma per un
intervento specifico quale quello del Parco del Ticino,
l'attuazione di una vera e propria procedura di impatto
ambientale.
Ricordo che lo scorso anno, o due anni fa, destò molta
perplessità il fatto che fu pubblicata una carta del verde del
nostro territorio, ed il fatto di riscontrare che la tutela
dell'ambiente aveva trovato uno scarso riscontro nella nostra
Regione aveva suscitato le legittime perplessità di alcuni
Consiglieri, che addirittura avevano presentato delle mozioni per
insorgere contro questa valutazione.
Devo dire all'Assessore Perrin che spero che presto il suo
Assessorato troverà un assetto sul piano dell'organico, però
bisogna dire che, in questo ambito specifico, bisogna recuperare un
po' degli anni di ritardo notevole, ed in questo ci auguriamo che
l'Assessorato esprima sul piano propositivo, in tempi piuttosto
brevi, dei provvedimenti che servano a far sì che non si diano più
dei giudizi sulla nostra terra di tipo negativo, come lo sono stati
nel passato. Potevano essere giudizi contestabili, però manca
tutt'ora nell'ambito della nostra Regione una vera e propria
politica di tipo aziendale.
L'approvare questa procedura di impatto ambientale servirebbe a
mettere un punto centrale intorno al quale poi costruire i diversi
atteggiamenti della Regione Valle d'Aosta nei confronti della
problematica ambientale.
Mi rendo conto che alcune obiezioni potrebbero essere fatte,
come sono state fatte d'altronde dal P.C.I., alla nostra proposta
di legge; speravo che in Commissione ci sarebbe stato un maggior
confronto, anche perchè il testo legislativo poteva essere
migliorato, e noi avevamo dichiarato questa nostra disponibilità
alle forze presenti in Commissione, addirittura aveva detto di
essere disposti a rinunciare alla paternità della proposta
legislativa se ci fosse stato un impegno comune di portare questo
discorso all'attenzione del Consiglio. Dico questo perché non
vorrei che mi si dicesse che prima bisogna preventivare una specie
di griglia tecnica per poi scendere alla valutazione dell'impatto
ambientale, cioè costruire, attraverso provvedimenti legislativi,
alcuni principi informatori che servano ad una valutazione
dell'impatto ambientale.
Devo dire che ho letto con molto interesse una documentazione
che mi ha fornito il Presidente della Commissione competente, il
Consigliere Tonino, e mi sono accorto che, se si sceglie questa
strada, una procedura di impatto ambientale non arriverà mai
all'esame del Consiglio, perchè in questa materia esistono
difformità di valutazione dei parametri che non sempre sono
adattabili alla nostra realtà, inoltre esistono impostazioni
sostanzialmente diverse.
Nella nostra proposta di legge ci siamo mantenuti volutamente su
concetti generali, perchè poi la Giunta potesse darsi alla fine un
proprio codice comportamentale che servisse a determinare quelli
che erano di volta in volta i criteri per la valutazione
dell'impatto ambientale.
Questa flessibilità ci sembrava opportuna anzitutto per non
rinchiuderci in una gabbia eccessiva che avrebbe frenato la
possibilità di dare una valutazione complessiva sulle opere e
sull'impatto ambientale che queste opere avevano sull'ambiente
della nostra Regione, e poi per evitare che si cadesse nell'eccesso
opposto per cui una procedura troppo complicata portasse a tempi
così lunghi che fossero incompatibili con l'esigenza di realizzare
con sollecitudine un'opera pubblica o di tipo diverso. In effetti,
faccio riferimento all'art. 3 della proposta di legge, dove si
prevede che la procedura d'impatto ambientale, per la quale esiste
l'apposita Commissione regionale per l'Impatto Ambientale di cui
agli artt. 5 e 6, è destinata a valutare una serie di opere che
sono piuttosto numerose, fra cui il discorso che ha formato oggetto
poc'anzi di discussione, quello di opere stradali e autostradali;
ecco allora che l'innesto di questa procedura - e non intendo con
questo cercare delle giustificazioni - oltretutto consentirebbe
alla costruenda autostrada di avere una valutazione preventiva dei
danni che può arrecare all'ambiente, perchè è chiaro che qualsiasi
intervento dell'uomo su un territorio così piccolo come quello
della nostra Regione porta a delle conseguenze negative.
Abbiamo cercato di inserire in questa nostra proposta tutte
quelle opere la cui costruzione ha destato la perplessità di questo
Consiglio, quali l'arginatura di fiumi e torrenti, gli impianti
industriali di qualsiasi tipo, insediamenti zootecnici a
caratteristiche industriali (è di questi giorni una grossissima
polemica che coinvolge la Regione Emilia Romagna proprio a questo
riguardo sia per la costruzione di massicci insediamenti zootecnici
sul suo territorio sia per l'impatto negativo che hanno, sull'acqua
e sul suolo, gli invasi per la produzione di energia elettrica),
infrastrutture ferroviarie, piste di sci e piste forestali,
elettrodotti (quindi anche il discorso del Superphoenix ci rientra,
ed anzi direi che questo è uno dei motivi che ci ha spinto a
presentare questo progetto di legge, perchè questa estate abbiamo
riscontrato quali danni ha provocato sul piano ambientale la
costruzione dell'elettrodotto).
Lo stesso discorso va fatto anche per le strade interpoderali
perchè complessivamente abbiamo in Valle 818 km di strade
interpoderali, che non sono pochi se poi si sommano agli 834 km di
piste di sci, sia di fondo che di discesa. Questo sta a
significare, senza voler intavolare un discorso che riguardi lo
sviluppo turistico della nostra Regione o il settore
dell'agricoltura, che siamo a circa oltre 1600 km di ferite che
abbiamo inferto al nostro territorio regionale. L'introduzione
della procedura di impatto ambientale a nostro avviso servirebbe
anche a questo scopo.
Vorrei fare un ultimo richiamo che serva anche come monito a
tutti coloro che siedono in Consiglio e che riguarda un po' la
nostra storia: l'approccio sensibile che ha avuto nei secoli il
contadino nei confronti del suo territorio sta venendo a cadere per
i motivi di sviluppo economico che abbiamo dovuto subire
nell'ambito della nostra Regione. Sarebbe il caso di capovolgere
questa impostazione per tornare a quello che era un esempio anche
di tipo culturale, questo estremo riguardo che il valdostano ha
continuamente avuto per la propria terra nei secoli scorsi. Torno
al discorso che facevo all'inizio, conciliare lo sviluppo della
nostra Regione con una tutela ambientale non può essere fatto se
non attraverso l'introduzione di norme che disciplinino come nel
caso specifico, qualsiasi intervento nell'ambito della nostra
Regione.
PRESIDENTE:
Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN - (U.V.):
J'ai voulu demander immédiatement la
parole pour une proposition. Je ne veux pas faire ici une longue
dissertation sur le rapport homme/territoire, en Vallée d'Aoste
surtout, mais je dis seulement ceci: dans le passé, les
transformations de l'homme sur l'environnement étaient extrêmement
lentes, elles étaient de dimensions très réduites, il y avait
peut-être une sensibilité aussi puisque l'homme vivait dans la
nature et de la nature plus qu'aujourd'hui, et je crois que le
paysage s'est petit à petit transformé sans des grandes blessures,
sans des grands contrastes. Il suffirait de regarder certains
milieux qui sont restés encore à peu près intacts pour s'en
apercevoir. Aujourd'hui, le progrès technique fait que
l'intervention de l'homme sur la nature est toujours plus massive,
les oeuvres ont une dimension toujours majeure et l'impact se fait
sentir.
D'ici donc la nécessité d'arriver à évaluer l'impact de
n'importe quel type d'oeuvre sur l'environnement. Nous devons
évidemment arriver à cela et pour ce but nous devons nous donner
les armes au point de vue législatif nécessaires: il y a donc la
nécessité d'arriver à légiférer dans la matière.
J'ai eu l'occasion de discuter de ce projet de loi déjà au mois
de mars et avril au sein de la Commission Territoire et j'avais
fait à ce moment-là certaines observations à ce projet. Je crois
que certaines choses qui avaient été dites alors ont été insérées
dans le nouveau projet de loi à travers les amendements présentés
et l'un des doutes qui étaient surgis alors était celui de la
multiplication des organes qui devraient oeuvrer dans le secteur,
puisque la création de cette Commission prévue par le projet
s'ajoutait au CRPT, lequel s'ajoute déjà à la Commission communale
d'urbanisme, et à d'autres organismes qui doivent intervenir, ce
qui aurait prolongé à l'infini les temps de réalisation de
n'importe quel type d'oeuvre et donc très souvent ceci au détriment
des citoyens qui doivent pouvoir intervenir le plus rapidement
possible.
Je donne acte qu'une amélioration dans le projet a été apportée,
mais il y a cependant des limites à ce projet, qui ne sont pas
tellement dans le fait que l'Etat italien n'a pas encore reçu les
directives de la CEE et donc rendu applicables les mêmes, mais dans
le projet de loi en lui-même, et c'est pour cela que je demanderai
aux Conseillers proposants une petite réflexion.
Je crois qu'avant d'arriver à accepter ce projet de loi, même en
créant la Commission et donnant la liste des oeuvres sur lesquelles
la Commission doit intervenir, on doit y insérer quelque chose qui
est à l'avis de la majorité préalable, c'est-à-dire une loi-cadre
qui légifère dans la matière de la sauvegarde du milieu et qui fixe
les critères pour cette sauvegarde.
Or, c'est ce que nous sommes en train de faire en tant
qu'Assessorat, le service compétent est en train d'étudier une loi
dans ce secteur et je crois qu'assez rapidement nous pourrons
porter à ce Conseil cette loi qui est le préliminaire pour ce
projet de loi, de façon qu'ayant établi les limites et également
les types d'intervention compatibles avec une action sur le
territoire, ayant établi les modalités pour cette action, on
puisse, à travers la création de l'organe qui doit juger les
oeuvres, pouvoir évaluer si l'oeuvre est ou n'est pas compatible
avec l'environnement, et donc juger à juste raison de l'impact que
cette oeuvre orée sur l'environnement. C'est à cause de ce fait
qu'au nom de la majorité je demande aux Conseillers du groupe
socialiste de bien vouloir surseoir pour l'instant à l'examen de ce
projet de loi, de le retirer dans l'attente de la loi-cadre qui
arrivera à ce Conseil.
Si cela sera fait, je remercie dès maintenant, je crois que nous
procéderons de la façon la plus exacte; si la requête qui est
avancée ne sera pas accueillie, la majorité s'abstiendra sur la
votation de ce projet.
PRESIDENTE:
C'è una proposta di rinvio formalizzata
dall'Assessore Perrin. Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Volevo sapere dall'Assessore i tempi
di presentazione di questa legge, perché se mi dice che arriverà in
Consiglio fra un mese o due posso anche soprassedere, se mi dice
invece che arriverà fra sei mesi o un anno il discorso diventa
diverso. Sono disposto a sospendere la proposta purché passi, lo
avevo già detto in Commissione d'altronde, se invece l'Assessore mi
dice che è un impegno generico allora chiedo la votazione.
PRESIDENTE:
Ha chiesto di parlare l'Assessore Perrin, ne
ha facoltà.
PERRIN - (U.V.):
Evidemment je ne peux pas donner une
date précise, tout en n'étant pas un renvoi à l'infini. Il y a déjà
un projet, il s'agit de le limer et donc il s'agit de quelques
mois. Il y a quand même l'engagement d'arriver le plus tôt
possible.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Ritengo che questo possa servire
anche come una opera di sollecitazione nei confronti
dell'Assessorato. Possiamo anche ritirare il progetto di legge, lo
ripresenteremo fra due mesi.
PRESIDENTE:
Consigliere Torrione, le preciso che, nel
caso Lei ritiri il progetto di legge, lo può ripresentare anche
domani mattina; se invece viene bocciato dal Consiglio può
ripresentarlo solo dopo sei mesi.
TORRIONE - (P.S.I.):
A queste condizioni sono costretto a
ritirarlo. Allora propongo che ritorni in Commissione assieme al
Disegno di Legge dell'Assessore, però chiedo che l'Assessore prenda
un impegno meno generico e che, avendo detto che lo stanno
studiando, fra due mesi lo trasmetta alla Commissione.
Questo per dimostrare la nostra disponibilità affinché un
discorso di questo tipo diventi patrimonio legislativo della
Regione Autonoma Valle d'Aosta; siamo stati fermi un anno quindi
non è che abbiamo voluto far approvare ad ogni costo dal Consiglio
la nostra proposta di legge.
PRESIDENTE:
Consigliere Torrione, la Presidenza si
permette di farle un suggerimento: poichè la Commissione, con il
suo beneplacito, ha presentato tutta una serie di emendamenti
piuttosto complessi, sarebbe opportuno ritirare il provvedimento e
ripresentarlo già emendato, così diventa un lavoro più facile da
esaminare.
Ha chiesto di parlare l'Assessore Perrin, ne ha facoltà.
PERRIN - (U.V.):
Moi je peux prendre un engagement, même
si je ne peux pas le préciser en termes de mois, en ce qui concerne
la loi sur la sauvegarde de l'environnement.
Pour ce qui est de ce projet de loi, je crois qu'il serait assez
sage d'attendre aussi que l'état italien reçoive les directives de
la CEE.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Non ho capito questa concezione
autonomistica dell'Assessore Perrin. Noi abbiamo delle competenze
specifiche di cui potremmo avvalerci. Credo inoltre che il P.S.I.
si sia comportato in maniera ragionevole, perchè abbiamo aspettato,
essendo aperti a qualsiasi contributo e vogliamo, per non
strumentalizzare questo discorso, dimostrare la nostra ulteriore
buona volontà, anche perchè accogliamo il suggerimento della
Presidenza, così recepiremo totalmente nel nostro Disegno di Legge
quelli che sono degli emendamenti migliorativi del P.C.I. e di
quanti vorranno farli in sede di Commissione. Non rivendichiamo
questa paternità e lo rinviamo in questo senso in Commissione.
Se l'Assessore ci dirà che la procedura di impatto ambientale
deve aspettare che venga recepita nell'ambito della legislazione
statale, ritengo che allora lo riporteremo in questa sede; se
invece mi dice che dobbiamo aspettare un mese in più perché la
Regione faccia la sua legge sulla salvaguardia dell'ambiente,
allora questo ci sta bene perchè rivendichiamo anche noi delle
nostre prerogative stabilite dallo statuto sulle quali non ci sono
dubbi, come in altri settori dove abbiamo spinto la nostra
battaglia ben al di là di quelle che possono essere le nostre
competenze.
PRESIDENTE:
C'è una richiesta di rinvio alla Commissione
competente da parte del presentatore della proposta di legge, credo
che il Consiglio non possa fare altro che accogliere questo
desiderio per cui la stessa viene rinviata all'esame della
Commissione consiliare competente.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK