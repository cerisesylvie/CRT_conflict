Consiglio Regionale della Valle d'Aosta - Oggetto del Consiglio n. 2823 del 6 maggio 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2823 del 6 maggio 1987 - Resoconto
OGGETTO N. 2823/VIII - USO DI AUTOVEICOLI FUORISTRADA IN
DOTAZIONE AL SERVIZIO SELVICOLTURA. - (Interpellanza).
PRESIDENTE
: Do lettura dell'interpellanza in oggetto
presentata dal Consigliere Sandri:
INTERPELLANZA
APPRESO dall'Assessore regionale all'Agricoltura, Foreste e
Ambiente Naturale che il servizio Selvicotura è dotato di numerosi
veicoli fuoristrada per le sue esigenze di servizio tra cui un
autoveicolo Mitsubishi Payero acquistato nel 1984 a lire
28.492.000;
CONSTATATO che tale veicolo è stato usato dal dirigente Dr.
Alberto Cerise ben 34 volte nel 1986 per il percorso
Saint-Christophe - Aosta e ritorno, nonché 5 volte per recarsi
dalla sede del servizio all'aeroporto regionale, sito nello stesso
Comune, due volte a Brissogne (Municipio e vigili del Fuoco),
nonché altre volte al vivaio di Quart e al vivaio di
Gignod;
CONSTATATO altresì che tale dirigente si è recato con lo
stesso mezzo nel 1986 all'aeroporto di Torino Caselle l'8 aprile e
il 27 ottobre nonché a Neuchâtel ed in Foresta Nera dal 29 giugno
al 3 luglio per ricognizione moria del bosco (sic!) e dal 15 al 17
dicembre a Perugia;
TRALASCIATO qualsiasi giudizio sull'uso di tale autoveicolo
in numerosi sopralluoghi ad aree verdi, aree pic-nic e in alcune
manifestazioni in luoghi di facile accesso carrabile;
CONSIDERATO che tale autoveicolo per le sue caratteristiche,
il costo d'acquisto e d'esercizio deve essere destinato ad un uso
esclusivo di fuoristrada;
INTERPELLA
l'Assessore regionale all'Agricoltura, Foreste e Ambiente
Naturale per conoscere:
- se intende continuare ad autorizzare l'uso di tale autoveicolo
in percorsi urbani od extraurbani in luogo di mezzi più adatti,
meno costosi e meno inquinanti;
- se intende o meno dotare il servizio Selvicoltura di
abbonamenti gratuiti ai servizi di autolinee interessanti l'area
urbana di Aosta e dei Comuni viciniori;
- se intende continuare ad autorizzare l'uso di autoveicoli in
missioni che comportino una percorrenza di oltre 400 km.;
- se intende coordinare con gli altri settori
dell'Amministrazione regionale il collegamento con l'aeroporto di
Torino-Caselle.
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
Su una rivista specializzata in mezzi
fuoristrada, nel febbraio-marzo di quest'anno, sono state
pubblicate alcune dichiarazioni del dirigente del Servizio
Selvicoltura di questo Assessorato che magnificavano l'uso di
questo mezzo di trasporto nel servizio di tutela ambientale.
Mi sono permesso di presentare all'Assessore una interrogazione
con risposta scritta per conoscere l'uso che è stato fatto di
questi mezzi fuoristrada nel 1986, considerato anno campione, ed in
particolare l'uso che di essi è stato fatto dal Dirigente
intervistato.
L'Assessorato all'Agricoltura e Foreste ha una certa quantità di
mezzi fuoristrada, anche se di diverse marche: Bonetti, FIAT,
Toyota, Mitsubishi, Land-Rover, Toyota PK, FIAT-Panda, Dayatsu...,
a testimonianza di una scelta che ha interessato diverse ditte, ma
che non è stata accompagnata da una seria valutazione dei mezzi più
convenienti dal punto di vista economico e gestionale, perché molti
di questi mezzi sono assolutamente simili (Mitsubishi, Toyota,
Land-gover 110, Dayatsu...) nelle loro caratteristiche e nelle loro
prestazioni.
In ogni caso, al di là di questo fatto che può essere solo più o
meno valutabile e giustificabile da una particolare disponibilità
del momento, si viene a scoprire che l'autoveicolo Mitsubishi
Pajero, del costo di 28 milioni e 452.000 lire al 21 settembre del
1984 e che oggi costerebbe oltre i 31 milioni, è stato adibito
"prevalente mente a personale dirigente per visite da parte di
funzionari o ricercatori, ovvero per ricognizioni fuori Regione".
Ora, l'uso di un veicolo fuoristrada, che con un litro di gasolio
fa solo 5 o 6 chilometri, per andare fuori Regione è del tutto
inopinato; ma la circostanza è ancora peggiore quando questo mezzo
viene usato non per fare delle verifiche sul territorio in posti in
cui altri mezzi non possono assolutamente arrivare, ma per venire
da St. Christophe, sede di questo Servizio, ad Aosta. Questo non si
verifica solo una volta, ma decine e decine di volte lungo il corso
dell'anno, con dei conseguenti costi di usura del mezzo e di
consumi di carburante nettamente superiori a quelli di un mezzo più
adeguato, come una FIAT Uno, una FIAT Panda o altri mezzi del
genere, e provocando in più tutta una serie di inquinamenti.
Il dirigente in questione, che evidentemente sarà molto bravo
nel suo settore, ma non sicuramente nella tutela dell'ambiente,
prende questa macchina, che fa solo 5 km. con un litro, e va a
Neuchâtel. Tra la fine di giugno ed i primi di luglio del 1986 si
fa reca nella Foresta Nera e procede ad una ricognizione sulla
moria di quel bosco, mentre è noto a tutti che la moria del bosco,
in Svizzera ed in Germania, è dovuta all'inquinamento
automobilistico. A livello elettorale c'è un grande fiorire di
"Verdi": speriamo che ciò non avvenga solo in quei Paesi, ma anche
in Italia. Pertanto, l'uso di un fuoristrada che consuma moltissimo
carburante ed inquina l'aria, per fare una ricognizione del genere,
fa sì che qualcuno possa anche eccepire sulla sensibilità ecologica
di questo dirigente.
La seconda questione riguarda il numero di viaggi che vengono
fatti con i veicoli in questione, però non, come specificato
dall'Assessorato, "per visite di funzionari e ricercatori, o per
ricognizioni fuori Regione", ma per viaggi di tutt'altro genere.
Questa macchina è stata usata da Aosta a Torino-Caselle, consumando
oltre 40 o 50 litri di gasolio, quando ci si sarebbe potuti servire
di altri mezzi della Regione.
Per quanto concerne poi la sensibilità organizzativa, è da
ritenere ancora più deprecabile il fatto che questa macchina venga
usata per raggiungere l'aeroporto di St. Christophe quando, dalla
sede del Servizio Selvicoltura sino all'aeroporto di St.
Christophe, ci sono circa 600 metri che, fatti a piedi,
tornerebbero anche a vantaggio della salute di questi
funzionari.
Tralascio il discorso relativo alle aree verdi ed a quelle per
pic-nic, perché l'accesso alle stesse in alcuni casi è
effettivamente difficile, mentre in altri è più agevole.
Date queste premesse, l'interpellanza intendeva avere alcuni
chiarimenti su alcuni aspetti più precisi.
Poiché l'U.S.L. vieta l'uso di qualsiasi autoveicolo per
"comandi" oltre i 400 km perché nessun automezzo (ma in modo
particolare quelli fuoristrada a 4 ruote motrici) è considerato
conveniente per trasferimenti oltre i 400 chilometri (andare così
lontano, come ad esempio a Perugia, sarebbe considerato
inammissibile dall'U.S.L.) vorrei chiedere se l'Assessore non
intenda porre dei limiti o fornire delle chiare indicazioni
sull'uso di questi mezzi. A mio parere, infatti, quando si va
lontano ci si deve servire del treno o dell'aereo, o comunque di
mezzi pubblici.
Altra questione riguarda il fatto che, sia gli addetti al
Servizio Selvicoltura, che tutto il resto del personale della
Regione che è costretto a muoversi, dovrebbero avere a disposizione
un abbonamento gratuito sugli autobus urbani ed extraurbani di
Aosta, perché spesso, anche se non sempre, certi spostamenti
possono avvenire con il mezzo pubblico. Si tratta, in fondo, di un
modo per incentivare l'uso del mezzo pubblico, è un modo per
inquinare di meno e per non far perdere tempo ai nostri dirigenti
per cercare disperatamente un parcheggio. Spesso infatti si vede
tutta una serie di persone che continua a girare intorno alla
Regione alla ricerca di un parcheggio e, magari, alla fine si
infilano nel garage del palazzo.
Se vogliamo economizzare l'uso del tempo del nostro personale,
dobbiamo anche metterlo in condizione di poterlo fare, mettendo a
loro disposizione degli abbonamenti gratuiti per i mezzi
pubblici.
Inoltre, se effettivamente il Servizio Selvicoltura
dell'Assessorato all'Agricoltura, Foreste ed Tutela dell'Ambiente,
ha bisogno di una macchina per gli spostamenti nella zona di Aosta,
gli si dia un mezzo adatto all'occorrenza: una FIAT Uno o una
Renault costano ambedue intorno ai 10 milioni ciascuna ed in
termini di acquisto, di manutenzione e di consumo, fanno spendere
molto meno della macchina che viene usata attualmente.
Considerando ancora che le macchine della Regione vanno a
Torino-Caselle praticamente tutti i giorni ed anche più volte al
giorno, sarebbe sufficiente un maggiore coordinamento delle varie
richieste per evitare un così pessimo uso degli automezzi
regionali.
PRESIDENTE
: Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (U.V.):
Je crois qu'il ne faudrait jamais
"extrapoler" certaines données dans le seul but de soulignent le
mauvais emploi des voitures dont notre service est doté. Le service
fonctionne dans son ensemble et donne de bons résultats.
Les voitures qui ont été achetées par le service ont été prévues
en fonction du type de service qu'elles doivent donner. Nous
intervenons dans des situations difficiles: chemins vicinaux,
chemins forestiers et parfois même hors des chemins, voilà pourquoi
il y a un pourcentage élevé de véhicules tout terrain.
Pour en revenir à l'interpellation, l'autorisation à l'emploi de
ce véhicule est liée au type d'activité du service. N'oublions pas
que s'il a été mis en évidence qu'en 86 tel fonctionnaire a employé
34 fois ce moyen, il n'en a pas moins fait des sorties avec sa
propre voiture sans demander le remboursement des frais; de plus
l'emploi de cette voitune de Saint-Christophe à Aoste n'a pas été
fait uniquement pour le dirigeant, mais aussi pour d'autres
fonctionnaires qui l'accompagnaient. Ceux-ci s'anrêtaient à Aoste
tandis que la voiture poursuivait pour d'autres visites.
Cette voiture a également servi pour le transport de matériel
(publications, matériel de bureau, etc...). A noter que pendant
l'année 87 ce moyen n'a jamais été employé pour le service: le
Pajero avait été acheté, à travers les fonds FIO, expressément pour
le service des fonctionnaires, devant effectuer des visites aux
travaux réalisés et financés par d'autres organismes, tel celui du
FIO.
La proposition de doter le personnel du service de sylviculture
d'abonnements gratuits pour les moyens de transport public peut
être intéressante, même si cela ne relève pas de notre compétence.
Les services pourraient l'accepter à condition que l'utilisation de
ces moyens soit compatible avec les exigences de leur service, ce
qui hélas n'est pas toujours évident.
Pour ce qui est des missions au-delà de 400 kilomètres, elles
ont été peu nombreuses et ont été acceptées dans les cas où le
service central ne pouvait pas fournir un chauffeur et une voiture
à notre service. Il faut dire qu'il a toujours été utilisé au
moment où se tenaient des colloques, des recherches et le fait
qu'il ait été utilisé pour aller en Suisse en vue de la
vérification de l'état de dépérissement des forêts s'appuyait sur
la nécessité de préparer le plan envisagé l'année dernière: la plus
ample connaissance dans ce domaine s'imposait donc.
Pour ce qui est de la liaison avec l'aéroport de Turin, là
aussi, nous essayons toujours d'avoir une coordination avec
d'autres services et donc s'il y a une voiture du garage qui se
rend à Caselle, nous ne faisons pas descendre une deuxième voiture,
mais M. Sandri le sait, faute d'horaire, faute de billet d'avion à
la même heure, le personnel de l'Administration ne peut pas
toujours descendre au même moment.
Je crois donc pouvoir répondre qu'il n'y a pas mauvaise
utilisation des moyens que le service possède.
Si dà atto che alle ore 10,51 assume la Presidenza il
Vice-Presidente DOLCHI.
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
Mi sembra di capire che l'Assessore non
intende modificare i suoi intendimenti e ciò mi dispiace, perché in
altri settori si è rivelato più attento ai problemi ambientali ed
allo stile che deve caratterizzare un Assessorato il cui settore di
attività è qualificato dall'intervento nel campo dell'Agricoltura e
delle Foreste, ma anche in quello dell'Ambiente Naturale. Ciò mi
spiace ancor di più perché all'inizio della sua esposizione ha
dichiarato che il Servizio Selvicoltura funziona bene. Se un
Dirigente è capace e se un Servizio funziona bene, a maggior
ragione ci si aspetta un comportamento più attento e corretto.
Io sono veramente stupito del modo in cui l'Assessore ha cercato
di giustificare tutte le osservazioni arrampicandosi sugli specchi
e ciò mi sollecita ancor più ad avanzare un'altra serie di dubbi
che verificheremo prossimamente in quest'aula, sempre sull'uso di
altri mezzi da parte del Servizio Selvicoltura e Tutela
dell'Ambiente Naturale.
Trovo sciocco che l'evidente uso maldestro di questi mezzi non
sia facilmente interpretabile e percepibile dalla gente. È ovvio
che il funzionario, trovandosi a disposizione questa macchina la
usi, magari anche con un certo piacere, però non credo che abbia
l'intenzione di abusarne. Il problema vero è: "Che cosa ne pensa la
gente?"
Da ambienti esterni all'Amministrazione regionale è stato
osservato che la gente preferirebbe un atteggiamento più corretto,
più modesto e più preciso. Non è infatti implicito e connaturato
con la funzione dirigente il viaggiare con una macchina di grossa
cilindrata, "spapararla" dove capita od utilizzarla in modo
scorretto, come ad esempio girando per Aosta.
Sulle fiancate di quelle autovetture c'è scritto "Servizio
Selvicoltura". Ma che tipo di immagine di questo Servizio vogliamo
dare alla gente? Io voglio vedere le macchine del Servizio
Selvicoltura quando vado in montagna e giro per le strade sterrate
o nei boschi! Ma non le voglio vedere posteggiate ad Aosta! Mi
sembra però che l'Assessore non voglia capire questa
distinzione.
Ringrazio per l'attenzione prestata alla mia proposta di dotare
i funzionari di un abbonamento gratuito sui mezzi pubblici, anche
se questa attenzione non può essere accreditata all'Assessore;
comunque avremo modo di riparlarne discutendo di un'altra
interpellanza che ho già presentato.
Ho l'impressione che la Valle d'Aosta desideri esercitare un
ruolo diverso nell'arco alpino. C'è infatti tutta una serie di
iniziative con la COTRAO, con la Svizzera e con la Francia. Penso
però che dobbiamo presentarci in queste sedi con un corretto
biglietto da visita, che sia anche rispettoso dell'ambiente.
Arrivare a Neuchâtel in macchina, quando da Martigny partono
splendidi e funzionalissimi treni che io vi suggerisco, non può
essere considerato un biglietto da visita adatto alla
circostanza.
Raccomando all'Assessore di inviare in missione i suoi
funzionari in Europa, in Sud America, in Russia od in Svizzera, con
dei mezzi adeguati e consoni all'Assessorato del quale fanno parte
e che tra i suoi scopi ha anche la tutela dell'ambiente.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK