Consiglio Regionale della Valle d'Aosta - Oggetto del Consiglio n. 323 del 17 dicembre 1971 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 323 del 17 dicembre 1971 - Resoconto
OGGETTO N. 323/71 - Concessione all'Azienda autonoma di
soggiorno del Breuil di un contributo nelle spese di gestione della
pista di bob del Lago Bleu durante la stagione invernale
1971-1972.
Fosson (U.V.)
- C'è il punto 17, se qualcuno ha qualche
cosa da chiedere, dovremmo anche avere qui l'Assessore al Turismo,
altrimenti abbiamo rinviato degli oggetti ad un altro Consiglio,
rinviamo anche questo oggetto...
(parlano tutti
assieme).
Andrione (U.V.) -
Rimandiamo. Come è possibile che
l'Assessore interessato non sia presente nella discussione? Ma non
dico mica che sia colpa sua, ma come abbiamo rinviato degli
argomenti di interesse del Presidente della Giunta, rimandiamo
questi argomenti qui, vogliamo fare le cose a "tambour battant",
facciamole, però non è un sistema serio.
Rollandoz (D.P.) -
Si tratta della manutenzione della
pista di bob, rinviarla adesso vuol dire non dare il contributo,
perché la pista o la aprono adesso, rinviarla al prossimo Consiglio
è come minima a metà gennaio, vuol dire che quest'anno non si dà il
contributo e non si fa la ghiacciatura della pista.
Fosson (U.V.) -
No, ma da questo punto di vista la
proposta che era stata fatta dal Consigliere Germano tagliava la
testa al toro perché praticamente la Giunta prende una delibera
d'urgenza, come ne ha prese tante altre d'urgenza a suo tempo,
salvo ratifica del Consiglio e buona notte.
Savioz (P.C.I.) -
Dico subito questo: se noi vogliamo che
la pista del bob funzioni e che faccia quello che deve fare,
dobbiamo darglieli adesso, se no, dopo è inutile.
Capisco che la procedura non sia la più limpida e lampante però
non c'è altra via e prendere una delibera di Giunta per poi
riportarla in Consiglio, per poi discuterla, una volta dati i soldi
non conviene, decidiamo oggi, diamoglieli e buona notte.
Caveri (U.V.)
- Quello che ha detto Savioz, e mi pare che
ha detto una cosa molto giudiziosa, dopo le spiegazioni
dell'Assessore ai Lavori Pubblici che si tratta di provvedere alle
spese per la manutenzione ordinaria, mi pare che possiamo già
approvare subito, senz'altro, e se invece deleghiamo la Giunta,
ecc. dopo deve di nuovo ritornare in Consiglio, e perdiamo solo del
tempo, quindi tanto vale, approvare questa delibera e non se ne
parla più.
Andrione (U.V.) -
Pour la piste de bob du Breuil nous
venons avec ces 15.000.000 même si on dit que c'est de l'entretien,
nous venons d'approcher les cent millions de lires, moi je me
demande, si devant des chiffres de ce genre, et devant le fait que
chaque année nous nous trouvons pratiquement obligés, parce qu'ici,
avec l'histoire de l'urgence, la piste de bob semble devenir une
chose sacrée, on approuve, chaque année, 15.000.000 de lires.
15.000.000 de lires ce n'est quand même pas de noisettes, et alors
je dis: si nous pouvons faire une discussion au Conseil, parce que
je souviens pendant la Junte Bionaz, sur la piste de bob, on a
discuté pendant une heure et demie, et mon groupe a été
contraire.
Je dis simplement que nous avons mis les doigts dans un
engrenage, et que cet engrenage coûte beaucoup trop d'argent par
rapport à l'utilité de la piste de bob.
Moi, personnellement, je dis la vérité, si on la vote comme ça,
je vote contre; c'est une voix personnelle, mais cette histoire
qu'il faut toujours payer pour des activités qui sont des activités
purement, je ne sais pas comment dire, les anglais diraient
"luxury",
je dis quand même: réfléchissons un moment avant
de faire partir l'argent régional comme s'il s'agissait de jeter du
papier de la fenêtre.
Maquignaz (D.P.)
- Io posso anche concordare su quanto ha
detto il Segretario Andrione, però il fatto è questo: la pista del
bob è stata realizzata dall'Amministrazione regionale, senza questo
contributo annuale di gestione la pista di bob non va in funzione,
quindi è questo che dobbiamo decidere, se vogliamo questo, è
chiaro, non diamo più dei contributi, qui c'è la previsione di un
contributo di 15.000.000 da parte del CONI; 2.000.000 da parte
dell'Amministrazione comunale e il resto dell'Amministrazione
regionale.
Quindi il problema è proprio di fare una scelta, secondo me dopo
aver speso tutti quei soldi e anche l'anno scorso, per metterla in
funzione, per completarla, diciamo, mi sembra assurdo che questa
pista debba rimanere lì ferma perché senza il contributo
dell'Amministrazione regionale; la gestione della pista, la pista
rimane chiusa, quindi è un problema di scelta e io penso che non
possiamo fare a meno che di continuare a dare questi contributi, se
mai, stabilire se ci sono altre categorie che devono intervenire
per la gestione della pista.
Andrione (U.V.)
- La dernière discussion que nous avons
fait à ce propos, est vraiment celle-ci, de dire si les hôteliers,
le syndicat d'initiative du Breuil n'avait pas le devoir de
contribuer eux aussi à la piste de bob.
À ce moment-là le Conseil régional pourrait trouver beaucoup
plus normal de donner une contribution, tandis qu'ici, il n'a
qu'une vache à traire, cette vache c'est l'Administration
régionale, c'est la seule qui donne du lait.
Manganoni (P.C.I.) -
Queste sono delle discussioni che
noi non dovremmo fare perché è assente l'Assessore interessato.
Ora, per me, è assurda impostarla questa discussione, per avere
delle indicazioni, ecc. le chiediamo a chi? L'interessato non c'è e
allora parliamo a vuoto.
Ora, su quanto ha detto Andrione, io sono pienamente d'accordo,
perché la pista di bob dell'anno scorso, quando c'è stata la corsa
della pista di bob, si pagano la pastasciutta riscaldata con sugo
con una bistecca trasparente e una mela acerba 7-8.000 lire a testa
negli alberghi del Breuil, questo succedeva e questi non possono
cacciare fuori qualche cosa per attirarsi i clienti.
Quindi io dico: bisogna che qui impostiamo un criterio
differente alla questione turistica, non solo, ma noi continuiamo a
destinare i nostri miliardi, sempre nei grandi centri, Breuil,
Courmayeur, St. Vincent, lì destiniamo i miliardi. Ora le altre
zone turistiche della Valle che sono suscettibili di sviluppo, a
quelle non diamo neanche delle briciole, noi abbiamo le valli
laterali, abbiamo Rhêmes, abbiamo Valsavaranche, abbiamo, non so,
altri Comuni, vedete St. Marcel, la zona alta di St. Marcel, no
Plout. Ma insomma quasi tutta la Valle è suscettibile di sviluppo
turistico, ma quali fondi destiniamo a queste altre zone, quelle
zone, quelle sono state, continuano ad essere le solite
Cenerentole, a quelle non vanno le briciole, mentre, invece, in
questi casi, per il Breuil, l'anno scorso ci sono partiti, solo per
la pista del bob, oltre 100.000.000 l'anno scorso, e adesso
continua, oggi sono 15, e state pure tranquilli che l'anno venturo
saranno altri 15 e poi continueranno ad essere venti.
Come la vogliano impostare noi sta politica turistica? Diciamo
sempre che vogliamo rivedere, diciamo sempre che bisogna pensare
anche agli altri paesi, però di fatto cosa facciamo, sempre come
prima, gli altri Paesi vengono ignorati ed avviamo sempre i grandi
centri.
Ora è anche un problema da porsi, qui, e non trovarsi sempre
nella stessa situazione come, scusa Andrione, se io ribadisco, ci
si prende per il collo o così, o se no, si chiude. Il CONI ha dato
15.000.000, il Comune due; sono diciassette, incomincino a spendere
quei diciassette, con 17.000.000 io penso che si può fare qualche
cosa, in più dice qua: scusa Chantel, correggi se sbaglio, dice qua
che parte della manutenzione viene fatta dal Comando militare, mi
pare, e quelli non penso si facciano pagare.
Ora un problema è di vedere anche il quid, perché se quelli
dicessero, dateci 200.000.000 se no noi chiudiamo e allora noi per
dire: non chiudiamo, li cacciamo fuori, ma un momento, vediamo se
si può anche ridurre, non tanto per i 15.000.000 ma per una
questione di principio, perché noi, andando avanti di questo passo,
non so, ci facciamo sempre prendere la mano.
Savioz (P.C.I.)
- Credo che per svegliare il Consiglio
regionale è necessario arrivare al Turismo, perché ogni volta che
c'è il turismo di mezzo, qui si sentono le cose le più strane e le
contraddizioni le più violente.
Io dico a un certo punto, sappiamo benissimo tutti che la pista
del bob è costata cara per la sua realizzazione, è costata per la
sua messa in marcia, è costata anche perché ha avuto dei cedimenti
di carattere, di consistenza di terreni e quindi altri decine di
milioni, però Signori, rendiamoci conto di una cosa: l'anno scorso
la pista del bob ha funzionato, ha riempito gli alberghi del
Breuil, di Valtournanche, di St. Vincent, di Châtillon e anche di
Aosta, quindi il beneficio che viene in seguito a queste
manifestazioni... Non ho i dati precisi, guardi io non sono
abituato a dire cose non esatte...
(voci)
...durante i
campionati del bob al Breuil sono arrivati a dormire ad Aosta
perché non c'era più posto altrove.
Insomma guardate le relazioni, le troverete, è la verità. Quindi
io dico, a un certo punto, spendiamo 100 e tanti milioni,
disponibili all'Assessore per fare la propaganda turistica, che
viene fatta, non sappiamo neanche come viene fatta perché quelli li
spendono direttamente tramite delibere di Giunta. Qui si tratta di
una pista di bob e siamo allo stesso punto di quelle che sono le
altre manifestazioni, che costano, si capisce che costano e
direttamente non rendono niente, però indirettamente rendono.
I campionati della pista di bob, l'anno scorso, al Breuil, sono
stati divulgati in tutto il mondo, nei cinque continenti. Ditemi
voi se c'è un'altra manifestazione che faccia tanta propaganda per
quella che è la Valle d'Aosta nel campo turistico.
Quindi io non sono un patito del bob e tanto meno sono un patito
perché non si diano dei contributi e via di questo passo qui e che
gli albergatori non contribuiscano anche loro.
Io penso che avranno contributi in qualche maniera, qui non c'è
l'Assessore per rispondere, io non conosco il problema più a
fondo.
So che l'anno scorso avevano fatto delle diminuzioni su quelle
che erano le tariffe alberghiere, però a un certo momento non
possiamo perderci in queste discussioni. Allora diciamo
francamente: noi la pista del bob non la vogliamo più, la
chiudiamo, non se ne parla più e buona notte ai suonatori, ma
rinviare ancora questa deliberazione, significa non fare funzionare
la pista di bob.
Rendetevi conto di questo, mi sembra che sia chiaro, che cosa
volete stare lì a discutere? Se bisogna passarla oggi, o se bisogna
passarla dopodomani o fra un mese, fra un mese, non c'è più tempo,
la pista di bob va rifatta di anno in anno, a chi non lo sa, e
quindi di anno in anno ci sono delle spese enormi, perché bisogna
fare le pareti, il fondo di ghiaccio, sono panni di neve che
vengono ghiacciati, messi a posto e aggiustati, quindi ci vogliono
degli specialisti, ci vogliono un sacco di quattrini e un sacco di
lavoro.
Ci sarà tutti gli anni, quindi è una spesa ricorrente, non
illudiamoci che diminuisca, continuerà, più o meno in questa
misura, però se riteniamo che la pista del bob sia una cosa utile
alla Valle d'Aosta, dal punto di vista richiamo turistico, allora
facciamolo, se invece riteniamo che non sia utile, allora decidiamo
e la chiudiamo.
Fosson (U.V.)
- C'era l'Assessore Chantel che aveva
chiesto la parola.
Chantel (P.S.I.) -
Dopo quello che ha detto Savioz, io
non ho più niente da dire. Sono d'accordo che qui bisogna pigliare
una decisione, tanto queste sono spese che saranno ricorrenti tutti
gli anni, invece di discutere tutti gli anni si decide, la vogliamo
chiudere, la chiudiamo, la teniamo aperta. Guardate che 15 milioni,
un altro anno ci sono di nuovo.
Questa è la positività, e non è che uno dice: faccio una spesa
una volta tanto e poi non spendo più quattrini, si potrà un altro
anno dire agli albergatori: se non volete contribuire, ecc. il
Comune può tassare un po' di più gli albergatori, invece di tirar
fuori due milioni, ne tira poi fuori tre e glieli fa sempre pagare
o direttamente o indirettamente. Perciò il punto base è questo: è
inutile discuterne tutti gli anni, se vogliamo accettare questo
passivo definitivo per mantenere la pista aperta, sappiamo già
prima che quindici milioni all'incirca ci costerà tutti gli anni,
se non lo vogliamo, il Consiglio decida, la chiuda e non se ne
parla più.
Maquignaz (D.P.) -
Io vorrei fare una proposta al
Consiglio, visto che c'è quel motivo di urgenza e che se questa
delibera non passa oggi, questi fondi naturalmente non possono più
essere impegnati e quindi il contributo non si può dare.
Io direi per quest'anno lo potremo anche approvare con l'intesa
però che si riunisca la Commissione del Turismo ed esaminano questo
problema per il prossimo anno.
Fosson (U.V.) -
Qualcun altro chiede la parola su questo
argomento? La parola al Consigliere Freppaz.
Freppaz (U.V.) -
L'année dernière cette question est
passée à la Commission du Tourisme, cette année n'est pas passé. Va
savoir...
Chantel (P.S.I.) -
...la Commission Tourisme n'existe
plus. Voilà la vérité.
Andrione (U.V.) -
Io mi permetto di fare una lievissima
polemica con il nuovo Assessore al Turismo Savioz, il fondo del
problema non è quello di dire: si tiene aperto o si chiude, è
quello di stabilire in quale misura il Consiglio regionale è
disposto a sopportare una forma di ricatto che è questa: o date
tanto o la pista del bob non funziona più.
È un problema di politica finanziaria e la proposta fatta oggi
di portare la questione alla Commissione Turismo, io non ho la
memoria di Fosson, però mi ricordo bene la questione dell'anno
scorso quando Milanesio ha fatto una serie di promesse in materia,
e ha detto: spendiamo tutti questi soldi perché c'è il campionato
del mondo, perché è una occasione unica, si va avanti di quel
passo...ecc. ecc. tutto quanto, dopo di che il problema della pista
del bob sarà esaminata con la Commissione del turismo, vedremo,
decideremo.
È stato studiato talmente a fondo che alle 17,45 del 17 dicembre
è stato presentato qui come un sacco d'ossa, dicendo al Consiglio
regionale, o votate a favore o la chiudiamo. Mi sembra che sia
anche un modo di procedere al cui confronto, i garibaldini erano
pieni di delicatezza. Ecco, allora dico, questa volta è un impegno
della Giunta più preciso, perché l'Assessore Maquignaz ha detto: lo
studieremo questo problema.
Però io non vedo perché il Consiglio regionale non potrebbe
dire: noi nel nostro bilancio abbiamo, per attività turistiche -
10.000.000, decidiamo di dare per la pista di bob tanti milioni...
bene, cari Signori, fate uno sforzo anche voi, non siete d'accordo?
Ci dispiace, però che a un certo momento questi contributi debbano
essere determinati fuori dall'aula del Consiglio, e che i
Consiglieri vengano chiamati a passare lo spolverino su decisioni
che siano del Comune di Valtournanche, o del CONI, queste sono
altre questioni, insomma, mi sembra che anche per noi Consiglieri
sia una questione sulla quale non possiamo essere d'accordo.
Savioz (P.C.I.)
- Sull'ultimo punto, io sono d'accordo su
quello che tu dici, e qui, a un certo punto, allora potrei quasi
dire che ancora meglio indicato per fare l'Assessore al turismo,
però io posso assicurarti su questo punto.
Non so se Milanesio quest'anno avrà fatto e non avrà fatto
quello che deve essere fatto nei confronti degli albergatori del
Breuil e dell'Amministrazione comunale di Valtournanche, ma ai
nostri tempi, quando noi eravamo in Giunta, se tu vuoi ricordare...
(voce:
...erano bei tempi) ...veramente a titolo personale,
direi che sono più bei tempi adesso, perché è molto più comodo, è
molto più comodo essere all'opposizione che non al Governo.
E quindi a questo momento, vorrei quasi dire che, quindi, il
problema, io dico questo: è vero, quello che dice Andrione è tutto
vero, però potrebbe essere detto quando c'è l'Assessore competente
che risponde in materia, ma qui nessuno può darci delle
assicurazioni di quel genere lì, ma il problema che io ho posto,
Andrione, non è quello, su quello siamo d'accordo, il fatto che la
Commissione del Turismo venga convocata una volta attraverso
l'anno, e lo dice il Presidente della Commissione stessa, è
altrettanto vero che la Commissione al Turismo, bisogna battere i
pugni per ottenere qualcosa da guardare e esaminare, è altrettanto
vero che molte volte l'Assessore non ci viene, è altrettanto vero
che non tiene conto di quello che noi deliberiamo, è altrettanto
vero, però tutto questo, da vedersi in sede di etica amministrativa
e non di pista di bob, la pista del bob è un'altra cosa, Andrione,
io sono d'accordo che la prassi seguita non è giusta, però nel
fondo della matassa c'è soltanto il problema che se noi non
prendiamo una deliberazione quest'anno la cosa non funziona. Tutto
lì.
(Risate
)
Fosson (U.V.) -
Mozione di sfiducia ma solo limitata, ...
c'era ancora l'Assessore Chantel che mi sembrava avesse chiesto la
parola... Rinuncia?
Allora nessuno chiede la parola su questo argomento, mettiamo in
votazione.
Chi è d'accordo, alzi la mano. Contrari? Uno. Il Consiglio
approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK