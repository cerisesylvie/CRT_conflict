Consiglio Regionale della Valle d'Aosta - Oggetto del Consiglio n. 611 del 26 novembre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 611 del 26 novembre 1981 - Resoconto
OGGETTO N. 611/81 - DISEGNO DI LEGGE CONCERNENTE: "NUOVE NORME
PER L'ESTENSIONE AGLI AFFETTI DA TUBERCOLOSI, NON SOGGETTI
ALL'ASSICURAZIONE OBBLIGATORIA, DELLE PROVVIDENZE ECONOMICHE
PREVISTE PER GLI ASSISTITI DELL'ISTITUTO NAZIONALE DELLA PREVIDENZA
SOCIALE".
Presidente
- Prima di dare la parola all'Assessore alla
Sanità ed Assistenza sociale, Rollandin, vorrei solo precisare che
la legge presentata in data 8/10/81, n. 327, ha il parere
favorevole dell'Assessorato alle Finanze, il parere della
Commissione Affari Generali e Finanze, ed in più, essendo stata
iscritta per decorrenza di termini, il parere della Commissione per
la Sicurezza Sociale che essendosi riunita successivamente la
trasmissione degli allegati e dell'o.d.g., non figura allegato
insieme agli altri, ma che comunque esiste ed esprime parere
favorevole all'approvazione, presenti il Consigliere Péaquin ed i
componenti Consiglieri Clusaz, Lustrissy, Tripodi e Voyat.
Ha chiesto di parlare l'Assessore Rollandin, ne ha facoltà.
Rollandin (UV)
- Anzitutto una precisazione: là dove si
dice "la legge 23 dicembre 1978, n. 33" è da leggersi "legge n.
833"; evidentemente nella battitura è stato saltato un numero.
A parte questo, la legge per questioni istituzionali prevede il
passaggio di funzioni, che prima erano svolte dal Consorzio
antitubercolare, alla Regione, si tratta dell'estensione della
pensione a quelli che non ne avevano diritto. È chiaro che la L.R.
n. 42 già prevedeva questa forma assistenziale e che tutta la parte
amministrativa venisse svolta dal Consorzio antitubercolare.
Essendo state trasferite le funzioni come parte sanitaria
all'U.s.l., il Consorzio ha personalità giuridica propria, per cui
in attesa di regolamenti definitivi, queste funzioni previdenziali
saranno svolte dalla Regione, per ovviare ad inconvenienti quali la
sospensione di pensioni a quanti attualmente ne sono in godimento.
Si tratta essenzialmente di un provvedimento finanziario per il
passaggio di queste competenze.
Presidente
- Passiamo all'esame dell'articolato; do
lettura dell'art. 1.
Art.1
La legge regionale 20 agosto 1976, n. 42, è abrogata ed è
sostituita dalla presente, le cui norme hanno efficacia dal 1°
agosto 1981.
Presidente
- Metto in approvazione l'articolo 1 testé
letto.
Esito della votazione:
Presenti, votanti e favorevoli: 21
Il Consiglio approva all'unanimità.
Presidente
- Do lettura dell'art. 2.
Art. 2
Le provvidenze economiche assistenziali, nelle forme e nei
limiti temporali, previste dalle leggi statali a favore delle
persone colpite da tubercolosi e soggette alla assicurazione
obbligatoria contro la tubercolosi, sono estese agli affetti da
tubercolosi, residenti in Valle d'Aosta, che non abbiano titolo
alle provvidenze erogate dall'Istituto nazionale della previdenza
sociale.
Presidente
- Metto in approvazione l'art. 2 testé
letto.
Esito della votazione:
Presenti, votanti e favorevoli: 21
Il Consiglio approva all'unanimità.
Presidente
- Do lettura dell'art. 3.
Art. 3
Ai soggetti assistibili, che abbiano titolo a trattamenti
assistenziali da parte di altri enti pubblici, i benefici di cui
all'articolo precedente sono ridotti in misura corrispondente ai
trattamenti percepiti.
Presidente
- Metto in approvazione l'art. 3 testé
letto.
Esito della votazione:
Presenti, votanti e favorevoli: 21
Il Consiglio approva all'unanimità.
Presidente
- Do lettura dell'art. 4.
Art. 4
L'accertamento delle condizioni per il diritto all'assegno di
cura o di sostentamento, di cui all'art. 4 della legge 14 dicembre
1970, n. 1088, modificato dall'art. 6 della legge 6 agosto 1975, n.
419, è effettuato da una commissione sanitaria composta dal capo
del servizio di medicina legale dell'Unità sanitaria locale della
Valle d'Aosta, di cui all'art. 3 - punto 2) della legge regionale
21 aprile 1981, n. 21, presidente, da un medico dell'U.s.l. e da un
medico designato dalle organizzazioni sindacali confederali,
membri.
Le funzioni di segretario sono svolte da un funzionario
impiegato dell'Amministrazione regionale.
La commissione è nominata con decreto del Presidente della
Giunta regionale e dura in carica cinque anni.
Presidente
- Metto in approvazione l'art. 4 testé
letto.
Esito della votazione:
Presenti, votanti e favorevoli: 21
Il Consiglio approva all'unanimità.
Presidente
- Do lettura dell'art. 5.
Art. 5
Gli aspiranti alla concessione dei benefici assistenziali
previsti dalla presente legge, debbono presentare domanda
all'Assessorato regionale alla Sanità ed Assistenza sociale, il
quale provvede all'accertamento della sussistenza delle condizioni
di assistibilità secondo i criteri e le modalità adottati
dall'Istituto Nazionale della Previdenza Sociale per l'erogazione
degli analoghi benefici ai propri assistiti.
Presidente
- Metto in approvazione l'art. 5 testé
letto.
Esito della votazione:
Presenti, votanti e favorevoli: 21
Il Consiglio approva all'unanimità.
Presidente
- Do lettura dell'art. 6.
Art. 6
Le provvidenze assistenziali sono concesse con deliberazione
della Giunta regionale, su proposta dell'Assessore regionale alla
Sanità ed Assistenza sociale.
Presidente
- Metto in approvazione l'art. 6 testé
letto.
Esito della votazione:
Presenti, votanti e favorevoli: 21
Il Consiglio approva all'unanimità.
Presidente
- Do lettura dell'art. 7.
Art. 7
Contro il provvedimento di diniego di concessione delle
provvidenze assistenziali, adottato dall'Assessore regionale alla
Sanità ed Assistenza sociale, è ammesso ricorso, entro trenta
giorni dalla data di notificazione del provvedimento, alla Giunta
regionale che decide in via definitiva.
Per i casi in cui i ricorsi presentati siano motivati dal
mancato riconoscimento delle condizioni sanitarie per il diritto
all'assegno di cura o di sostentamento, la Giunta si avvale del
parere espresso da apposita commissione composta dal coordinatore
sanitario dell'Unità sanitaria locale della Valle d'Aosta, di cui
all'art. 8 della legge regionale 21 aprile 1981, n. 21, presidente,
dal dirigente sanitario della locale sede dell'Istituto nazionale
della previdenza sociale e da un medico designato dalle locali
organizzazioni sindacali confederali, membri.
Le funzioni di segretario sono svolte da un funzionario
impiegato dell'Amministrazione regionale.
La commissione è nominata dalla Giunta regionale e dura in
carica cinque anni.
Presidente
- Metto in approvazione l'art. 7 testé
letto.
Esito della votazione:
Presenti, votanti e favorevoli: 21
Il Consiglio approva all'unanimità.
Presidente
- Do lettura dell'art. 8.
Art. 8
Salvo le esclusioni previste dalle leggi, ai componenti delle
commissioni è corrisposto un gettone di presenza per ogni giornata
di seduta nella misura fissata dalla Giunta regionale, con propria
deliberazione.
Presidente
- Metto in approvazione l'art. 8 testé
letto.
Esito della votazione:
Presenti, votanti e favorevoli: 21
Il Consiglio approva all'unanimità.
Presidente
- Do lettura dell'art. 9.
Art. 9
L'onere di lire settantamilioni derivante dall'applicazione
della presente legge, graverà sul capitolo 41050 della parte spesa
del bilancio di previsione della Regione per l'anno finanziario
1981 e sui corrispondenti capitoli dei bilanci successivi.
Alla copertura di cui al precedente comma, si
provvede:
-
mediante utilizzo dello stanziamento di lire venti milioni,
già iscritto al capitolo 41050 della parte spesa del bilancio di
previsione della Regione per l'anno finanziario 1981;
-
mediante riduzione della somma di lire cinquantamilioni
dello stanziamento iscritto al capitolo 50000 (Fondo globale per il
finanziamento di spese per l'adempimento di funzioni normali -
Spese correnti) della parte spesa del bilancio di previsione della
Regione per l'anno 1981;
per gli anni 1982 -1983 con la disponibilità relativa a
"Sicurezza sociale - 2.2. Assistenza sociale" del bilancio
pluriennale 1981-1983;
per gli anni successivi gli oneri saranno iscritti con le
leggi di approvazione dei relativi bilanci di previsione.
Presidente
- Metto in approvazione l'art. 9 testé
letto.
Esito della votazione:
Presenti, votanti e favorevoli: 21
Il Consiglio approva all'unanimità.
Presidente
- Do lettura dell'art. 10.
Art. 10
Al bilancio di previsione della Regione per l'anno
finanziario 1981 sono apportate le seguenti variazioni:
PARTE SPESA
Variazione in diminuzione
Cap. 50000 - Fondo globale per il finanziamento di spese per
l'adempimento di funzioni normali (Spese correnti)
£. 50.000.000
Variazione in aumento
Cap. 41050 - Spese per l'assistenza integrativa regionale a
favore degli affetti da tubercolosi
£. 50.000.000
Presidente
- Metto in approvazione l'art. 10 testé
letto.
Esito della votazione:
Presenti, votanti e favorevoli: 21
Il Consiglio approva all'unanimità.
Presidente
- Do lettura dell'art. 11.
Art. 11
Lo stanziamento di lire ventimilioni iscritto al settore 3 -
Sicurezza Sociale dell'allegato n. 7 alla legge regionale 23 marzo
1981, n. 17, relativo al rifinanziamento della legge regionale 20
agosto 1976, n. 42, è destinato alla copertura della presente
legge.
Lo stanziamento di lire novantacinquemilioni iscritto al
settore 3 - Sicurezza sociale dell'allegato n. 7 alla legge
regionale 23 marzo 1981, n. 17 relativo rifinanziamento della legge
regionale 9 novembre 1974, n. 40, è destinato per lire
trentamilioni alla copertura della presente legge.
Presidente
- Metto in approvazione l'art. 11 testé
letto.
Esito della votazione:
Presenti, votanti e favorevoli: 21
Il Consiglio approva all'unanimità.
Presidente
- Do lettura dell'art. 12.
Art. 12
La presente legge è dichiarata urgente ai sensi del terzo
comma dell'art. 31 dello Statuto speciale ed entrerà in vigore il
giorno successivo alla sua pubblicazione nel Bollettino Ufficiale
della Regione.
È fatto obbligo a chiunque spetti di osservarla e di farla
osservare come legge della Regione Valle d'Aosta.
Presidente
- Metto in approvazione l'art. 12 testé
letto.
Esito della votazione:
Presenti, votanti e favorevoli: 21
Il Consiglio approva all'unanimità.
Presidente
- Metto in approvazione la legge nel suo
complesso per votazione a scrutinio segreto.
Votazione al scrutinio segreto
Esito della votazione:
Presenti: 24
Votanti: 21
Maggioranza: 13
Favorevoli: 23
Contrari: 1
Il Consiglio approva.
Presidente
- Pregherei di distribuire il testo del D.L.
iscritto al punto n. 27, che mi risulta è stato discusso in
Commissione e trasformato in seguito all'accordo intervenuto fra i
presentatori e l'Assessore Rollandin. La proposta di legge 253 ha
il parere favorevole espresso dalla 4
a
Commissione,
presenti il Presidente Péaquin ed i componenti Consiglieri Clusaz,
Lustrissy, Tripodi e Voyat, il parere della Commissione per
l'assetto del territorio e la tutela dell'ambiente, presieduta dal
Presidente Lanièce, presenti i componenti Consiglieri, Bajocco,
Faval, Maquignaz, Nebbia e Tonino. Pertanto il provvedimento ad
avviso della Presidenza può essere discusso nel testo che viene ora
distribuito e su cui si sono già pronunciate le due Commissioni. Se
i presentatori Consiglieri Nebbia e Tripodi sono d'accordo su
questo modo di procedere, allora la Presidenza propone di esaminare
l'oggetto n. 27, tenendo conto che l'Assessore al Turismo,
Urbanistica e Beni Culturali, Pollicini, è in arrivo e che faremo
successivamente l'oggetto n. 26.
Se non ci sono obiezioni a questo modi di procedere, passiamo
alla discussione dell'oggetto n. 27.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK