Consiglio Regionale della Valle d'Aosta - Oggetto del Consiglio n. 821 del 21 ottobre 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SANITÀ VETERINARIA E ZOOTECNIA
Zootecnia
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 821 del 21 ottobre 2009 - Resoconto
OGGETTO N. 821/XIII - Disegno di legge: "Modificazioni alla
legge regionale 17 gennaio 2008, n. 1 (Nuova disciplina delle quote
latte)".
Articolo 1
(Modificazione all'articolo 10)
1. Al comma 4 dell'articolo 10 della legge regionale 17
gennaio 2008, n. 1 (Nuova disciplina delle quote latte), le parole:
"non oltre il 31 maggio" sono sostituite dalle seguenti: "non oltre
il 30 giugno".
Articolo 2
(Modificazione all'articolo 15)
1. Al comma 1 dell'articolo 15 della l.r. 1/2008, le parole:
"Entro il 15 maggio" sono sostituite dalle seguenti: "Entro il 14
maggio".
Articolo 3
(Modificazione all'articolo 21)
1. Al comma 1 dell'articolo 21 della l.r. 1/2008, le parole:
"entro il 15 maggio" sono sostituite dalle seguenti: "entro il 14
maggio".
Articolo 4
(Modificazione all'articolo 22)
1. Al comma 1 dell'articolo 22 della l.r. 1/2008, le parole:
"per almeno il 70 per cento" sono sostituite dalle seguenti: "per
almeno l'85 per cento".
Président -
La parole au rapporteur, Conseiller
Prola.
Prola (UV) -
Merci, M. le Président. La legge regionale
17 gennaio 2008, n. 1 ha recepito tutte le modificazioni al sistema
di gestione delle quote latte introdotte sia a livello statale che
a livello comunitario. Tale disciplina rappresenta uno strumento
operativo gestionale semplice, razionale ed efficace.
L'applicazione del prelievo supplementare nel settore del latte e
dei prodotti lattiero-caseari in Valle d'Aosta rappresenta un
dispositivo importante per la difesa e la valorizzazione della
produzione di montagna. Il sistema gestionale delle quote latte,
attraverso anche la normativa regionale di riferimento, imponendo
un tetto all'offerta salvaguarda la particolarità specifica
dell'organizzazione del sistema zootecnico regionale, la realtà
degli alpeggi e delle vendite dirette, il trasporto del latte,
sostiene il mercato e dunque il reddito degli allevatori.
Sicuramente la normativa nazionale e quella comunitaria
presentano aspetti ostici, ma la legge regionale n. 1 del 17
gennaio 2008 ha cercato di dare agli operatori semplificazioni
procedurali legate anche e soprattutto all'organizzazione
informatica presente nell'assessorato competente, che lavora in
maniera sinergica con il sistema di gestione attivato a livello
statale e con l'Agenzia per le erogazioni in agricoltura, che è il
referente nazionale per la Commissione europea. La modifica della
normativa vigente che oggi viene proposta è di natura
esclusivamente tecnica. Nasce da alcune esigenze evidenziate nel
primo anno di applicazione della legge regionale n. 1/2008 e
rappresentate dagli allevatori e dalla struttura regionale
competente, nonché di alcune recenti novità intervenute a livello
comunitario con l'approvazione del regolamento n. 72/2009 del
Consiglio, del 19 gennaio 2009, che modifica 6 regolamenti
comunitari e che abroga 8 regolamenti comunitari.
Il disegno di legge contiene 4 articoli. L'articolo 1 posticipa
a1 30 giugno, anziché a1 31 maggio, il termine ultimo per la
presentazione dei documenti attestanti gli atti di affidamento in
conduzione dell'azienda destinata ad alpeggio o
mayen
. Per
avere il riconoscimento degli effetti del trasferimento per la
campagna lattiera in corso, gli atti di affidamento devono essere
stipulati prima della data di monticazione. Lo scivolamento dei
termini al 30 giugno permette in alcuni casi alle aziende
interessate, per motivi non imputabili a loro stesse, di rispettare
le scadenze fissate.
L'articolo 2 e l'articolo 3 anticipano di un giorno (al 14
maggio, anziché il 15 maggio) il termine per la presentazione dei
documenti necessari per la dichiarazione delle produzioni
lattiero-casearie. Questo termine è fissato dalle normative
nazionali e comunitarie anteriormente al 15 maggio, quindi si
esclude in tal modo il giorno 15 quale giorno utile per la
presentazione. Nello specifico l'articolo 2 riguarda il termine per
la presentazione dei dati riepilogativi relativi al quantitativo di
latte totale e il tenore in materia grassa del latte o altro
prodotto lattiero-caseario consegnato da ogni produttore
conferente. L'articolo 3 riguarda il termine entro il quale i
titolari di una quota di vendite dirette devono trasmettere i dati
riepilogativi della produzione lattiero-casearia che derivano da
una specifica contabilità o una dichiarazione che rilevi la mancata
commercializzazione di latte o prodotti caseari.
Infine, l'articolo 4 innalza dal 70 all'85 per cento la
percentuale minima di utilizzazione, nell'ultima campagna lattiera,
del quantitativo individuale di riferimento. Questo è un parametro
produttivo obbligatorio che necessariamente l'allevatore deve
raggiungere per evitare la decadenza della titolarità della quota
non utilizzata. Tale restrizione si rende necessaria per
armonizzare la normativa regionale alle modificazioni intervenute a
livello comunitario. Gli effetti di questa restrizione nel nostro
territorio sono comunque contenuti, considerato il fatto che finora
tutte le richieste di assegnazione produttiva da riserva hanno
permesso di ripristinare, nel caso di richiesta, il quantitativo
necessario.
Concludendo, credo che queste semplici modifiche possano
contribuire al mantenimento di un'ordinata e regolare gestione del
regime delle quote per il beneficio dei nostri produttori.
Président -
La discussion générale est ouverte.
La parole au Conseiller Giuseppe Cerise.
Cerise G. (VdAV-R) -
Solo per la dichiarazione di voto.
Come già in Commissione, voteremo a favore di questo provvedimento,
esprimiamo la preoccupazione per l'elevazione dal 70 all'85 per
cento, ma sappiamo che discende da una normativa comunitaria, di
conseguenza è un semplice recepimento.
Président -
La parole au Conseiller Secrétaire
Tibaldi.
Tibaldi (PdL) -
Voto favorevole anche del gruppo PdL per
il semplice fatto che si tratta di un adeguamento tecnico ad una
normativa che venne già condivisa ed approvata a suo tempo dal
nostro gruppo.
Président -
La parole au Conseiller Donzel.
Donzel (PD) -
Voto favorevole del PD, anche se mi unisco
alla considerazione del collega Cerise: certamente l'articolo 4
crea delle difficoltà gestionali in una realtà particolare come la
Valle d'Aosta e questo ancora più giustifica il nostro voto
precedente, perché andiamo sì ad ottemperare a delle regole che ci
vengono dall'Unione europea, quindi ci mettiamo in regola, ma
rendiamo ancora più difficile la particolare gestione
dell'allevamento in Valle d'Aosta, dove - qui ci sarebbe un lungo
discorso da fare - non è così facile gestire le quote latte come
nei grandi allevamenti della pianura padana.
Président -
Vu que tout le monde s'est exprimé, je ferme
la discussion générale.
La parole à l'Assesseur à l'agriculture et aux ressources
naturelles, Isabellon.
Isabellon (UV) -
Molto semplicemente per ringraziare il
relatore, Consigliere Prola, che ha ben illustrato tutto il
provvedimento, ma, essendo un provvedimento di natura tecnica, vedo
che è stato recepito dalla III Commissione per quello che doveva
essere e successivamente anche dagli interventi che ci sono stati.
Una battuta sull'articolo 4: come è stato riconosciuto, pur
innalzando dal 70 all'85 per cento la percentuale minima di
utilizzazione... che può dare qualche ricaduta di tipo negativo...
però è un passaggio obbligato. Bisogna dire che gli effetti di
questa restrizione, come è stato ricordato nella relazione, nel
nostro territorio sono contenuti, considerato che finora tutte le
richieste di assegnazione produttiva da riserva hanno permesso di
ripristinare nel caso di richiesta il quantitativo necessario.
Questo naturalmente è quello che sarà anche per il futuro.
Grazie.
Président -
Nous passons à l'examen article par
article.
Je soumets au vote l'article 1
er
:
Conseillers présents et votants: 34
Pour: 34
Le Conseil approuve à l'unanimité.
Président -
Est-ce que je peux annoncer le même résultat
pour l'article 2? Même résultat.
Article 3? Même résultat.
Article 4? Même résultat.
Est-ce qu'il y a des déclarations d'intention? Pas de
déclarations d'intention.
Je soumets au vote la loi dans son ensemble:
Conseillers présents et votants: 34
Pour: 34
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK