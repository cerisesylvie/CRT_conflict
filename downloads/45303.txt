Consiglio Regionale della Valle d'Aosta - Oggetto del Consiglio n. 2076 del 14 dicembre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Autostrade e trafori alpini
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2076 del 14 dicembre 2022 - Resoconto
OGGETTO N. 2076/XVI - Interrogazione: "Informazioni relative
al guasto alla rete informatica che ha causato la temporanea
interruzione della circolazione dei veicoli al Tunnel del Monte
Bianco".
Sammaritani (Presidente) -
Passiamo alla trattazione del
punto 14 all'ordine del giorno. Per la risposta, la parola
all'assessore Caveri.
Caveri (AV-VdA Unie) -
Devo dire che questa problematica,
che si è manifestata il 17 di novembre con la chiusura del tunnel
dalle ore 06:33 alle ore 12:18, non ha nulla a che fare con i
lavori di rifacimento delle pavimentazioni che si sono invece
svolti fra il 17 ottobre e il 7 novembre, infatti il problema
informatico di quel giorno era legato all'instabilità del flusso
delle immagini video verso il sistema di detenzione automatica
degli eventi traffico, che riguarda, in particolare, il rilevamento
dei veicoli lenti, di quelli fermi oppure la presenza di fumo
all'interno del traforo che, in quei momenti, non garantiva i
normali livelli di sicurezza del tunnel.
Dopo una serie di analisi dei componenti video, è stato
individuato un difetto a livello della fibra ottica su di una
scheda informatica di recente installazione, tale da rendere
instabile a livello di pixel, quindi nel video, le immagini video;
non percettibile a occhio nudo ma sufficiente per generale delle
anomalie al sistema di rilevamento automatico.
Seconda domanda: l'elemento difettoso è stato sostituito e il
problema d'instabilità del flusso delle immagini è stato
definitivamente risolto.
La società ha evidenziato che sono comunque in corso importanti
lavori di ammodernamento della rete informatica del traforo che
prevedono, tra l'altro, la sostituzione e l'ammodernamento di molte
componenti.
Per questi lavori i tecnici del traforo e i tecnici delle
società incaricate sono impegnati a effettuare tutti gli interventi
nel rispetto della piena efficienza dei sistemi informatici durante
l'esercizio del traforo.
Naturalmente la chiusura di quel mattino ha fatto in modo che
noi stessi, anche attraverso i rappresentanti del CdA, ci si sia
lamentati dell'evento che quel giorno ha creato grandi scompensi e
grandi difficoltà.
Presidente -
Per la replica la parola al consigliere
Carrel.
Carrel (PA) -
Le nostre preoccupazioni erano quelle che
questo problema fosse stato legato ai lavori che ormai sono di
dominio pubblico e di cui leggiamo continuamente delle notizie e
delle prese di posizioni e su cui come gruppo stiamo lavorando da
ormai un anno e mezzo. È bene ricordarlo: il problema non nasce ora
ma è un problema che dovevamo e potevamo affrontare in modo diverso
già con dei tempi diversi da quelli con cui stiamo intervenendo
ora, e lo dico in generale, non ovviamente esclusivamente per
quanto riguarda il Governo.
Ci ha detto che vi è stato un difetto della scheda e che vi sono
dei lavori, che continueranno, di ammodernamento dei sistemi
informatici, e questo un po' ci preoccupa, cioè è bene tenere i
fari ben accesi su quanto accade, perché non possiamo assolutamente
permetterci, nei periodi in cui il tunnel è aperto e deve essere
aperto, di avere dei problemi del genere, perché sennò a rimetterci
non è solamente la società ma è l'intera comunità valdostana, e
credo che come amministratori della Regione autonoma Valle d'Aosta
dobbiamo assolutamente cercare di evitare questo danno di immagine,
oltre che un danno economico molto importante per tutti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK