Consiglio Regionale della Valle d'Aosta - Oggetto del Consiglio n. 1584 del 18 novembre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Viabilità
Strade di interesse regionale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1584 del 18 novembre 2015 - Resoconto
OGGETTO N. 1584/XIV - Interpellanza: "Situazione dei lavori
di rifacimento della strada regionale dell'Envers tra Gressan ed
Aymavilles".
Président
- Je rappelle seulement qu'on a transmis à tous
les Conseillers par
e-mail
l'ébauche de résolution sur les
attentats de Paris, comme promis ce matin. Point 14 à l'ordre du
jour. La parole au collègue Laurent Viérin.
Viérin L. (UVP
)
-
Merci, Monsieur le
Président.
Nous avons apprécié ce matin l'intervention de l'Assesseur
Baccega dans notre langue maternelle et nous allons dans l'idée à
travers cette initiative de solliciter l'Assesseur sur un dossier
qui nous est particulièrement à cœur.
Quest'iniziativa è un'iniziativa che si riferisce ai lavori di
realizzazione in parte della strada regionale dell'
Envers
,
di rifacimento. Questo è un dossier annoso, risale al 2004, il
primo provvedimento che partiva con l'idea di andare ad allargare
un tratto di strada molto pericoloso. Per la parte inerente i
comuni limitrofi, gli allargamenti erano già stati oggetto di
interventi, ma negli anni alcune amministrazioni, anche comunali,
non avevano voluto l'allargamento della strada regionale, che però
poi aveva presentato dei problemi di viabilità e soprattutto, con i
mezzi di trasporto che noi conosciamo oggi anche con delle sagome,
delle forme, delle dimensioni diverse rispetto ad un tempo,
andavano nell'ottica di un'esigenza molto sentita, anche in termini
di pericolosità di questo tratto di strada. Abbiamo voluto
ripercorrere in parte gli anni di avvio dell'iter, perché ci pare -
e questo sarà nelle domande dell'interpellanza - che i tempi di
realizzazione di questo tratto di rifacimento, di allargamento
della regionale dell'
Envers
siano veramente tempi lunghi,
tempi lunghi che non fanno spesso onore all'amministrazione
pubblica. Sappiamo benissimo che ci sono degli iter, delle
lungaggini, però - e oggi questa è la sfida quando si parla di
burocrazia - se dal momento in cui un amministratore pensa ad
un'opera al momento in cui si taglia il nastro passano 15 anni o 10
anni, o si ha la fortuna del Presidente Rollandin, che, quando
inizia un'opera, poi dopo 20-30 anni si ritrova allo stesso posto
e, combinazione, inaugura quell'opera, sennò diventa difficile, ma
non per inaugurarla, ma per la soddisfazione di amministrare
cercando di credere di contare qualcosa. Lui ha detto: "penso alla
strada regionale e la realizzo, mi attivo, faccio le riunioni,
faccio le delibere, seguo i lavori e poi finisco il mio mandato
magari e quella strada non è finita". Spesso poi i politici sono
molto meno duraturi rispetto alla realizzazione delle opere,
Consiglieri o Assessori, poco importa. Ci ricordiamo, purtroppo,
dell'Assessore Zublena, che ha seguito un dossier molto delicato e
nel bene o nel male non ha potuto neanche gestire il
suivi
di questo suo "
badò
" (traduzione letterale dal patois:
"peso"), che purtroppo lei ha dovuto affrontare. Diciamo questo
perché è spesso mortificante di fronte alla comunità che chiede:
"ma questi lavori...", poi la gente spesso non ha contezza se sono
lavori comunali, regionali, mette un po' tutti gli amministratori
nel calderone e effettivamente certe opere...senza andare a
scomodare esempi di opere che sono lunghe, lunghissime anche per
altri motivi tecnici, che purtroppo, come in tutta Italia, anche in
Valle ci sono.
La prima considerazione, secondo noi, è che quest'opera,
effettivamente, ci pare che veda la conclusione almeno in questo
tratto che attraversa il comune di Jovençan in parte e che dovrebbe
poi collegare l'ultimo pezzo che rimane poi...tra l'altro, i mezzi
di trasporto modificati dall'Assessore Marguerettaz...giustamente
cercando di collegare un pezzo che non era collegato, perché il
tratto tra Jovençan e Aymavilles non era collegato da un punto di
vista del pullman, c'era solo il n. 1 che passava da Sarre e non
esisteva il proseguo per questa tratta. Da un lato, quindi i tempi,
poi è vero che i piccoli comuni spesso portano con loro delle
particolarità diverse rispetto a centri urbani più grandi, ma
questa strada regionale in fase di ultimazione in un certo tratto è
stata in questi ultimi mesi quasi una barzelletta. Non si era visto
mai nell'
Envers
una strada regionale chiusa due volte
totalmente con un pasticcio dal punto di vista della viabilità, di
confusione già nella prima chiusura. Si ricorda, Assessore Baccega,
ci eravamo anche sentiti, poi, è chiaro che, in questo caso esiste
il raccordo tra l'Amministrazione comunale e Amministrazione
regionale, non siamo qui a dire che è colpa della Regione. È
semplicemente perché all'epoca non avevamo presentato nessuna
iniziativa, sebbene questa questione della viabilità era stata una
barzelletta: il Sindaco di un Comune che aveva chiuso un tratto di
strada e il Sindaco del Comune vicino non lo sapeva, non si erano
parlati, c'era una strada di proprietà del consorzio, si pensava di
far passare la viabilità lì senza sapere che il consorzio non è un
ente pubblico, che è un ente di diritto privato e che ci vorrebbe
un minimo di dialogo anche con queste realtà sul territorio.
En
bref
avevamo un po' evitato di sottolineare, anche per
l'inesperienza magari di un'amministrazione comunale nuova, ma è
chiaro che quel tratto di strada dell'
Envers
- lei,
Assessore, lo sa, perché ci sono i dati dei passaggi di macchine e
mezzi - è impressionante...anche e malgrado tutta la questione
della tangenziale.
Ricordiamo anche che era stata anche decisa una prima data nella
prima chiusura che, poi era stata posticipata, così un'attività
commerciale lungo la strada, una pizzeria aveva deciso di chiudere
assieme al bar vicino, dopodiché si era deciso di non chiudere più,
quindi loro ormai avevano deciso di chiudere l'attività: questo è
per dire che è mancata anche un po' di delicatezza per chi opera
soprattutto lungo la strada regionale con attività commerciali. Che
cos'è successo in questo caso? In questo caso è stata di nuovo
chiusa la strada per asfaltare il tratto che manca all'ultimazione,
è stata chiusa la strada per tutta la settimana. Allora, noi le
avevamo già un po' anticipato chiedendole, perché la gente chiedeva
questo, se non era possibile evitare una chiusura totale isolando
una parte di villaggio, che effettivamente...non quella dove ci
sono i servizi, le scuole, piuttosto quella è rimasta aperta, però
tutta una parte di paese, di villaggio che parte dall'incrocio
della strada dell'
Envers
fino alla fine del villaggio è
stata isolata con, tra l'altro, attività commerciali, perché sono
attività di floricoltura, piuttosto che cantieri edili, persone che
durante tutta quella settimana hanno dovuto subire una chiusura
totale. Allora, tecnicamente noi volevamo capire sulle lungaggini
quali sono i tempi, quali sono effettivamente i motivi che sono
stati alla base di una chiusura totale e non di una chiusura
parziale della strada, asfaltando prima una parte di strada e poi
l'altra, come si è fatto, per esempio, sulla strada regionale,
sempre dell'
Envers
nel comune di Gressan, dove non era stata
chiusa totalmente la strada e con una viabilità, comunque, diversa
rispetto a quella di Jovençan e, quando i lavori saranno
effettivamente terminati e soprattutto quali sono gli intendimenti
del Governo sull'altro pezzo, perché poi si propone la questione
dell'allungamento...dell'allargamento della strada regionale
dell'
Envers
. Grazie.
Président
- Merci collègue. La parole à l'Assesseur
Baccega.
Baccega (SA)
- Grazie Presidente.
Grazie Consigliere Viérin, così cerchiamo di dare un maggior
numero di informazioni legate ad una scelta, che è stata una scelta
sofferta. Lei sa benissimo quante volte ci siamo recati su quel
cantiere, sa benissimo quale attenzione si è data a quel cantiere,
proprio perché, come dice lei, c'è un traffico piuttosto
significativo e, sulla base di questo, meritava la giusta
attenzione da parte dell'Amministrazione regionale, da parte
dell'Amministrazione comunale e di tutti i tecnici coinvolti in
quell'ambito. I lavori sono iniziati nella primavera del 2014,
anche se i lavori sono stati consegnati all'impresa nel 2013, ma si
è aspettata la primavera per poter partire, sostanzialmente in
concomitanza con l'ultimazione dei lavori di allargamento e di
rettifica del tratto tra il municipio di Gressan e il torrente
Gressan nello stesso comune. Credo che fossero 700 i giorni di
consegna lavori e che dovessero essere ultimati entro il 5 agosto
2015. Il tratto di ammodernamento, di realizzazione dei marciapiedi
e il rifacimento dei sottoservizi e dell'impianto di illuminazione
hanno interessato un chilometro e 200 metri, praticamente tutti nel
centro abitato, in corrispondenza di case, edifici, in molti tratti
addossati alla strada regionale. Ribadisco quindi che, trattandosi
di una tratta fortemente trafficata, le problematiche affrontate
per l'esecuzione delle opere, che vado ad elencare, essendo proprio
di carattere tecnico, sono state molteplici. Nel corso degli scavi
si sono individuate numerose interferenze e le esigenze di
coordinamento delle attività sono state ottimizzate e tutte
valutate con il consorzio di miglioramento fondiario, con il Comune
e con i proprietari, che hanno determinato il 17 ottobre 2014
l'approvazione di una variante migliorativa relativa
all'implementazione della linea di impianto di illuminazione
pubblica. Si dovevano realizzare nuovi punti luce, la posa di
maggiori tubazioni, la realizzazione di nuovi attraversamenti
stradali e del sistema di irrigazione interferente con la strada
regionale, l'adeguamento dell'altezza di alcuni muri per un
raccordo ottimale con il terreno esistente e la realizzazione di
nuovi accessi con relative opere di smaltimento delle acque e la
realizzazione di modeste opere finalizzate ad un'ottimale
esecuzione. I numerosi rallentamenti e le interruzioni effettuate
nel corso dei lavori sono state causate dal ritrovamento di una
linea di media tensione non esattamente posizionata secondo le
planimetrie che ci aveva fornito la DEVAL; dal rinvenimento di
fognature e di sottoservizi di utenze private, che non erano
segnalate dallo spostamento di canali irrigui, questo su richiesta
del consorzio di miglioramento fondiario, ivi compresi i pozzetti e
le opere accessorie per la derivazione delle acque da una maggiore
attenzione nell'esecuzione delle lavorazioni in presenza della
dorsale della fibra ottica e poi ancora dalla richiesta
dell'Amministrazione comunale di posticipare la bitumatura della
strada alla prima settimana di novembre, perché avevano avuto una
serie di richieste da parte degli agricoltori per la questione
delle mele e poi per questioni della festività di Ogni Santi e dei
morti, quindi per queste nuove richieste si è dovuta avere una
proroga di ulteriori 60 giorni rispetto a quanto concordato.
Devo dire che, ad esclusione delle bitumature, i lavori fino ad
ora sono stati eseguiti totalmente in presenza di impianti
semaforici. L'impresa - che ovviamente ringrazio, perché in alcuni
momenti è andata ben oltre gli orari di lavoro - si è sempre
dimostrata collaborativa per la risoluzione delle varie
problematiche, che sono venute fuori dalle interferenze che ho
appena elencato. Si è inoltre provveduto ad eliminare gli impianti
semaforici nei giorni non lavorativi.
Dando le risposte, quali sono i motivi alla base di queste
scelte? Il progetto, per consentire un'efficace raccolta delle
acque, ha previsto una modifica sostanziale delle pendenze
trasversali della carreggiata; per l'esecuzione della bitumatura
finale della sede stradale, è stata pertanto richiesta la chiusura
totale della viabilità per permettere un intervento omogeneo
sull'intera larghezza stradale, per avere il raccordo ottimale con
i pozzetti realizzati e la riquotatura di quelli esistenti, ma
soprattutto per avere una maggiore celerità nell'esecuzione delle
lavorazioni e non ultima una maggiore sicurezza per gli addetti che
erano interessati dal cantiere. Il primo tratto di bitumatura con
inizio nei pressi del bivio della strada per il Municipio fino al
ponte di Gressan è stato eseguito dal 6 al 9 luglio, quattro giorni
di chiusura totale della strada regionale. Per il secondo
intervento di asfaltatura, appunto dal bivio della strada al
municipio e la rotonda terminale in frazione La Fournaise, la
chiusura della strada è stata attentamente programmata con
l'Amministrazione comunale di Jovençan, anche qui con il consorzio,
che ha messo a disposizione la strada di sua proprietà per poter
far veicolare il traffico e la struttura Viabilità. L'intervento
era previsto per la seconda settimana del mese di ottobre, ma
appunto, su richiesta degli agricoltori che conferiscono le mele al
magazzino consortile e del vivaio per la floricoltura e grazie
anche alla disponibilità dell'impresa, l'intervento è stato
posticipato al primo lunedì del mese di novembre ed è stato
ultimato il sabato della medesima settimana, quindi, come ha
ricordato lei, sei giorni di chiusura della strada. Per garantire
un'accettabile viabilità, quindi sono stati predisposti gli
appositi percorsi a senso unico opportunamente segnalati su
viabilità alternative, che hanno consentito di limitare un disagio,
che, di fatto, c'è stato; ribadiamo che ogni cantiere ha il suo
disagio e quindi, sulla base di questo, bisogna capire qual è
l'entità del disagio. Abbiamo interpellato più tecnici che ci hanno
riferito che la bitumatura della strada per corsie avrebbe
compromesso il risultato finale delle lavorazioni; inoltre avrebbe
comportato maggiori tempi di esecuzione con rilevante disagio al
transito degli automezzi privati, nonché interferenze relative alla
sicurezza degli addetti ai lavori.
"
Quando i lavori saranno effettivamente terminati
": i
lavori principali che insistono sulla sede stradale, sui
marciapiedi saranno ultimati entro il giorno 3 dicembre, salvo il
completamento di alcune lavorazioni di piccola entità e del tutto
marginali, che non incidono sull'uso e sulla funzionalità
dell'opera, quindi il 3 dicembre.
Terzo quesito: "
gli intendimenti del Governo sul
proseguimento dei lavori fino al comune di Aymavilles...
". Per
la strada Gressan-Aymavilles sono stati programmati due interventi
ritenuti prioritari: il primo intervento, relativo alla messa in
sicurezza del tratto stradale nei pressi dei capannoni Quendoz,
verrà realizzato nell'anno 2016; il secondo intervento riguarda
l'adeguamento dei tratti puntuali sulla strada regionale n. 20 di
Gressan, Gressan-Aymavilles e il prolungamento dei marciapiedi in
comune di Aymavilles. Il progetto preliminare di questi interventi
è già stato approvato nel marzo 2015 per un importo di un milione e
430 mila euro ed il primo lotto è già stato inserito nel programma
di previsione dei lavori pubblici per il triennio 2015-2017, per un
importo complessivo di 733 mila euro. Ribadisco che i cantieri,
certo, possono provocare disagi e sarà nostra cura, per adesso e
per il futuro, cercare di dare delle impostazioni affinché i disagi
siano limitati, soprattutto i disagi al traffico e alle persone; ho
dato già un
input
agli uffici affinché si lancino dei
messaggi alle commissioni di gara affinché proprio si vada a
valutare all'interno delle gare stesse, nelle offerte migliori, i
minori disagi provocati, con un punteggio maggiore per le imprese
che forniranno offerte con minori disagi alla popolazione e al
traffico. Raccolgo comunque il suo invito e per il futuro
ragioneremo in questa direzione. Grazie.
Président
- Merci. La parole au Conseiller Laurent
Viérin.
Viérin L. (UVP) -
Merci Président.
Ringraziamo l'Assessore. In premessa volevamo dire che
quest'iniziativa non era né una critica all'impresa e neppure una
considerazione che non capiva il disagio di un cantiere, le
considerazioni erano e sono altre e le farò qualche esempio
concreto. La responsabilità non è sicuramente dell'impresa, che
assieme alla direzione lavori ha cercato sicuramente di portare
avanti il lavoro nel migliore dei modi, il problema è il disagio
che bisogna cercare di evitare nel modo più consono possibile alle
esigenze del territorio. Ora, il caos che c'è stato in quella
settimana di chiusura della strada, Assessore, deriva intanto da un
primo fatto: quando un utente...so che lei ha fatto parecchi
sopralluoghi, ma insomma chi ci vive e ci passa tutti i giorni,
anche tre o quattro volte al giorno...arrivando da Gressan ci si
trovava al confine tra Gressan e Jovençan davanti ad un cartello,
che faceva deviare la strada su quella strada del consorzio e c'era
scritto: "Aymavilles, Cogne". Non c'era un cartello che indicava
che per Jovençan bisognava proseguire, così cosa succedeva, caro
Assessore? Che tutta la gente lo interpretava come una deviazione,
si ritrovava sulla strada di Aymavilles per poi dover tornare a
Jovençan, magari anche gente che abitava lì o per trovare delle
persone o utenti...chi accompagnava le persone a scuola e doveva
tornare da Aymavilles ridiscendendo dalle frazioni alte di Pompiod,
con la viabilità che era stata studiata e si ritrovava in paese...
Questo è stato il primo problema, bastava...ma non è colpa
dell'impresa, cioè voi...si doveva evitare di far interpretare che
fosse una deviazione e dire che, per andare in paese, almeno fino
ad una certa parte di paese, con i servizi si poteva proseguire,
mentre per Aymavilles e Cogne bisognava interpretare quel cartello,
ma andando su quel pezzo. Ho le foto, poi, Assessore, le fornirò
tutta la documentazione fotografica così... Per il pullman la
stessa cosa, per il pullman ci sono stati disagi, ma tutto deriva
dal fatto di non aver voluto asfaltare la strada metà per volta,
perché bastava fare quello invece di chiudere la strada una
settimana! Io spero che nessuno vi chieda i danni, perché
all'interno nel pezzo di paese isolato c'era un cantiere. Ci sono
delle attività, magari ricettive, commerciali di privati che vivono
lì e hanno dovuto chiudere in quella settimana, dimentichiamoci il
fatto che la prima volta avete detto che si chiudeva in una data e
poi avete chiuso in un'altra, quindi la gente si era programmata
per chiudere il cantiere o l'attività lungo la strada in un certo
periodo, poi voi l'avete spostata, mentre le riunioni che sono
state fatte con la popolazione non avevano dato le stesse cose,
quindi anche magari parlarne sarebbe utile. Dopodiché anche sulla
questione di aver asfaltato metà per volta...è stato asfaltato metà
per volta alla fine e anche qui le fornirò la documentazione
fotografica. È stata alla fine asfaltata prima una metà e poi
l'altra, quindi si è chiusa la strada una settimana dicendo: "no, è
più facile asfaltare - come lei ha risposto - tutto assieme", e poi
si è asfaltata prima una metà e poi l'altra, quindi si poteva fare
il senso unico alternato. Sono queste le cose, non è l'impresa o
non l'impresa, noi abbiamo gestito anche noi l'amministrazione,
sappiamo cos'è una delibera, cos'è un cantiere, cos'è un lavoro,
quindi non è che viviamo sulla luna! Ripeto: noi speriamo...ma il
disagio, al di là del disagio classico di un cantiere, è stato
veramente una barzelletta, ma poi che si è ripetuta quando un mese
prima già le critiche...insomma, al di là delle critiche, c'erano
stati dei disagi effettivamente evitabili. Ormai quindi questa è
andata, Assessore, e io l'avevo anche per correttezza avvisata
prima, l'avevo fatta parlare con certe persone per dire: "invece di
chiudere una settimana, non riuscite ad avere un'altra soluzione
tecnica?", non era possibile e oggi ci dice che era meglio
asfaltare tutto assieme, poi invece hanno asfaltato fino a sabato
mattina con la tecnica di una carreggiata per volta, come noi
avevamo intuito. Al di là dei settecento giorni, dei sessanta di
proroga...ci stanno, non è quello, cioè un'opera è un'opera, quindi
noi veramente, al di là di questo tratto dove abbiamo magari più
sensibilità, perché l'abbiamo vissuta direttamente, ma quante volte
la viabilità...il collega Bertschy aveva sollevato la viabilità
della Bassa Valle, piuttosto che altre cose, un po' di attenzione
perché se vogliamo effettivamente, pur nel disagio, essere
all'attenzione dei cittadini, bisogna anche nei piccoli dettagli,
come quello di un cartello posizionato bene, essere sul pezzo, come
si suole dire onde evitare che poi la comunità abbia i disagi che
già un'opera può portare, ma che non sono all'altezza di quello che
è effettivamente un lavoro che è degno di una possibilità di messa
in sicurezza di un tratto che ne aveva bisogno. Grazie.
Président -
Merci. Point 15 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK