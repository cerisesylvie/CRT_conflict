Consiglio Regionale della Valle d'Aosta - Oggetto del Consiglio n. 4098 del 13 gennaio 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4098 del 13 gennaio 1993 - Resoconto
OGGETTO N. 4098/IX Contributi previsti dalla legge regionale
34/1987 per il risparmio energetico.
(Interpellanza)
Interpellanza Vista la legge n. 308 del 29 maggio 82
concernente le norme sul contenimento dei consumi energetici, lo
sviluppo delle fonti rinnovabili di energia e l'esercizio di
centrali elettriche alimentate con combustibili diversi dagli
idrocarburi;
Vista la legge regionale n. 34 del 23 aprile 87 concernente le
norme di attuazione della legge statale sopra richiamata, con
particolare riferimento alla razionalizzazione della produzione,
distribuzione e uso dell'energia, al contenimento dei consumi
energetici ed allo sviluppo delle fonti rinnovabili di energia;
A conoscenza dei contenuti della legge n. 10 del 9 gennaio
91;
i sottoscritti consiglieri regionali
Interpellano
l'Assessore competente per conoscere:
- quali iniziative sono state prese dalla Giunta regionale per
far fronte alle domande di contributo presentate nel corso del 1992
all'Assessorato all'Industria, in base alla normativa prevista
dalla legge regionale n. 34 del 23/4387.
F.to: Beneforti - Bondaz - Ricco.
Presidente
Ha chiesto di illustrare
l'interpellanza il Consigliere Beneforti.
Beneforti (DC)
Com'è noto, la legge 308 del 29
maggio 1982, è stata la prima con la quale è stato affrontato nel
Paese il contenimento dei consumi energetici, lo sviluppo delle
fonti rinnovabili di energia e l'esercizio di centrali elettriche
alimentate con combustibili diversi dagli idrocarburi. Per la sua
applicazione, la nostra Regione aveva emanato le norme di
attuazione a livello regionale con l'approvazione della legge n. 34
del 1987.
In base a queste norme attuative, la comunità valdostana ha
potuto beneficiare di quanto prevedeva la legge stessa. Con la
nuova legge, approvata dal Parlamento, la n. 10 del 1991, viene
rivista l'intera normativa e quindi devono essere riviste anche le
norme attuative previste dalla nostra legge, la n. 34 del 1987.
La legge nazionale prevede certi adempimenti e norme attuative
entro 180 giorni da parte del Consiglio dei Ministri e dei
competenti Ministeri, sentito il parere del Consiglio di Stato,
come prevede, a livello di Regione, gli adempimenti indicati
all'articolo 5 della stessa. La Regione si dovrà perciò adeguare,
portando avanti quanto previsto in modo particolare all'articolo 5,
che specifica i compiti delle Regioni.
Con questa interpellanza si richiede a che punto è il
provvedimento regionale per dare applicazione alla nuova legge
entro 180 giorni, quali iniziative sono state assunte dalla Giunta
regionale o quali intende prendere per far fronte alle domande di
contributo che sono state presentate nel corso del 1992, in base
alla normativa prevista dalla nostra legge n. 34. In base ad essa,
chi ha messo in atto iniziative di risparmio energetico ha
inoltrato la domanda per ottenere determinati rimborsi. Siccome la
legge n. 10 sembra che superi anche la nostra a livello regionale,
si richiede come la Giunta e l'Assessore competente intendano far
fronte a quanto è rimasto scoperto al 31 dicembre 1992.
Presidente
Ha chiesto la parola l'Assessore
all'industria, commercio ed artigianato, Mafrica.
Mafrica (PCI-PDS)
In questo settore credo che la
Regione Valle d'Aosta sia la più rapida nel dare risposte concrete
alla richieste delle imprese e dei singoli cittadini.
Concretamente, per ciò che riguarda il 1992, ai sensi dell'articolo
3 della legge regionale 34, sono già state istituite favorevolmente
e inserite nelle graduatorie trimestrali approvate dalla Giunta e
deliberate, le spettanze relative ai primi tre trimestri.
Le domande presentate nel corso del IV trimestre, che saranno
favorevolmente istruite, potranno essere finanziate mediante un
fondo regionale di lire 1.200.000.00, che è previsto nel disegno di
legge già presentato dalla Giunta al Consiglio, "Norme in materia
di uso razionale dell'energia, di risparmio energetico e di
sviluppo delle fonti rinnovabili".
Credo che con l'approvazione di questo disegno di legge saremo
sostanzialmente l'unica Regione in grado di dare i contributi,
perché i fondi dello Stato per il 1993 sono slittati al 1994.
In quanto alla presentazione della legge stessa, si è atteso,
prima di presentarla, che avesse esito il ricorso alla Corte
Costituzionale, presentato dalla nostra Regione contro le leggi 9 e
10, che, a giudizio della Regione, ledevano la sfera delle
competenze regionali.
Quando questo ricorso non è stato accolto dalla Corte
Costituzionale, si è dato avvio alla legge e, nel frattempo, si
sono continuati ad erogare i contributi con fondi disponibili della
vecchia legge e si continuerà a far fronte con fondi regionali.
Presidente
Ha chiesto la parola il Consigliere
Beneforti.
Beneforti (DC) Prendo atto di quanto è stato comunicato
dall'Assessore e ne sono soddisfatto. Il disegno di legge non l'ho
ancora visto, però sarà sicuramente stato presentato alla
Presidenza del Consiglio. Sono soddisfatto, perché coloro che hanno
inoltrato domanda nel corso del 1992, hanno ottenuto ciò che
chiedevano.
Ringrazio l'Assessore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK