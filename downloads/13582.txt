Consiglio Regionale della Valle d'Aosta - Oggetto del Consiglio n. 56 del 26 luglio 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 56 del 26 luglio 1993 - Resoconto
OGGETTO N. 56/X - Situazione igienico-ambientale del torrente
Marmore. (Interpellanza)
Interpellanza - Vista la persistente impossibilità di praticare
la pesca nel tor­rente Marmore, nel tratto compreso tra lo scarico
del depuratore di Ussel e la confluenza con la Dora Baltea,
inibizione reiterata dal decreto n. 6 del 26 febbraio 1993
dell'Assessorato regionale all'Agricoltura, Forestazione e Risorse
naturali;
Rilevato che presso lo scarico del depuratore di Ussin si è
verifi­cata la totale distruzione della microfauna presente nel
torren­te, per un tratto di alcune centinaia di metri;
Appreso che le acque del medesimo torrente sono tuttavia
im­piegate per l'irrigazione agricola e per l'abbeveraggio del
be­stiame;
i sottoscritti consiglieri regionali
Interpellano
l'Assessore competente per conoscere:
1) quali sono le cause di questa preoccupante situazione
igieni­co-ambientale del torrente Marmore;
2) quali provvedimenti ritiene opportuno adottare
l'Ammini­strazione regionale per ristabilire l'equilibrio ecologico
del corso d'acqua in questione, evitando pericolose contaminazioni
batte­riche per animali e colture e permettendo nuovamente
l'esercizio dell'attività ittica.
F.to: Tibaldi- Linty-Bavastro.
Presidente -
La parola al Consigliere Tibaldi.
Tibaldi (LN) -
L'ultimo tratto del torrente
Marmore per più del 50 percento risulta inquinato in maniera
abbastanza grave e i pescatori non possono più esercitare la loro
attività da circa tre anni; lo stesso calendario ittico ha inibito
agli stessi la possibilità, an­che per quest'anno, di effettuare la
pesca nel torrente. Sembra che la causa dipenda dal depuratore di
Ussel. Il grosso proble­ma non è solo riferito ai pescatori, ma
anche ad altri utilizza­tori di questa acqua contaminata: in
prevalenza gli agricoltori della bassa Valtournenche che utilizzano
l'acqua a scopi irrigui e gli allevatori che la usano per
l'abbeveraggio del bestiame.
Con questa interpellanza chiediamo all'Assessore competente
alcune delucidazioni in merito e quali provvedimenti abbia in mente
per rimuovere questo problema.
Presidente -
Risponde l'Assessore alla sanità ed
assistenza sociale, Vicqué­ry.
Vicquéry (UV) -
Premesso che spetta al comune
adottare i provvedimenti di competenza per quanto riguarda i
depuratori, devo chiarire che, da tutte le analisi che sono state
fatte, risulta che il depu­ratore funziona bene perché rientra nei
parametri della L.R. n. 59. Mi si chiede poi quali sono le cause
che hanno determinato questo problema. Sostanzialmente sono due: in
pratica c'è un afflusso di acque bianche che non è compatibile con
il funzio­namento del depuratore, un problema, questo, che vale in
via generale e non solo per il depuratore di Ussel. Il problema
gros­so è comunque che le reti fognarie dei comuni valdostani sono
datate per cui quando sono state costruite non è stata prevista la
doppia conduttura che divide acque bianche da acque nere e i
depuratori patiscono questa condizione.
La seconda causa è la scarsa portata d'acqua del torrente
Marmore che dipende dal fatto, ormai noto, che lo scarico del
depuratore è a valle del bacino per cui si trova
nell'impossibi­lità di ossigenazione con l'acqua di scarico.
Le soluzioni che sono state adottate sono state prese di
concerto tra l'Amministrazione regionale e il Comune di
Valtournenche; è stato dato un incarico per la progettazione e il
rifacimento dell'intera rete fognaria del comune. Il progetto, che
è già stato presentato all'Assessorato dei lavori pubblici, è
finanziato inte­ramente con fondi statali. Il problema è di dare
tempo al tempo e si spera che con la doppia conduttura l'acqua a
valle del de­puratore possa rientrare nei limiti imposti dalla
legge. Non esistono assolutamente altre possibilità anche se
eventuali spostamenti a valle degli scarichi si potrebbero
valutare; que­sto, per dare la possibilità di ossigenare meglio
l'acqua e fare sì che i pesci possano vivere meglio nel loro
ambiente naturale.
Si dà atto che, dalle ore 10,15, presiede il Consigliere
Aloisi.
Presidente -
La parola al Consigliere Tibaldi.
Tibaldi (LN) -
La risposta dell'Assessore Vicquéry
mi lascia allibito perché non so come si possa dire che il
depuratore funziona bene; forse in Val d'Ayas i depuratori
funzionano bene quando l'acqua en­tra pulita ed esce sporca ma così
non è nella Valtournenche. Mi risulta infatti che la funzione di un
depuratore sia quella di ri­pulire l'acqua da eventuali agenti
chimici o batteriologici. Il de­puratore di Ussel non funziona in
questo modo anzi io invito l'Assessore a fare un sopralluogo e a
venire a vedere come sia presente la microfauna nella parte
antecedente al depuratore e come invece sia totalmente assente
all'uscita dello scarico. Questo è un problema che esiste ormai da
diversi anni; i pesca­tori lo hanno lamentato più volte, ma nemmeno
gli ambienta­listi si sono sensibilizzati di fronte a tutto
questo.
E' invece un problema grave che non deve essere affrontato in
maniera em­pirica come di solito si affrontano le questioni
pubbliche. Biso­gna andare avanti per tentativi: si progetti un
depuratore, si stanzino determinati fondi, siano statali, regionali
o comunali poco importa, visto che sono soldi pubblici che devono
essere impiegati per avere una determinata utilità. Qui risulta,
come ha detto l'Assessore, che il problema sia la mancata
separazio­ne delle acque bianche dalle acque nere, e mi fa piacere
che al­meno su questa causa concordiamo, ma la scarsa portata
d'ac­qua poteva essere preventivata, prevista dal progettista,
quindi c'è un chiaro e lampante difetto di progettazione.
Ora si cerca di rimediare con altri interventi costosi, che,
ricordo, paghiamo sempre noi cittadini, come l'ultimo che prevede
la costruzione di una quarta vasca di decantazione con la quale si
tenta di da­re una soluzione che comunque sembra essere provvisoria
o che per lo meno non ha dato per il momento gli effetti sperati.
L'invito che rivolgo alla Giunta, in analogia a quanto ho detto
prima all'Assessore Ferrero, è di evitare questo pressappochi­smo
quando si tratta di lavori pubblici e quindi di soldi pubbli­ci.
Bisogna dunque analizzare attentamente le cause, evitando
possibilmente altri oneri per la collettività e in ogni caso
prov­vedere, perché il problema del torrente Marmore sussiste ormai
da diverso tempo, e non vogliamo pagarne noi, abitanti della zona,
le conseguenze con contaminazioni batteriche o chimiche.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK