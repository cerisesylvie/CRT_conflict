Consiglio Regionale della Valle d'Aosta - Oggetto del Consiglio n. 3465 del 3 febbraio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3465 del 3 febbraio 1988 - Resoconto
OGGETTO N. 3465/VIII - SERVIZIO DI AVVIAMENTO AL LAVORO PER
SOGGETTI PORTATORI DI HANDICAP. (Interpellanza).
PRESIDENTE
: Do lettura dell'interpellanza in oggetto,
presentata dai Consiglieri Mafrica e Millet.
INTERPELLANZA
In una sua risposta ad una interrogazione del Gruppo
comunista, relativa al servizio di avviamento al lavoro per
soggetti portatori di handicap, l'Assessore esprime un giudizio
assai positivo sui risultati ottenuti in tale attività e sugli
operatori che hanno curato l'attuazione dei corsi.
Poiché in una recente riunione della IV Commissione
consiliare si
è
appreso che l'incarico affidato agli
operatori dei corsi di avviamento al lavoro per soggetti portatori
di handicap è terminato con il 31.12.1987,
i sottoscritti Consiglieri regionali
INTERPELLANO
l'Assessore competente per conoscere
le intenzioni
della Giunta in merito alla istituzione di un nuovo corso e
alla utilizzazione degli operatori che hanno seguito i corsi
precedenti.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Tra gli interventi che
l'Amministrazione ha posto in atto in favore dei portatori di
handicap ci sono anche dei corsi, di durata biennale, per il loro
inserimento nel mondo del lavoro. Al primo corso, organizzato nel
biennio 1982/83, hanno partecipato 43 corsisti; al secondo corso,
nel biennio 1984/85, hanno partecipato 15 corsisti; al terzo corso,
infine, organizzato nel biennio 1986/87, hanno partecipato 17
corsisti.
Rispondendo ad una interrogazione scritta, che avevamo
presentato sempre su questa materia, l'Assessore aveva espresso un
giudizio positivo sui risultati ottenuti da questa attività ed
aveva espresso anche un giudizio positivo sugli operatori che
avevano curato l'attuazione dei corsi.
Esiste qualche difficoltà a seguire questi giovani dopo il
corso, per offrire loro una forma di assistenza individualizzata,
in quanto gli stessi operano in diverse amministrazioni e
cooperative, sparse su tutto il territorio della regione.
Noi, all'interno della IV Commissione, abbiamo chiesto notizie
sulla volontà della Giunta in merito, e in quella sede abbiamo
appreso che l'incarico dei consulenti che seguivano i portatori di
handicap sarebbe terminato alla fine dell'anno. Con questa
interpellanza vorremmo avere notizia sulle intenzioni della Giunta
sulla possibilità di istituire un nuovo corso nel biennio 1987/88 e
sulla struttura definitiva da dare a questo tipo di servizio.
Si intende continuare ad avvalersi dello stesso gruppo di
persone, che ha lavorato, ormai, per sei anni? Se si intende
continuare a lavorare con queste persone, credo che occorra
prevedere qualche collegamento con l'Amministrazione, che dia loro
una maggiore sicurezza di continuità operativa. Uno degli
interessati, infatti, probabilmente per ragioni di sicurezza nel
posto di lavoro, ha lasciato il gruppo, anche se è sempre venuto a
lavorare per l'Amministrazione.
Si intende scegliere una forma diversa, inserendo nuovi posti in
organico? Ecco, noi vorremmo conoscere le intenzioni della Giunta,
sottolineando, ovviamente, la necessità che questi corsi
continuino, finché se ne ravvisi la necessità, e, soprattutto, che
ci sia la possibilità di seguire i portatori di handicap che hanno
frequentato questi corsi, anche nell'ambito del lavoro, dove
potrebbero insorgere conflitti o tensioni con le altre persone e,
quindi, si renderebbe indispensabile l'intervento di
specialisti.
PRESIDENTE
: Ha chiesto la parola l'Assessore alla Sanità
e Assistenza Sociale, Voyat; ne ha facoltà.
VOYAT (U.V.):
Senza ripetere quanto ho già detto
rispondendo ad una analoga interrogazione, preciso che tutti gli
incarichi hanno avuto, finora, durata biennale e che gli ultimi,
come ha detto bene il Consigliere Mafrica, sono scaduti il 31
dicembre scorso.
La difficoltà nella ricomposizione di quel gruppo di lavoro, che
prima era composto da cinque operatori, ora ridotti a tre, discende
dal fatto che uno di costoro ha vinto un concorso presso
l'Amministrazione regionale ed un altro, per motivi personali, ha
lasciato il gruppo. In questo momento, inoltre, incontriamo alcune
difficoltà a reperire il personale idoneo per completare l'organico
del gruppo. Ciò risulta evidente se si considera che si tratta di
persone esperte in psicologia, che, nei limiti del possibile,
devono anche aver maturato una certa esperienza in questo ambito di
attività.
Il gruppo ha evidenziato anche che la difficoltà più importante
consiste nel riuscire a seguire questi ragazzi handicappati, che
ora sono circa 60, anche dopo il corso biennale, nei loro vari
ambiti di attività.
Ora, poiché c'è una prima difficoltà nel reperire il personale
idoneo e una seconda nel riuscire a seguire questi giovani anche
dopo il corso, i responsabili del servizio stanno vagliando
l'opportunità di far organizzare la formazione dei giovani dal
Servizio per la formazione professionale, il quale, tra l'altro,
oltre ad interessarsi in modo specifico di questo problema, dispone
anche dell'Agenzia regionale del lavoro che è più idonea di noi a
reperire un lavoro per questi giovani. A tale incombenza, sinora,
ha provveduto l'Assessorato alla Sanità e all'Assistenza Sociale,
oppure direttamente i membri del gruppo.
La prima proposta, pertanto, consiste nel far seguire questi
ragazzi, nella fase della loro formazione, dal Servizio per la
formazione professionale. La seconda proposta, invece, tende ad
individuare un Servizio, strettamente collegato con quello della
formazione professionale, che sia idoneo a seguire questi ragazzi
nelle attività che essi esercitano nel territorio.
Per quanto concerne i tempi dei reincarichi, c'è da ricordare
che si è sempre provveduto al loro rinnovo a circa due o tre mesi
dalla scadenza, perché si poneva anche l'esigenza di esaminare la
questione sotto l'aspetto economico e contrattuale, per aggirare
tutti gli eventuali ostacoli che potevano rendere incompatibile la
partecipazione al gruppo di lavoro.
Per concludere, diciamo quindi che stiamo valutando la
possibilità di far organizzare questa attività dal Servizio che
gestisce la formazione professionale. I rispettivi dirigenti hanno
già avviato i primi contatti e, se riusciranno ad individuare
qualche possibilità, in un secondo tempo, la Giunta regionale si
potrà occupare del trasferimento di competenze.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Il coinvolgimento dell'Agenzia del
lavoro può essere utile sia nella fase della formazione sia in
quella successiva della ricerca dei posti di lavoro per i giovani
handicappati che seguono i corsi di formazione.
Rimane sempre aperto, però, il problema della consulenza
psicologica. L'Assessore ha detto che è difficile reintegrare il
gruppo, perché occorrono particolari requisiti. A mio giudizio,
tuttavia, con questi ritardi e con il tipo di contratto che viene
fatto - è opportuno ricordare che non si tratta di contratti simili
a quelli stipulati con certi consulenti della Regione - si
comprende anche la necessità di lasciare il gruppo, da parte di
alcuni collaboratori, per cercare un inserimento stabile in altre
situazioni lavorative.
Se rimane valida l'intenzione da lui manifestata, sollecito
l'Assessore a ridurre i tempi ed a garantire un più stabile
rapporto lavorativo, anche perché non sono molte le persone di
provata capacità che vogliano occuparsi seriamente di questi
problemi. Pertanto, quando l'Amministrazione ne trova e si ritiene
soddisfatta del lavoro svolto, deve anche manifestare, in qualche
modo, questa sua posizione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK