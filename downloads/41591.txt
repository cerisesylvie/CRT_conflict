Consiglio Regionale della Valle d'Aosta - Oggetto del Consiglio n. 694 del 23 maggio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 694 del 23 maggio 2019 - Resoconto
OGGETTO N. 694/XV - Interrogazione: "Determinazioni assunte
per la gestione dell'Ufficio "Maison du Val d'Aoste" di
Parigi".
Rini
(
Presidente) -
Punto n. 40 all'ordine del
giorno. Pour la réponse, la parole au Président.
Fosson (GM) -
Quali determinazioni... stavo l'altro
giorno parlandone con lei e lei mi ha detto che ci avrebbe pensato,
poi probabilmente vuole pensarci a livello pubblico... ben
volentieri, anche perché è un problema che le sta particolarmente a
cuore e per rispetto, appunto, a tutte le sue iniziative, volevo
discuterne con lei. In effetti stiamo arrivando proprio alla
determinazione definitiva su cosa fare della sopracitata struttura
di cui abbiamo già parlato diverse volte. La Presidenza della
Regione il 26 febbraio scorso ha ricevuto la mozione approvata dal
Consiglio il 19 febbraio, che impegna il Governo regionale ad
affidare a Finaosta la realizzazione di uno studio finalizzato a
individuare una diversa gestione della
Maison de la Vallée
d'Aoste
di Parigi. Il 1° marzo abbiamo, insieme all'Assessore
Testolin, inviato la mozione a Finaosta e abbiamo incontrato anche
Finaosta, che aveva nel frattempo attivato i necessari riscontri
all'impegno richiesto. Se si ricorda, le ipotesi erano due: intanto
un nuovo coinvolgimento della
Chambre valdôtaine des entreprises
et des activités libérales
e della stessa Finaosta per
verificare l'interesse dell'imprenditoria locale nella gestione
diretta della Maison de la Vallée d'Aoste; la seconda, appunto, la
possibilità di una perizia per la valutazione dell'immobile. Sulla
prima ipotesi la Finaosta e la Chambre sono state molto chiare, non
c'è interesse loro a gestire, non c'è possibilità loro di gestire
questa Maison di Parigi.
Per quanto riguarda il secondo punto sulla valutazione
dell'immobile per la vendita, lei sa che il finanziamento
quest'anno è stato solo conferito per i primi sei mesi e non di
più. È emersa una novità, appunto, di cui le parlavo: che la legge
sarà presentata a breve sull'
Office du tourisme
,
ha
proprio un suo punto - e ringrazio l'Assessore Viérin che su questo
si è adoperato - che prevede la possibilità per l'office di gestire
delle strutture turistiche in terra francese, comunque all'estero.
Questo era un po' il punto che ci ha fatto fermare e riflettere se
intraprendere o no questa strada e se questo non è possibile, non
risulta possibile, si passerà sicuramente all'altra ipotesi: quella
dell'alienazione degli immobili, è di questo che le parlavo l'altro
giorno. Non c'è ancora una decisione in merito, però è una
determinazione che dobbiamo prendere nel corso di questa
settimana.
Presidente -
Per la replica, la parola al collega
Bertin.
Bertin (RC-AC) -
Su questa
Maison de la Vallée
d'Aoste
sono intervenuto diverse volte negli anni. Ormai
unanimemente riconosciamo il fatto che all'inizio forse ero solo
io, ma ormai un po' tutti siamo concordi sul fatto che non è
gestita in modo adeguato e che non dà i risultati che dovrebbe
dare, tant'è che lo stesso Consiglio per ben due volte ha approvato
delle mozioni: una per la riduzione dei costi e per valutare altri
tipi di gestione e l'ultima, qualche mese fa, visto che niente era
stato fatto concretamente in merito a questa cosa, un'altra mozione
ripresentata invitando Finaosta a fare uno studio, io spero che
Finaosta lo stia facendo e che, quando lo avrà finito, ce lo
manderà, tanto ho già fatto il 116 per averne documentazione.
Questo è un aspetto.
Un altro aspetto era legato alla gestione dal 1° luglio della
struttura, perché è stata affidata per anni sempre allo stesso
soggetto tramite un bando, un bando al quale casualmente rispondeva
sempre e soltanto lo stesso soggetto, vale a dire la società
dell'ex Consigliere della Lega Linty, e questo bando che ha sempre
vinto in tutte le occasioni, scade a giugno. Volevo sapere se era
rinnovato ancora una volta oppure dal 1° luglio l'aggiudicazione è,
da questo punto di vista, conclusa, non perché l'ex Consigliere
della Lega abbia particolare responsabilità. In realtà, non è
inadempiente rispetto al contratto, il problema è che il contratto
non richiedeva quello che era necessario per la gestione di questa
struttura nell'interesse della Valle d'Aosta: questo era il
principale intento di questa interrogazione. Lei pertanto,
Presidente, mi può confermare dal 1° luglio come sarà gestita
questa struttura?
(interruzione del Presidente della Regione, fuori
microfono)
... sì, va bene. Nel prossimo mese determinerete come...
(nuova interruzione del Presidente della Regione, fuori
microfono)
... va bene, insomma... mi auguro che non vengano fatte
ulteriori proroghe e che dal 1° luglio si passi a una gestione
diversa.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK