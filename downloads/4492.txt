Consiglio Regionale della Valle d'Aosta - Oggetto del Consiglio n. 167 del 31 marzo 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 167 del 31 marzo 1982 - Resoconto
OGGETTO N. 167/VII - LOTTA ALLA FAME NEL MONDO E AIUTO AI
PAESI IN VIA DI SVILUPPO. APPROVAZIONE DI ORDINE DEL
GIORNO.
PRESIDENTE
: Do lettura del testo dell'ordine del
giorno:
IL CONSIGLIO REGIONALE DELLA VALLE D'AOSTA
In occasione della discussione sui provvedimenti legislativi di
approvazione del bilancio per l'anno 1982;
CONSIDERATO che la tragedia della morte per fame emerge
all'attenzione dell'opinione pubblica mondiale solo in occasione
delle grosse calamità che provocano la carestia in intere
nazioni;
che la
rincorsa agli armamenti
da parte delle
varie potenze continua e si diversifica nella ricerca di sempre più
sofisticati strumenti di morte divorando risorse finanziarie
immense;
che gli organismi internazionali non riescono ad articolare
validi piani di intervento sia nell'emergenza delle situazioni più
gravi sia nella proposta operativa di piani di sviluppo legati alle
esigenze delle zone ed
in
collegamento con gli organismi
locali e le popolazioni stesse anche a causa della propria
elefantiaca struttura che toglie risorse ai possibili
interventi;
che nell'ambito dell'OCSE (organismo internazionale per
l'aiuto allo sviluppo) era stato deliberato che i vari Paesi
aderenti contribuissero con almeno lo 0,7% del proprio reddito
nazionale lordo in luogo dell'1% richiesto dai Paesi in via di
sviluppo;
DELIBERA
1) affinché la Regione Autonoma Valle d'Aosta, consapevole
del proprio patrimonio storico, culturale e da sempre sensibile ai
problemi delle minoranze, si faccia carico del grave problema e
partecipi alla lotta alla fame nel mondo per l'attuazione di
progetti di sviluppo concordati.
2) dà mandato alla Giunta affinché predisponga tutti gli
strumenti per dare esecuzione al deliberato, anche in accordo con
le Associazioni regionali che si occupano del problema, presentando
entro sei mesi al Consiglio regionale le relative proposte di
intervento.
PRESIDENTE
: Abbiamo chiuso ieri i lavori con la
discussione generale sulle leggi 346 e 347 e con l'incarico ai
presentatori dei due ordini del giorno sui problemi dell'aiuto ai
paesi in via di sviluppo e per la lotta contro la fame di redigere
un testo unificato.
Avrete trovato, ciascuno al proprio posto, il testo che è stato
concordato dai presentatori delle due mozioni sul quale chiedo che
il Consiglio si pronunci.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità.
PRESIDENTE
: Secondo l'ordine dei lavori che avevamo
assieme prestabilito all'inizio della trattazione degli oggetti 21
e 22, passiamo all'esame dell'articolato del disegno di legge n.
346.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK