Consiglio Regionale della Valle d'Aosta - Oggetto del Consiglio n. 1821 del 14 febbraio 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 1821 del 14 febbraio 1996 - Resoconto
SEDUTA ANTIMERIDIANA DEL 14 FEBBRAIO 1996
OGGETTO N. 1821/X Concessione di un contributo di lire 7.000.000
al Comune di Saint-Vincent per l'organizzazione del "IV° premio
letterario di Francesistica Terme di Saint-Vincent" e del "I°
Premio Balmas - Valle d'Aosta" 1996, ai sensi della legge regionale
20 agosto 1993, n. 69.
Deliberazione Il Consiglio
Premesso che:
La legge regionale 20 agosto 1993, n. 69 disciplina la
concessione di contributi a favore di associazioni ed enti pubblici
e privati per attività ed iniziative a carattere culturale,
scientifico ed artistico suscettibili di favorire la crescita
culturale della Valle d'Aosta.
Il Comune di Saint-Vincent, il Direttore delle Terme e il
Presidente della Biblioteca di Saint-Vincent con lettera in data 3
gennaio 1996, hanno inoltrato all'Assessorato della Pubblica
Istruzione una domanda tendente ad ottenere un contributo per
l'organizzazione del "IV° Premio Letterario di Francesistica Terme
di Saint-Vincent" e del "I° Premio Balmas Valle d'Aosta", 1996.
I Premi sono stati istituiti per promuovere, diffondere e
incentivare le culture e le letterature francofone: il "Premio
Letterario Terme di Saint-Vincent" viene annualmente attribuito da
una giuria espressa dalla "Società Universitaria per gli studi di
Lingua e Letteratura Francese" (S.U.S.L.L.F.), organismo che
raggruppa i professori di Lingua e Letteratura francese e di
Letterature Francofone di tutte le Università italiane, accogliendo
anche studiosi stranieri di fama internazionale. Il Premio è
destinato a coronare annualmente un lavoro di carattere
scientifico, pubblicato da non più di tre anni, che abbia arrecato
un contributo originale nel campo della ricerca a sostegno della
causa di una sempre migliore conoscenza e confronto delle culture
italiana e francese.
A decorrere dal 1996 è stata istituita una sezione particolare
ed autonoma del Premio, consacrata alla cultura storica, letteraria
ed artistica francofona della Valle d'Aosta. Tale sezione si
intitola "Premio Balmas Valle d'Aosta" ed è dedicata alla memoria
di Enea Balmas, grande francesista italiano, professore
dell'Università Statale a Milano, scomparso il 30 dicembre
1994.
L'iniziativa si svolgerà secondo il programma seguente:
"Salone delle Terme di Saint-Vincent, 20 gennaio 1996
ore 16
Saluto delle Autorità regionali e Comunali e del Presidente
della S.U.S.L.L.F. Paolo Carile
Henri Lopes (scrittore),
Pourquoi j'ecris l'Afrique en français?
ore 17
Paolo Fabbri (Direttore dell'Istituto Italiano di Cultura di
Parigi)
e Yves Hersant (Direttore di Ricerca della "Ecole des Hautes
Etudes en Sciences Sociales" di Parigi):
Francia-Italia: sguardi incrociati
ore 18
Conferimento dei:
IV Premio Letterario di Francesistica Terme di Saint-Vincent
I Premio Balmas-Valle d'Aosta
ore 19
Cena-buffet"
La richiesta di finanziamento è stata corredata dal preventivo
qui di seguito riportato:
Spese tipografiche
(manifesti, inviti, carta da lettera intestata) Lire
6.000.000
(pergamene) Lire 600.000
Spese di ospitalita
(albergo per giuria, finalisti, direttivo S.U.S.L.L.F.,
relatori) Lire 3.000.000
Transfert oratori
(biglietto treno TGV, transfert
Ginevra/Saint-Vincent AR) Lire 3.000.000
Compenso oratore ufficiale
Henri Lopes (2500 fr. x 318) Lire 800.000
Servizio fotografico Lire 750.000
Varie ed eventuali
(spese di cartoleria, nastri pergamene, hostess) Lire
1.000.000
Ammontare premi
Premio di Francesistica Terme di Saint-Vincent Lire
5.000.000
Premio Balmas Valle d'Aosta Lire 2.000.000
Cerimonia
Abbellimento sala (fiori) Lire 1.000.000
Dîner-Buffet (30.000 x persona-150 persone circa) Lire
5.000.000
Totale Lire 28.150.000
I Servizi Culturali dell'Assessorato della Pubblica Istruzione
hanno provveduto all'istruttoria ed alla valutazione della domanda
esprimendo parere favorevole sulla sua ammissibilità a contributo,
ai sensi dell'articolo 3, comma 1, della logge regionale 20 agosto
1993, n. 69.
Il contributo, pertanto, può essere determinato nella misura di
lire 7.000.000, corrispondente al 25 percento circa delle spese
preventivate.
Visto il parere favorevole di legittimità rilasciato dal
Dirigente dei Servizi Culturali dell'Assessorato della Pubblica
Istruzione, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Delibera
1) di approvare, ai sensi dell'articolo 3, comma 1, della legge
regionale 20 agosto 1993, n. 69, la concessione all'Amministrazione
comunale di Saint-Vincent, di un contributo di lire 7.000.000
(settemilioni) pari al 25 percento circa della spesa preventivata
in lire 28.150.000 quale concorso nell'organizzazione del "IV
Premio Letterario di Francesistica Terme di Saint-Vincent" e del "I
Premio Balmas Valle d'Aosta", edizione 1996;
2) di approvare e di impegnare la spesa di lire 7.000.000
(settemilioni) da imputare al capitolo 57260 del bilancio
preventivo della Regione per l'anno 1996 ("Contributi ad enti ed
associazioni culturali ed educative per manifestazioni ed
iniziative culturali e scientifiche") - richiesta n. 1409 "L.R. 20
agosto 1993, n. 69" - che presenta la necessaria disponibilità di
fondi;
3) di liquidare il contributo in due rate:
- la prima di lire 4.200.000 (quattromilioniduecentomila),
corrispondente al 60 percento dell'importo concesso,
immediatamente;
- la seconda, di lire 2.800.000 (duemilioniottocentomila), a
iniziativa conclusa e secondo le modalità previste dall'articolo 9
della L.R. n. 69/1993;
4) di ordinare l'emissione del relativo mandato di pagamento con
le modalità di cui all'articolo 59 della legge regionale n. 90 del
27 dicembre 1989 e successive modificazioni, precisando che il
contributo non è soggetto alla ritenuta d'acconto del 4 percento di
cui all'articolo 28 del D.P.R. n. 600/1973;
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate all'articolo 8 del
decreto legislativo 22 aprile 1994, n. 320 e di darne
esecuzione.
Presidente E' aperta la discussione generale. Qualcuno chiede la
parola? Se nessuno chiede la parola, pongo in votazione la
deliberazione in oggetto:
Presenti, votanti e favorevoli: 27
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK