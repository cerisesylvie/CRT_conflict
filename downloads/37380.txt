Consiglio Regionale della Valle d'Aosta - Oggetto del Consiglio n. 1170 del 22 aprile 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Alcolismo e tossicodipendenze
Politiche giovanili
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1170 del 22 aprile 2015 - Resoconto
OGGETTO N. 1170/XIV - Interpellanza: "Iniziative per la
prevenzione dell'alcolismo giovanile".
Presidente
- Per l'illustrazione, la parola alla
Consigliera Fontana.
Fontana (PD-SIN.VDA)
- Grazie Presidente.
In Valle d'Aosta esiste un grave problema legato all'alcol, e
non solo; ultimamente sono aumentati anche episodi della cosiddetta
"devianza giovanile", episodi di violenza, bullismo, atti vandalici
che vanno inquadrati nello stesso ambito del disagio giovanile.
Penso che la Valle d'Aosta si trovi di fronte ad una crisi dei
giovani nel riconoscere la propria collocazione. Ad Aosta il
fenomeno dell'alcolismo è in progressiva crescita, tanto da essere
diventato la prima forma di dipendenza anche nella nostra regione.
Il consumo eccessivo di bevande alcoliche continua ad essere una
delle piaghe più radicate nella comunità valdostana, infatti la
Valle d'Aosta fa registrare la percentuale più elevata di decessi
attribuiti totalmente all'abuso di alcolici. Inoltre, secondo i
dati resi noti a Roma, in occasione dell'alcol
Prevention
Day
dell'Osservatorio Nazionale Alcol dell'ISS, la nostra
regione è seconda soltanto al Molise per percentuale di decessi
causati da patologie legate parzialmente agli alcolici. Se la
tossicodipendenza è ormai stabile, l'alcoldipendenza aumenta ogni
anno; tra i giovanissimi valdostani nella fascia compresa tra gli
11 e i 18 anni il 25 percento ha fatto almeno una volta abuso di
alcolici a fronte di una media nazionale di circa la metà, il 12
percento.
Prendiamo atto dell'importanza del progetto posto in essere dal
Dipartimento di salute mentale dell'azienda dell'USL della Valle
d'Aosta, finalizzato alla prevenzione dell'alcolismo giovanile e
dal contenimento del cosiddetto "allarme giovani". Siamo molto
preoccupati dalle notizie relative ad episodi di vendita di
alcolici ai minorenni da parte di gestori di locali notturni,
scoperti poco tempo fa dalla Polizia, ad Aosta.
Chiediamo all'Assessore competente se intenda dare segnali più
incisivi nella prevenzione dell'alcolismo giovanile e puntare, con
la collaborazione delle Forze dell'ordine, a controlli più
capillari nei confronti dei gestori di locali pubblici che vendono
alcolici ai minorenni. Grazie.
Presidente -
Per la risposta, la parola all'Assessore
Fosson.
Fosson (UV)
- Grazie.
Quello dell'alcolismo in Valle d'Aosta e soprattutto
dell'alcolismo giovanile, è un problema centrale, drammatico e
questo lo sottolineo anch'io. Domenica mi hanno telefonato e mi
hanno comunicato questi dati: fermo restando i limiti della
statistica, due casi in più siamo i primi in graduatoria, o due
casi in meno la Valle d'Aosta è ultima, resta il fatto che la
situazione è allarmante. Io li avevo già visti in altre occasioni,
sono dati del 2010. Speriamo che negli anni, proprio per quello che
lei ha ricordato correttamente, si siano modificati, però sono dei
dati molto pesanti, per cui io penso che questa sia una delle
priorità. Sulle priorità ho già parlato altre volte rispondendo che
il nuovo Piano sanitario sarà un piano che porrà al centro la
prevenzione e su questo dobbiamo sicuramente riorganizzare un
servizio.
Ci sono delle premesse anche interessanti, perché la base
legislativa (lo dico perché è giusto conoscerla), la legge 109 del
2012, ha introdotto alcune importanti norme in tema di bevande
alcoliche: c'è il divieto di vendita di bevande alcoliche e di
bottiglie ai minori di 18 anni sancito con l'obbligo di richiesta,
da parte del venditore, di un documento d'identità. Quindi questa è
già una normativa con tutte le sanzioni successive, mentre per il
servizio di somministrazione al bancone e al tavolo il limite
rimarrà quello dei 16 anni. Dal punto di vista normativo quindi noi
abbiamo già due leggi, e la legge del 2012 è importante, è una
legge che va fatta sicuramente rispettare.
Che cosa intendiamo fare? Io direi che in questo momento, a
parte il discorso del SERD, dove c'è un gruppo di alcologia
specifico che tratta l'argomento, è stato istituito anche un gruppo
equipe
giovani e adulti che ha degli educatori professionali
e, nel corso del 2014, questa
equipe
ha visitato diverse
scuole: l'Istituto professionale di Chavonne, l'ISIP di Châtillon,
e fa iniziative frequenti alla Cittadella dei Giovani. È stata
anche rivolta un'attenzione particolare alla Valdigne. Se si
ricorda, dai primi dati epidemiologici che avevamo fatto noi nel
2006-2007 avevamo visto in questa valle come il tasso di alcolismo,
soprattutto nei giovani, era un tasso elevato e ancora più
preoccupante che in altre zone. Non solo, ma è stata fatta
un'attività di sensibilizzazione nei confronti dei medici di
famiglia. Cosa pensiamo di fare? Premettendo quanto detto, quello
di porre al centro di nuovo uno studio con risorse (che purtroppo
non sono più quelle di una volta) per introdurre tutto un percorso
preventivo contro l'alcolismo, soprattutto quello giovanile, con
iniziative mirate. Avevamo fatto iniziative nelle discoteche in cui
c'era un
promoter
che non beveva, e poi azioni mirate, anche
in questi giorni, lo diremo dopo. Quest'anno c'è una
riorganizzazione per il pensionamento del Primario del SERD e un
nuovo concorso da Primario della psicologia, e quindi occorre
ristrutturare questo servizio con dei percorsi e degli orizzonti
nuovi. Privilegiando una comunicazione diversa sulla violenza, che
è poi anche una conseguenza dell'alcolismo, si proponeva un ricorso
alla televisione. Ecco, io penso che gli
spot
comunicativi
legati alla nostra tradizione, qua, in Valle, potrebbero essere
molto importanti; hanno dei costi, purtroppo hanno dei costi.
Io ho pensato e mi sono anche interrogato con chi si occupa di
questo: il problema è sicuramente culturale in Valle d'Aosta,
perché ad esempio nei giovani passa il messaggio "ma sì, un po' non
fa male" ecc. Noi non diciamo che bere fa male, anzi, delle volte
diciamo che il nostro vino ha delle caratteristiche particolari,
come la presenza degli antiossidanti, però va bevuto con estrema
moderazione. Il tollerare la sbronza del ragazzo rispetto al fatto
che dica: "io stasera vado in discoteca, uno non beve, noi altri
quattro possiamo bere" riducendo il problema al ritiro è un fatto
culturale, che tra tutti, come società, come operatori sanitari,
come medici, ci deve imporre di introdurre il concetto che bere non
fa bene, soprattutto per chi è in età di sviluppo. Lascerei perdere
tutti i discorsi valoriali che sono discorsi un pochino più
difficili e pesanti, ma noi dobbiamo impostare una nuova
comunicazione, una nuova prevenzione, e renderci conto tutti
insieme, che il fatto dell'alcolismo in Valle d'Aosta è un fatto
culturale.
Presidente -
Per la replica, la parola alla Consigliera
Fontana.
Fontana (PD-SIN.VDA) -
La ringrazio, Assessore, per tutte
le informazioni che ci ha dato; non avevo dubbi, perché sono anni
che ho sempre posto all'attenzione di questo Consiglio il problema
dell'alcolismo. Noi non siamo contro il bere quando è moderato,
però la situazione adesso ci sta sfuggendo di mano.
Io ho voluto fare questa interpellanza perché avevamo posto
anche l'attenzione, se si ricorda, sul problema dei distributori
automatici; lì è stata presa una presa di posizione, per i
minorenni adesso ci va la carta da inserire, e quello mi va bene.
Il 4 di aprile, però, è stato multato un gestore che dava da bere
ai minorenni. Allora io dico solo questo: noi dobbiamo fare una
campagna di informazione intanto per i giovani (quello che le avevo
detto l'altra volta), sia per il bullismo, sia per le droghe.
Secondo me si può fare un insieme di cose: spiegare a questi
giovani che non è vero che non fa male, bisogna spiegare che bere
moderatamente va bene, ma che poi alla fine ne portano le
conseguenze. Io non so come, perché non è facile, mi rendo conto
che i costi sono anche tanti e di risorse ne stiamo già impegnando
tantissime per la prevenzione, perché effettivamente i servizi sono
tanti, di questo le devo dare merito, però alla fine non sono
incisivi.
Dobbiamo trovare un qualcosa...mettiamola così, una campagna
"choc" per far capire ai giovani che se continuano su questa strada
il loro futuro non è così roseo come loro pensano, e poi non solo a
loro, anche ai gestori dei locali. A questo punto, facciamo magari
un'iniziativa in cui invitiamo tutti i gestori e spieghiamo loro
che non è che siamo contrari che loro vendano ai maggiorenni,
perché se uno è maggiorenne può fare quello che vuole, ma di fare
veramente attenzione ai minorenni, perché sono bambini e finiscono
in ospedale! Adesso siamo arrivati quasi al primo posto, è
preoccupante ed è più preoccupante della tossicodipendenza! Io non
lo so...che futuro hanno i nostri figli? Che futuro diamo alla
nostra regione? Io non so come, ma tutti insieme vediamo un attimo
se veramente possiamo fare questa campagna pubblicitaria e
trasmettere quello che proviamo anche noi genitori nei confronti di
questi ragazzi, perché noi vogliamo il loro bene, non li vogliamo
castigare, ma vogliamo far loro capire che la vita è bella e un
futuro migliore è meglio anche per loro. Grazie.
Président -
Point 20 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK