Consiglio Regionale della Valle d'Aosta - Oggetto del Consiglio n. 1737 del 14 luglio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1737 del 14 luglio 2022 - Resoconto
OGGETTO N. 1737/XVI - Interpellanze: "Prospettive e
intendimenti in merito al progetto di ampliamento dell'ospedale U.
Parini di Aosta" e "Intendimenti futuri in merito al programma dei
lavori di ampliamento dell'ospedale regionale ed esiti del tavolo
di confronto con il Comune di Aosta".
Bertin (Presidente) -
Alla presenza di 32 Consiglieri,
possiamo riprendere i lavori di questo pomeriggio.
Siamo al punto n. 48 dell'ordine del giorno che, come stabilito
dalla conferenza dei capigruppo, verrà affrontato congiuntamente
con il punto n. 49.
Procediamo pertanto alle due illustrazioni da parte dei
Consiglieri; successivamente la risposta congiunta. Consigliere
Rollandin per l'illustrazione.
Rollandin (PA) -
La nota che noi abbiamo presentato si
riferisce, ancora una volta, alla situazione dell'Ospedale
regionale. Se ne è molto discusso quando si è deciso d'intervenire
nella zona, con i dovuti accorgimenti, con le prospettive che
devono essere alla base del futuro di quest'Ospedale.
Quindi noi chiediamo di sapere a che punto è oggi la strada e
come s'intende continuare con una certa celerità per cercare di
avere la possibilità di ultimare quest'intervento che, sicuramente,
è sempre più necessario e importante, tenendo conto delle
situazioni sia a livello regionale che a livello nazionale.
Chiediamo di avere delle notizie in merito a
quest'evoluzione.
Presidente -
Per la seconda relazione, la consigliera
Erika Guichardaz.
Guichardaz E. (PCP) -
Rispetto a quanto chiesto dal
collega Rollandin, avendo appreso dai comunicati stampa e dalle
notizie da parte del Comune d'Aosta, che ci ha fatto in sostanza
sapere che si abbandonerà l'idea del Piano aggiuntivo
dell'Ospedale, volevamo anche noi capire a questo punto se
corrisponda al vero quest'abbandono del piano in più dell'Ospedale,
che era stato caldeggiato dall'Assessore in Commissione, anche per
una questione legata credo all'elisuperficie da come ci era stato
detto, quindi capire se, anche con un piano in meno rispetto a cosa
si pensava, è comunque possibile fare l'elisuperficie.
Se è possibile conoscere quali sono le variazioni rispetto ai
lavori, quindi comprendere anche se vi siano state ipotesi rispetto
alla viabilità, alla cantierabilità, all'accessibilità delle due
strutture, quella dell'Ospedale e quella museale, e se è possibile
ed è sua intenzione riferire anche in Commissione competente le
novità prese in considerazione.
Presidente -
Risponde l'assessore Barmasse.
Barmasse (UV) -
In relazione a quanto richiesto dal
consigliere Rollandin, la società SIV, stazione appaltante
dell'intervento, e il gruppo di progettazione, capitanato dalla
società di architettura ospedaliera CSP S.r.l. di Firenze, stanno
lavorando nell'ottica della massima ottimizzazione dell'attività di
revisione progettuale, anche mediante l'adozione di tecniche di
Project Management, utili a migliorare l'efficacia dell'azione
amministrativa, nonché a ridurre, mediante opportuni strumenti, i
tempi di esecuzione dei lavori.
Il tavolo di lavoro con il Comune di Aosta ha visto di recente
l'illustrazione dei primi esiti di revisione progettuale: sono
stati avviati confronti in merito alle problematiche che saranno
oggetto di conferenza dei servizi in modo da ridurre al massimo i
tempi di approvazione, il mandato generale e l'ottimizzazione delle
attività di revisione progettuale, al fine di consentire l'avvio
della gara d'appalto dei lavori già a inizio 2023.
La variante del corpo di ampliamento ad est non comporta
sostanziali modificazioni alla sagoma dell'edificio già
concessionata, a garanzia della celerità della procedura.
La ridistribuzione interna degli spazi e dei solai e livelli
seminterrati e interrati, consente di mantenere inalterate le
superfici ospedaliere, nonostante la presenza dell'ampia area
archeologica da salvaguardare e questo ci evita di fare il piano in
più, quindi di rimanere nelle volumetrie che erano già state
approvate precedentemente dal progetto esecutivo.
Anche la variante alle fasi 4 e 5 di ristrutturazione, seppur
limitata a livello di fattibilità tecnico-economica, è oggetto di
opportuni approfondimenti, al fine di ottimizzare l'esatta sequenza
degli interventi, tenuto conto delle necessità dei servizi
temporanei e di quelli che devono essere mantenuti anche nelle fasi
di cantiere.
Questo lavoro consentirà di ottimizzare tempi e opportunità
d'intervento.
Dai primi risultati dell'adozione di queste tecniche di
management, è già immersa la possibilità di anticipare il
trasferimento al Parini del reparto di psichiatria e la conclusione
delle prime ristrutturazioni, attività esterna che oggi ha la
maggiore criticità.
Nel corso dei prossimi mesi sarà, quindi, possibile definire il
cronoprogramma pluriennale di dettaglio degli interventi delle fasi
4 e 5, ritenuti utili anche dalla USL per meglio programmare e
ottimizzare i propri investimenti ordinari.
Con riferimento al DEFR - fatto salvo qualche aggiustamento
dovuto alla prossima revisione della programmazione di SIV, con la
riformulazione dei programmi POST e PEA - quanto esposto
all'interno del documento trova sostanziale conferma.
Se le utenze necessarie sono sufficienti alla progettazione, è
ancora in corso l'intervento nel suo complesso - comprensivo quindi
delle ristrutturazioni e della realizzazione di un nuovo corpo
materno infantile - e garantirà la migliore funzionalità possibile
della macchina Ospedale, in sinergia tra l'edificio inteso come
architettura, impianti e del servizio ospedaliero reso al
paziente.
Per quanto riguarda l'esito della riunione del tavolo dei lavori
sopracitato, cioè il tavolo di lavoro con il Comune di Aosta in
data 28 giugno 2022, nel corso della riunione del tavolo di lavoro
con il Comune e con la società SIV, stazione appaltante
dell'intervento, il gruppo di progettazione ha illustrato la
variante al Masterplan generale dell'ampliamento e ristrutturazione
dell'Ospedale Umberto Parini di Aosta, così come indicato dalla DGR
regionale del settembre 2021, "Riavvio della variante
progettuale".
Nel corso dell'esposizione non sono state segnalate criticità
tecniche tali da mettere in dubbio la compatibilità e
realizzabilità di tale opera, pur dovendo salvaguardare gli spazi
sottratti da ritrovamenti archeologici.
Successivamente, i progettisti si sono confrontati in maniera
collaborativa e costruttiva con i tecnici comunali in merito alla
viabilità di cantiere, che sarà oggetto di variante nel dintorno di
Viale Ginevra, al fine di ridurre i tempi delle lavorazioni e gli
impatti.
In ogni caso, la società SIV imporrà nella fase di gara dei
lavori l'adozione di specifiche misure, volte alla riduzione di
tutti gli impatti sull'area, compresi quelli sulla viabilità, anche
imponendo, laddove è possibile, puntuali strategie organizzative
non ordinarie.
Per quanto riguarda l'accessibilità all'Ospedale, rispetto al
progetto di ampliamento approvato, non vi sono modifiche delle
funzioni e non sono previsti nuovi accessi veicolari rispetto a
quelli oggi presenti.
Per quanto riguarda l'abbandono di un piano, in parte le ho già
risposto, comunque come già detto poc'anzi, la variante del corpo
di ampliamento ad est non comporta modifiche alla sagoma
dell'edificio, alle superfici complessive né al numero dei piani,
nonostante la presenza dell'ampia area archeologica da
salvaguardare, né vi sono novità o modifiche in merito alla
collocazione e realizzazione dell'elisuperficie la cui fattibilità
resta confermata.
"Se è mia intenzione riferire nel dettaglio alla Commissione":
sono intenzionato sicuramente - non appena disponibili i progetti
dell'avanzamento delle varie fasi, definitivo per la fase 3 e
preliminare per le fasi 4 e 5 - a riferire alla Commissione
competente, alla presenza di SIV e dei professionisti.
Presidente -
Per la replica, consigliere Rollandin.
Rollandin (PA) -
Credo che non ci siano dubbi su quello
che si sta facendo e come si sta procedendo, sia dal punto di vista
dell'originario, iniziale oggetto che di volta in volta viene
adattato a seconda delle peculiarità collegate e collegabili
all'evolversi del progetto, naturalmente senza stravolgere il
progetto ma condizionandolo alle esigenze.
Sul resto credo che è già stato detto per quanto riguarda la
parte archeologica, evidentemente si vuole salvaguardare in quel
punto quello che si è avuto a suo tempo come risultato degli scavi
e questo è noto e quindi non cambia nulla rispetto a quello
precedente.
Riteniamo che la parte importante sia quella accelerare il più
possibile le progettazioni e soprattutto l'evolversi della
possibilità di operare, tenendo conto delle parti progettuali già
pronte e, come è stato detto, già nella situazione di poter
operare, per avvicinarsi il più possibile alle esigenze della
nostra struttura.
Presidente -
Per replica la consigliera Erika
Guichardaz.
Guichardaz E. (PCP) -
Naturalmente, a differenza di
quello che ha detto il consigliere Rollandin, io di dubbi ne nutro
e ancora di più dopo quello che lei ha detto, perché, pur con nuove
tecnologie che possiamo capire che nel giro di qualche anno possano
essere uscite, pensare che, in sostanza, i due piani interrati e il
piano superiore mantengano comunque inalterate la superficie
ospedaliera ci lascia alquanto perplessi, ma, naturalmente,
aspetteremo il progetto per capire effettivamente, rispetto ai
posti letto e a quanto si immaginava di mettere come locali tecnici
nelle parti inferiori dell'Ospedale, come è stato possibile,
mantenendo la stessa sagoma, riuscire a metterci tutto lì
dentro.
Rispetto alle nostre domande, non trova una risposta la
questione dei parcheggi, che immagino essere stati ridotti, quindi
aspetteremo, anche sotto questo punto di vista, questa risposta che
- lo apprezzo - porterà in Commissione; naturalmente sarebbe buona
cosa, come ha fatto notare prima il Presidente, molto
probabilmente, anche se non c'è la fase progettuale, se anche il
Consiglio regionale cammin facendo fosse informato delle cose che
stanno avvenendo, credo che sarebbe a beneficio di tutti, anche
perché questa risulta essere l'opera più importante che si pensa di
mettere in cantiere, quindi immagino che sotto questo punto di
vista, piuttosto che ascoltare le notizie stampa, sarebbe
importante che il Consiglio fosse in qualche modo coinvolto
maggiormente.
Quindi valuti lei se è il caso, in qualche modo, di farci
comunque avere delle notizie maggiori.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK