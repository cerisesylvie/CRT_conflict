Consiglio Regionale della Valle d'Aosta - Oggetto del Consiglio n. 2914 del 20 settembre 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENERGIA
Energia idroelettrica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2914 del 20 settembre 2017 - Resoconto
OGGETTO N. 2914/XIV - Interrogazione a risposta immediata:
"Valutazione di soluzioni alternative alla vendita della centralina
ex Balzano sita nel Comune di Verrès".
Rosset (Presidente) -
Punto n. 3.03 all'ordine del
giorno. Per l'illustrazione ha chiesto la parola il Consigliere
Baccega; ne ha facoltà.
Baccega (EPAV) -
Questo argomento, che è all'ordine del
giorno, è molto dibattuto soprattutto in Bassa Valle. È vero che
avevamo messo nel piano alienazioni della Regione la centralina, ma
sono passati sedici mesi. Ci sembrava opportuno capire dalla Giunta
se erano state fatte delle valutazioni relativamente alla vendita e
se queste avrebbero coinvolto magari tutti gli attori in tale
percorso (parlo degli enti pubblici, piuttosto che il Consiglio
regionale). È una richiesta molto semplice e aspetto la sua
risposta, Assessore.
Presidente -
Ha chiesto la parola l'Assessore Chatrian;
ne ha facoltà.
Chatrian (ALPE) -
Il collega Baccega ci dà l'occasione
per ricordare che esiste un Piano delle alienazioni e
valorizzazioni dei beni di proprietà regionale. Da quello che mi è
stato riferito dalla struttura competente, mi risulta che quel
piano, prima di essere completato e approvato dal Consiglio, sia
stato condiviso con gli Enti locali e che non sia stata espressa
alcuna proposta, né alcuna obiezione da parte delle Amministrazioni
comunali. Al di là di questo, che è storia, veniamo a noi.
In merito alla centralina ex Balzano, nella giornata di ieri ci
è stato trasmesso un atto dalla Giunta dell'
Unité des Communes
Valdôtaines Évançon
, adottato lunedì 18 settembre, con cui si
richiede all'Amministrazione regionale di sospendere la procedura
di vendita all'incanto della centrale. La deliberazione chiede
anche un confronto con la Regione per individuare e condividere le
soluzioni alternative che possono rappresentare un futuro sviluppo
dell'area industriale in questione. Il bene era stato inserito nel
piano alienazioni approvato il 25 febbraio 2016 e la perizia è
stata ultimata solo nel giugno 2017. Pertanto se ci sono nuove idee
e nuove proposte, ben venga, dal nostro punto di vista.
Vorrei solo ricordare che la centrale è inutilizzata dal 2002,
data in cui è stata danneggiata da un incendio, e l'Amministrazione
regionale ha speso circa 700 mila euro per i lavori di ripristino
dei danni provocati da quell'incendio. I lavori sono terminati nel
2010. Faccio presente che per la messa in funzione dell'impianto
sono comunque ancora necessari importanti lavori, in particolare
sulla conduttura. Allo stato attuale non è quindi possibile mettere
in funzione l'impianto. Ad agosto 2017, in attuazione del piano, si
è proceduto alla pubblicazione dell'avviso di asta pubblica della
centrale in base alla perizia esperita.
Detto questo, preso atto con i colleghi di maggioranza che
l'atto trasmesso dalla Giunta di ieri dell'Unité Évançon è stato
votato all'unanimità (quindi tutti i Sindaci l'hanno votato),
abbiamo deciso di proporre al Consiglio l'adozione di una
risoluzione - la presenteremo tra poco, in tarda mattinata o nel
primo pomeriggio - che impegni la Giunta a sospendere l'asta, però
per un periodo non superiore ai sessanta giorni, per dare modo ai
Sindaci dell'Unité Évançon di rappresentare le loro proposte.
Qualora non si trovino soluzioni alternative fattibili, allo
scadere della sospensione l'asta verrà nuovamente bandita. Mi
sembra che questa sia una posizione di apertura nei confronti dei
Comuni, nel senso che per la prima volta i Comuni avranno modo di
comunicarci le loro intenzioni. Proporremo pertanto al Consiglio di
sospendere tale operazione, dando però un periodo ben preciso, in
modo che ci sia la possibilità da parte dell'Amministrazione
regionale di valutare le proposte che arriveranno dagli Enti locali
della Bassa Valle.
Presidente -
Per la replica ha chiesto la parola il
Consigliere Baccega; ne ha facoltà.
Baccega (EPAV) -
Identica risoluzione avremmo preparato
anche noi, proprio perché ieri l'
Unité des Communes
aveva
trasmesso anche a noi quella nota.
Lei ha fatto brevemente la storia di questo percorso, ma io le
ricordo che da febbraio 2016, da quando la Giunta aveva messo nel
piano delle alienazioni la centralina ex Balzano, sono cambiate
molte cose e sono entrate in gioco molte novità. Intanto la
centralina ha avuto una subconcessione che era stata fatta scadere
nel 2010 e poi - non so se all'interno della Giunta vi parlate -
c'era un'azienda siderurgica molto importante, con molte sedi in
Italia, che aveva fatto dei sopralluoghi manifestando l'interesse a
valutare anche la gestione della centralina e dichiarandosi azienda
con consumo di energia molto alto. Certo, la centralina è di
proprietà regionale e l'area è di proprietà di Vallée d'Aoste
Structure, sempre pubblico è.
Se andate nella direzione di sospendere la gara, andate nella
direzione che avevamo auspicato. Auspichiamo che la stessa cosa
possa giungere anche in Commissione per poter dare un contributo
più ampio sull'eventuale percorso da attuare.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK