Consiglio Regionale della Valle d'Aosta - Oggetto del Consiglio n. 1010 del 23 ottobre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1010 del 23 ottobre 2019 - Resoconto
OGGETTO N. 1010/XV - Interrogazione: "Tempistica per l'inizio
del servizio dei treni bimodali sulla linea
Aosta/Ivrea/Chivasso/Torino".
Distort (Presidente) -
Punto n. 18 dell'ordine del
giorno. La parola all'Assessore Bertschy.
Bertschy (AV) -
La confusione che abbiamo fatto con
l'ordine del giorno... siamo tornati alle interrogazioni. Io
immagino che sulla domanda n. 1 possiamo ormai sorvolare e passare
direttamente alla n. 2, anche se è bene ricordare che ci sono state
notizie su tutti i giornali circa l'arrivo dei treni bimodali e le
difficoltà esistenti in questa fase iniziale circa il loro
utilizzo. Ciò non è che la conseguenza di alcune difficoltà che
sulla linea ci sono dal mese di settembre in relazione a delle
innovazioni che RFI ha portato sull'infrastruttura, difficoltà che
appunto i bimodali stanno riscontrando in maniera maggiore rispetto
ai minuetto, ma che esistevano già sui minuetto. Su questo io credo
che, quando ci sarà la possibilità in commissione di rendicontare,
sarà utile venire a raccontare un po' quello che sta succedendo. Mi
pare corretto dire al Consiglio che c'è un'azione giornaliera di
relazione di quello che sta succedendo e dei problemi che si
incontrano, delle difficoltà che il servizio ha, per cercare giorno
dopo giorno di migliorare la situazione. Tra le altre cose
purtroppo negative di questo periodo c'è stato - e questa mattina
c'è stata la denuncia da parte di Trenitalia - un atto chiamiamolo
così di vandalismo che trovate sulle cronache regionali: c'è stata
una denuncia per segnalare che sono stati messi dei sassi sui
binari che hanno comportato un ulteriore problema, un ulteriore
ritardo rispetto a quelli che già conosciamo.
Per venire all'aspetto specifico e alla domanda n. 2, l'attuale
pagamento è intorno ai 35 milioni di euro più l'IVA, che sono circa
3 milioni di euro, che è stata versata direttamente all'Agenzia
delle entrate essendo una fornitura intracomunitaria, sono circa 3
milioni e mezzo di IVA. Siamo alla fase conclusiva anche dell'AMIS
per il quarto e quinto treno, che, rispetto a questi tre treni che
sono stati messi in servizio, dovrà portare in dote la possibilità
di vedere l'utilizzo dei treni in doppia trazione, nel senso che
vuol dire due treni insieme, perché nelle linee più importanti,
quella del mattino e quella della sera dei pendolari, degli
studenti, la capienza dei bimodali che sono stati acquistati non è
sufficiente a garantire la portata che la linea necessita.
Mi piace ricordare, anche perché è stata la linea politica che
da sempre ho avuto su questa vicenda, che i bimodali possono essere
e devono essere un momento di transizione per la Valle d'Aosta,
senza gli interventi importanti sull'infrastruttura i bimodali non
miglioreranno il servizio, perché è come avere una buona macchina e
fargli fare le corse su una strada piena di buchi. L'infrastruttura
ferroviaria RFI si è impegnata con noi a sistemarla, ma in questi
anni non l'ha mai fatto e anche in quest'ultimo anno ha continuato
a perdere tempo, ci sono 30 milioni di euro da mettere in spesa e
noi avremo una riunione il 30 ottobre a riguardo, per avere un
programma di utilizzo... il 31 ottobre... di queste risorse, ma ad
oggi non ce l'abbiamo, senza investimenti sulla linea non sarà il
materiale rotabile a cambiare il servizio. In questo periodo, dopo
l'approvazione dell'ordine del giorno in Consiglio regionale nella
scorsa adunanza, abbiamo anche cominciato a prendere contatti con
gli enti con i quali ci è stato richiesto di collaborare, in
particolare l'Assessore Lapietra del Comune di Torino per fare gli
approfondimenti necessari a capire se il progetto sull'idrogeno può
avere una sua validità e comunque una sua possibilità di sviluppo
in termini di sperimentazione in Valle d'Aosta. Mi sono permesso di
dare alcune informazioni visto che sulla prima domanda abbiamo
potuto andare oltre.
Presidente -
Per la replica, la parola al consigliere
segretario Vesan.
Vesan (M5S) -
Sì, effettivamente la prima parte della
domanda: "
se esiste una data certa per l'inizio del
servizio...
", era ormai superata dagli eventi visto che è stata
rinviata la discussione di questa interrogazione. Relativamente
all'importo 35 milioni di euro più l'IVA, che, per fortuna, rientra
spero nella quota dei 10 decimi che tornerà nelle casse regionali,
sono comunque un importo particolarmente elevato, è una quota
significativa, adesso l'ordine di grandezza rispetto al totale mi
sembra che sia superiore al 70 percento, quindi abbiamo già pagato
anche parte dei treni che non abbiamo ancora visto e speriamo che
ci rimanga qualcosa per eventuali contestazioni nei confronti della
ditta visto che la fase di collaudo si sta rivelando faticosa.
Mi spiace rispondere a lei queste cose visto che di fatto
l'operazione bimodali è partita ormai da tantissimi anni, già dal
2012, quando non era lei l'Assessore competente e anche per quello
che riguarda i sassi sui binari confido più nel lavoro del nostro
Prefetto per evitare che questa terribile cosa abbia a ripetersi,
perché, per fortuna, c'è stato solo un ritardo di 35 minuti, ma
un'azione di vandalismo di questo tipo potrebbe essere ben più
dannosa.
Rimango un po' perplesso relativamente all'iniziativa bimodali
sentendo anche che gli abbineremo due a due, perché gli stessi
bimodali che sono stati praticamente costruiti e progettati su
nostra indicazione e solo per noi, perché prima non esistevano
nemmeno sul mercato, non sono in grado di gestire la capienza
necessaria sulla nostra linea e questo è scadente progettualità,
per non parlare del fatto che questi treni che sono stati
espressamente costruiti per la nostra linea non sono adatti a
transitare sulla nostra linea, evidenziando problematiche che erano
già uscite nel momento in cui era entrato in esercizio il treno
minuetto e quindi ormai da un'abbondante decina di anni. Ecco,
spiace perché abbiamo voluto fare gli autonomisti speciali su una
cosa come i treni e tristemente non abbiamo dato il brillante
esempio che chiedeva Chanoux a noi nella frase alle sue spalle.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK