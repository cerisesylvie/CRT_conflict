Consiglio Regionale della Valle d'Aosta - Oggetto del Consiglio n. 2881 del 29 maggio 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2881 del 29 maggio 1987 - Resoconto
OGGETTO N. 2881/VIII - DISEGNO DI LEGGE CONCERNENTE:
"FINANZIAMENTO DELLE AZIENDE AUTONOME DI SOGGIORNO, CURA E
TURISMO".
PRESIDENTE
: Ha chiesto di parlare l'Assessore al Turismo,
Urbanistica e Beni Culturali Lanièce, ne ha facoltà.
LANIECE - (D.C.):
Il disegno di legge in questione è
motivato con l'esigenza di assicurare alle attuali aziende di
soggiorno i mezzi per poter funzionare in attesa che entrino in
vigore le nuove A.P.T.; di conseguenza i soldi vengono prelevati
dai fondi messi a disposizione delle nuove aziende di promozione
turistica ed è necessario fare questa variazione.
Le Commissioni hanno espresso parere favorevole, quindi ritengo
che non ci sia da dilungarsi nell'illustrazione.
PRESIDENTE
: È aperta la discussione generale. Se nessun
Consigliere intende prendere la parola, dichiaro chiusa la
discussione generale.
Si passa all'esame dell'articolato. Do lettura dell'articolo
1:
ART. 1
1.
La Giunta è autorizzata a concedere contributi
volti a consentire il normale funzionamento delle Aziende di
soggiorno, cura e turismo, sino alla data di soppressione delle
aziende stesse a seguito della costituzione delle aziende di
promozione turistica, di cui alla L.R. 29.1.1987, n. 9, concernente
la "Riforma dell'organizzazione turistica della Regione".
2.
Ai fini della determinazione dell'ammontare dei
contributi di cui al comma precedente dovrà tenersi conto della
effettiva situazione finanziaria di ciascuna azienda, quale risulta
dal rispettivo bilancio di previsione per l'esercizio 1987.
PRESIDENTE
: Pongo in votazione l'articolo 1 testè
letto:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE
: Do lettura dell'articolo 2:
ART.
2
1. Le spese derivanti dall'applicazione della presente legge,
quantificate, limitatamente all'esercizio 1987, in lire 1200
milioni, graveranno sul cap. 37200 ("Contributi e sussidi ad
aziende di soggiorno per attività nel settore del turismo e del
tempo libero") del bilancio preventivo della Regione per l'anno in
corso.
2. Alla copertura dell'onere di cui al comma precedente si
provvede mediante riduzione di pari importo dello stanziamento
iscritto al cap. 50100 ("Fondo globale per il finanziamento di
spese per ulteriori programmi di sviluppo - spese correnti") a
valere sull'intervento previsto nell'allegato 8 del bilancio per
l'anno 1987, relativo al finanziamento della riforma
dell'organizzazione turistica: su detto intervento rimane
disponibile la minor somma di lire 800.000.000.
PRESIDENTE
: Pongo in votazione l'articolo 2 testè
letto:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE
: Do lettura dell'articolo 3:
ART.
3
1. Al bilancio di previsione della Regione per l'anno
finanziario 1987 sono apportate le seguenti variazioni:
PARTE SPESA
Variazione in diminuzione:
Cap. 50100 - "Fondo globale per il finanziamento di spese per
ulteriori programmi di sviluppo (Spese correnti)"
£ 1.200.000.000
Variazione in aumento:
Cap. 37200 - "Contributi e sussidi ad Aziende di soggiorno per
attività nel settore del turismo e del tempo libero"
£ 1.200.000.000
PRESIDENTE
: Pongo in votazione l'articolo 3 testè
letto:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE
: Viene aggiunto un nuovo articolo 4
concernente la dichiarazione di urgenza, di cui do lettura:
ART. 4
1.
La presente legge è dichiarata urgente ai sensi del
terzo comma dell'art. 31 dello Statuto Speciale ed entrerà in
vigore il giorno successivo a quello della sua pubblicazione nel
Bollettino Ufficiale della Regione.
2.
È fatto obbligo a chiunque spetti di osservarla e
di farla osservare come legge della Regione Valle d'Aosta.
PRESIDENTE
: Pongo in votazione l'articolo 4 testè
letto:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE
: Pongo in votazione la legge nel suo complesso
per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti: 24
Votanti: 24
Favorevoli: 21
Contrari: 3
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK