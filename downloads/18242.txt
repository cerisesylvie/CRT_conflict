Consiglio Regionale della Valle d'Aosta - Oggetto del Consiglio n. 1335 del 24 maggio 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SOCIALE
Assistenza socio-sanitaria
Famiglia, tutela dell'infanzia
Precedente
Successivo
Resoconto integrale del dibattito dell'aula
Oggetto del Consiglio n. 1335 del 24 maggio 2000 - Resoconto
OGGETTO N. 1335/XI Pubblicazione di un volume sui diritti
dell'infanzia. (Interpellanza)
Interpellanza Premesso:
- che recentemente è stato divulgato il libro "Voici les droits
des enfants" con prefazione del "Président du Conseil Régional de
la Vallée d’Aoste" e del "Président du Comité
Valdôtain de l’UNICEF";
- che il testo di tale pubblicazione, redatto esclusivamente in
lingua francese, riporta i principi contenuti nella "Convenzione
dei diritti dei bambini" approvati nel 1989
dall’Assemblea generale dell’ONU;
- che l’art. 14 nell’affermare il
diritto alla libertà d’opinione dispone che i
bambini "possono accettare i valori che propongono i loro
educatori, ma in nessun modo debbono essere influenzati o obbligati
ad adottarli";
- che l’art. 17 nel garantire il diritto
all’informazione precisa che "i bambini e gli
adolescenti fanno parte delle minoranze linguistiche e hanno il
diritto di accedere a un materiale informativo e ludico di buona
qualità, che sia espresso, nel loro linguaggio";
i sottoscritti Consiglieri regionali
Interpellano
l’Assessore alla Cultura per sapere:
1) se la scelta della divulgazione in francese sia frutto di una
valutazione effettuata con gli uffici
dell’Assessorato;
2) se non ritenga che tale scelta sia in contrasto con gli artt.
14 e 17 della convenzione;
3) se non ritenga opportuno integrare la divulgazione di tale
fondamentale documento con una versione in lingua italiana.
F.to: Frassy - Tibaldi - Lattanzi
Président
La parole au Conseiller Frassy.
Frassy (FI)
Questa interpellanza nasce da un libercolo che
ho a mani mie, piacevole anche nella grafica, interessante nei
contenuti, ma con un limite che è il limite noi riteniamo della
divulgazione che è stata fatta con una scelta originale che è
quella della divulgazione soltanto in lingua francese.
"Voici les droits des enfants" è una pubblicazione che la
Presidenza del Consiglio ha patrocinato insieme al Comitato
regionale dell'UNICEF ed immaginiamo che sia stata fatta nel
decennale della convenzione approvata nel 1989.
Non sappiamo e non ricordiamo cosa abbia fatto l'Amministrazione
regionale dal 1989 ad oggi in questa materia, sicuramente nel
decennale ha divulgato questo opuscolo, opuscolo che immaginiamo
sia stato distribuito nelle scuole anche perché i soggetti a cui si
riferisce sono i bambini. Anche se onestamente non abbiamo avuto
grandi notizie di circolazione di questo libercolo perciò non
sappiamo se sia già stato o se debba essere distribuito nelle
scuole elementari e nelle scuole medie.
Quello che vorremmo capire è se l'Assessorato della pubblica
istruzione è stato coinvolto nel confezionamento di questa
pubblicazione anche perché sappiamo che il Presidente del Consiglio
ha avuto lunghi trascorsi in quell'Assessorato perciò può darsi che
abbia mantenuto quei rapporti di cordialità e di confidenza con gli
uffici stessi e può anche essere che abbia chiesto agli uffici che
attualmente l'Assessore Pastoret sovrintende se fosse il caso o
meno che una pubblicazione di questo genere venisse divulgata
esclusivamente in lingua francese.
Perché ci domandiamo se è stato il frutto di una valutazione
attenta di questo tipo? Perché pensiamo che gli uffici
dell'Assessorato della pubblica istruzione abbiano elementi e fonti
per poter dare indicazioni sul livello di comprensione che un tipo
di pubblicazione di questo genere può avere o non avere con una
divulgazione in lingua francese.
Siamo altrettanto convinti che questa pubblicazione non sia fine
a sé stessa, non sia servita semplicemente per il patrocinio e per
la presentazione che la Presidenza del Consiglio ha effettuato, ma
riteniamo che ci sia alla base un intento di veicolazione dei
diritti dei bambini.
Io l'ho letta questa pubblicazione, l'ho trovata interessante,
l'ho trovata conforme al dettato della convenzione del 1989, ma vi
ho trovato un incredibile limite alla capacità di ricezione da
parte degli utenti.
È innegabile che nelle nostre scuole il francese viene sì
insegnato sin dalle prime classi, ma è altrettanto innegabile che
il francese non è la lingua corrente con cui i nostri ragazzi si
esprimono a scuola, non è la lingua corrente con cui i nostri
ragazzi si esprimono in famiglia, non è la lingua corrente con cui
i nostri ragazzi riescono a comunicare fra di loro e ad apprendere
gli avvenimenti esterni e una materia che riteniamo abbastanza
tecnica, come è quella dei diritti dei bambini, spiegata a bambini
in età scolare tra i 6 e i 10 anni, abbiamo forti dubbi e
perplessità che possa essere compresa se scritta in una lingua che
non è la lingua che correntemente viene da loro utilizzata.
E allora l'unica spiegazione potrebbe stare in questo dato, a
noi peraltro non noto e che abbiamo forti dubbi che esista, a
suffragare la comprensibilità che un testo del genere può avere
nell'uditorio a cui si rivolge.
Non solo. Vorremmo sapere dall'Assessore se non ritiene che la
divulgazione di questo testo in una lingua che ha le
caratteristiche che ho testé tratteggiato non sia per certi versi
in contraddizione con gli stessi principi che vengono riportati
nella convenzione dei diritti dei bambini. Nella premessa
dell'interpellanza si fa riferimento all'articolo 14, libertà di
opinione, e noi lo abbiamo riportato traducendolo in lingua
italiana e all'articolo 17, diritto di informazione, se è vero,
salvo che non ci siano questi dati e su questo l'Assessorato forse
potrà essere più preciso, che non ci sono questi dati, diventa
veramente curioso capire come si faccia a divulgare una
pubblicazione che va contro i principi stessi che la divulgazione
stessa dovrebbe contenere.
Allora se questi ragionamenti sono fondati non vengono smentiti
da altri dati che può darsi che l'Assessore abbia o meno, ci
domandiamo se non sia opportuno a questo punto, in omaggio ai
principi contenuti nella convenzione, ma in omaggio anche allo
Statuto ossia al principio di bilinguismo, integrare la
pubblicazione con una versione in italiano e se non sia opportuno
per il futuro, l'appello è chiaramente ai consiglieri, agli
Assessori e di conseguenza anche all'Ufficio di Presidenza, che
pubblicazioni di tipo divulgativo, perciò non pubblicazioni di
scritti che hanno una loro peculiarità perché hanno una loro
personalità, ma scritti divulgativi, abbiano come principio la
divulgazione nelle due lingue che vengono equiparate in Valle
d'Aosta: l'italiano e il francese.
Penso che non ci sia da aggiungere altro se non che la
Presidenza del Consiglio forse in questa occasione ha dimostrato di
essere un po' poco attenta alle istanze della Comunità e
soprattutto a quello che dovrebbe essere il ruolo della Presidenza
del Consiglio.
Avevamo avuto un esordio critico nei confronti di quella
votazione perché avevamo ritenuto che quella votazione aveva
costituito una rappresentanza che era una rappresentanza di una
parte di questo Consiglio. A conclusione di questa interpellanza
vorrei solo invitare il Presidente Louvin ad essere più attento a
rappresentare per l'intero il Consiglio con le sue sensibilità, con
le sue caratteristiche e con le sue peculiarità.
Comunque l'interpellanza non era rivolta alla Presidenza del
Consiglio anche se era innegabile che ne fosse coinvolta perché
l'argomento è promanato dalla Presidenza del Consiglio. Quello che
vogliamo sapere è quanto abbiamo scritto nell'interpellanza e che
ho cercato di riassumere in sintesi nel mio intervento.
Président La parole à l'Assesseur à l'éducation et à la culture,
Pastoret.
Pastoret (UV)
Il est singulier que je doive répondre à une
interpellation qui aurait dû être adressée à la Présidence du
Conseil même si cela n'est pas prévu par le Règlement du
Conseil.
Je veux tout de même souligner que cette initiative a été
exclusivement du ressort de la Présidence du Conseil et du Bureau
de Présidence qui a lancé l'initiative de divulgation de ce livre
"Voici les droits des enfants" de manière autonome, donc je me dois
là de préciser au collègue Frassy qu'il n'y a eu aucune
intervention de la part des bureaux de l'Assessorat pour définir le
choix linguistique soit en italien, soit en français.
Pour ce qui est du deuxième point de l'interpellation,
concernant
"l'eventuale contrasto con gli articoli 14 e 17 della
convenzione"
, j'estime, mais je dois le faire à posteriori
évidemment, de n'avoir rien à redire quant à cette initiative car
je pense par ailleurs que ces choix ne sont pas en contradiction
avec les articles 14 et 17 de la convention parce que les valeurs
véhiculées par ce texte sont mondialement reconnues et ne relèvent
pas d'analyses particulières proposées par les éducateurs.
Je ne trouve donc pas, dans le cas des figures prévues à
l'article 14, qu'il y ait des dispositions qui ont été violées.
Mais évidemment la question qui a été posée par M. Frassy était
s'il n'y a pas de violation quant au choix linguistique. Je me dois
de dire que là aussi il y a un déficit d'information et j'arrive
donc au troisième point de la question car sur 6.000 livres qui ont
été distribués 3.000 exemplaires étaient bien en langue italienne:
"Questi sono i diritti dei bambini".
Donc là pour ce qui est de la livraison des brochures au sein
des écoles, pour autant que j'en sache et pour la partie de
compétence que j'en ai, elle a été directement prise en charge par
les enseignants. Chacun d'entre eux a donc pu librement utiliser
soit la version italienne, soit la version française dans le
respect de l'autonomie pédagogique.
J'espère là, avec le peu d'éléments que j'avais, tenant compte
que cette initiative n'appartenait pas à l'Assessorat, d'avoir pu
donner des précisions au collègue Frassy. Les autres, même en
dépassant un peu la procédure de ce Conseil, pourront être bien
données de la part du Président du Conseil.
Président
La parole au Conseiller Frassy.
Frassy (FI)
Molto brevemente. Sono parzialmente
soddisfatto delle precisazioni che l'Assessore ha dato in quanto il
suo Assessorato mi sembra di aver capito è rimasto completamente
estraneo all'iniziativa anche a livello di consulenza e di
coinvolgimento?
(interruzione dell'Assessore Pastoret, fuori
microfono)
? certo, è stato coinvolto nella distribuzione tramite gli
insegnanti.
Quello che però vorrei evidenziare, sul quale non abbiamo la
stessa sintonia e la stessa sensibilità politica, è come sia
contraddittorio molte volte l'incedere politico della forza
dell'Union Valdôtaine a cui l'Assessore Pastoret appartiene e fa
riferimento, come sia contraddittorio sostenere che la divulgazione
è stata fatta nel rispetto del bilinguismo quando il concetto di
bilinguismo per sua stessa definizione è cosa ben differente dal
concetto di separatismo linguistico. Mi spiego meglio. Il fatto di
divulgare se ho capito bene 6.000 copie in lingua italiana e 3.000
in lingua francese, o viceversa?
(interruzione dell'Assessore Pastoret, fuori
microfono)
? perfetto: 3.000 e 3.000, o c'è la certezza che i 3.000
destinatari delle copie in italiano sono soddisfatti e contenti e
viceversa?
(interruzione dell'Assessore Pastoret, fuori
microfono)
? ma le scuole lo hanno distribuito, le scuole mi sembra che non
dipendano al momento dalla Presidenza del Consiglio anche se è vero
che c'è un carisma che difficilmente si può rimuovere in quanto il
suo predecessore ha per lungo tempo gestito anche la situazione
scolastica con risultati discutibili perlomeno per le scuole
superiori perché alla fine le decisioni le ha dovute prendere
l'Assessore Pastoret perché il predecessore dell'Assessore Pastoret
si è ben guardato dall'arrivare alla conclusione, mi riferisco alla
maturità bilingue, in quanto ha impostato un disegno politico e poi
ha lasciato la patata in mano all'Assessore Pastoret; ma questa è
una digressione.
Le copie dovevano essere fatte in italiano e in francese perché
era normale che si potesse associare all'aspetto linguistico anche
l'aspetto dell'apprendimento delle due lingue. Il fatto che invece
vengano stampate in versioni differenti e divulgate con questa
metodologia ci sembra che più che nel rispetto del bilinguismo,
Assessore, sia in un'ottica di separatismo linguistico che dovrebbe
essere l'esatto opposto di quello che prevede lo Statuto e di
quello che voi stessi sostenete.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK