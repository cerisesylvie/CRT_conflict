Consiglio Regionale della Valle d'Aosta - Oggetto del Consiglio n. 460 del 11 marzo 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 460 del 11 marzo 2014 - Resoconto
OGGETTO N. 460/XIV - Interrogazione: "Previsione di una
riduzione del parco auto della Casa da gioco".
Président
- Pour la réponse, la parole au Président
Rollandin.
Rollandin (UV)
- Grazie Presidente.
Per quanto riguarda la prima domanda, al fine di contenere i
costi di gestione del parco macchine, nell'anno 2013 gli
autoveicoli aziendali in uso presso la Casa da gioco sono stati
ridotti di 4 unità, passando da 12 a 8, di cui 3 di proprietà e 5 a
noleggio. Tutti i contratti di noleggio sono già stati rinegoziati
al ribasso, modificando il valore delle autovetture, con una
riduzione del costo totale del suo noleggio pari al 30 percento
circa per l'anno 2013 e del 37 percento per l'anno 2014 rispetto al
2012.
Come da delibera assembleare, è concesso l'utilizzo
dell'autovettura all'Amministratore unico che impiega, di norma,
l'autovettura di rappresentanza dell'azienda sia per le attività
istituzionali sia per gli spostamenti sul territorio italiano. Le
altre persone dotate di auto aziendale per uso promiscuo, benefit
concesso all'atto dell'assunzione e negoziato nella retribuzione
complessiva, sono il Direttore dell'hotel, che utilizza una vecchia
auto di proprietà, oltre al Direttore del personale e di quello
amministrativo che già beneficiavano di tali benefit nei rapporti
di lavoro precedenti. Complessivamente, i costi sostenuti come
benefit per uso privato derivante dal noleggio e utilizzo del parco
macchine del 2013 sono stati pari a 11.671 euro.
Per la seconda domanda, ovvero a quanto ammontano le spese di
carburante, rispondo dicendo che il parco macchine aziendale in
considerazione della grande mole di lavoro che è svolta per il
trasporto clienti, manutenzioni, commissioni varie,
approvvigionamenti, rappresentanza ed uso promiscuo è già stato
ridotto in questi anni e, quindi, non è verosimilmente
comprimibile. Nel corso del 2013, le spese di carburante e di
lubrificante sostenute per l'utilizzo di tutto il parco auto
aziendale di cui sopra è stato di 30.000 euro circa. Il costo
totale per l'affitto del parco auto aziendale per l'anno 2014 è
previsto in 63.000 euro rispetto ai 99.000 euro del 2012.
"Se corrisponde al vero la riduzione del parco auto"
:
come ho già detto, vi è una riduzione di 4 unità, ad oggi.
Grazie.
Président
- Pour la réplique la parole au collègue
Ferrero.
Ferrero (M5S)
- Grazie Presidente.
Abbiamo dovuto fare un'interrogazione in quanto non era stato
possibile sapere dall'Amministratore Frigerio i dati, non so se non
se li ricordasse e, di conseguenza, abbiamo dovuto ricorrere a
questo provvedimento.
Vi è stata una riduzione e della riduzione non possiamo che
esserne felici. Ovviamente, quando l'Assessore Baccega ci ricordava
i 75 milioni di euro che sono andati a finire per l'operazione di
acquisizione del Billia e, quindi, di ristrutturazione, di acquisto
e cose varie...ecco, in un momento in cui, effettivamente, la Casa
da gioco versa in condizioni che, secondo noi, sono disperate, si
potrebbe ricorrere all'utilizzo di automezzi soprattutto per quanto
riguarda l'Amministratore Frigerio. E, magari anche i Dirigenti che
siano un po' più sobri: non c'è bisogno di andare sui 3.000 di
cilindrata. Penso che la cosa non sia completamente indispensabile
perché, poi, alla fine, 63.000 euro sono sempre tanti e vanno a
finire in quel calderone, in quel buco rosso che è il bilancio
della Casa da gioco. Poi si tolgono i 150 euro in busta paga ai
dipendenti e si fanno viaggiare avanti e indietro queste persone, e
non si capisce poi, visti i risultati, a fare che cosa. Dove vanno?
Dove viaggiano? Perché consumano tutta questa benzina? Non penso
che Frigerio vada in macchina da qui a Macao. Prenderà l'aereo!
Anche in questo caso, quindi, bisogna stare un po' più attenti alle
spese perché, effettivamente, 10.000 euro da una parte, 50.000 euro
dall'altra, certo, di fronte a milioni di euro sono piccole cifre,
però i piccoli risparmi contribuiscono a fare venire fuori i
milioni di euro che mancano, invece di tagliare le gambe al
personale del Billia e, in piena contrattazione, fargli subito
fuori 150 euro dalla busta paga. Sono buste paga, noi le abbiamo
viste, dai 1.000 ai 1.300-1.400 euro. Non parliamo di gente che
prende 5, 6, 7.000 euro.
In questo senso, anche per la ricontrattazione futura dei
benefit a favore dei Dirigenti, bisognerebbe vedere un attimo che
cosa hanno fatto i Dirigenti in questi anni, che risultati hanno
ottenuto e allora io direi che le tre api targate "Casino de La
Vallée" che ci sono lì sarebbero anche troppo per fare andare in
giro questa dirigenza.
Président
- Point 12 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK