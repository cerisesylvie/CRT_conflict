Consiglio Regionale della Valle d'Aosta - Oggetto del Consiglio n. 3114 del 10 gennaio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
GIUNTA REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3114 del 10 gennaio 2018 - Resoconto
OGGETTO N. 3114/XIV - Elezione del Consigliere Renzo Testolin
alla carica di Assessore al bilancio, finanze, patrimonio e società
partecipate.
Farcoz (Président) -
Point n° 4.02 à l'ordre du jour. Par
son acte numéro 3018 du 22 novembre 2017, le Conseil régionale a
pris acte de la démission du conseiller Perron de la charge
d'Assesseur au budget, aux finances, au patrimoine et aux sociétés
à participation régionale et a pris acte que le Président de la
Région exerce par son intérim les fonctions y afférentes, jusqu'à
l'élection du nouvel assesseur.
Le Président de la Région, par sa lettre en date du 8 janvier
dernier, a demandé d'inscrire à l'ordre du jour du Conseil
l'élection du nouvel Assesseur au budget, aux finances, au
patrimoine et aux sociétés à participation régionale.
Je vous rappelle que l'élection du nouvel assesseur, aux termes
de l'article 6 de la loi régionale n° 21 du 7 août 2007 et de
l'article 8 bis du Règlement intérieur du Conseil, a lieu à scrutin
secret, à la majorité absolue des conseillers statutairement prévue
et sur proposition du Président de la Région, par un seul vote en
cochant la case Oui/Sì ou Non/No du bulletin de vote et que le
bulletin portant des noms de personnes ou toute autre indication
seront annulés.
Il y a des requêtes d'intervention? La parole au Président de la
Région.
Viérin (UVP) -
Nous proposons d'attribuer la charge
d'Assesseur au budget, aux finances, au patrimoine et aux sociétés
à participation régionale le conseiller Renzo Testolin.
Président -
La parole au collègue Chatrian.
Chatrian (ALPE) -
Questa mattina avevamo richiesto alla
maggioranza e al Governo regionale di avere la possibilità di fare
chiarezza e avere quei documenti utili ad affrontare anche
l'elezione di un nuovo Assessore al bilancio, alle finanze, alle
partecipate. Ci sembrava utile anche al dibattito che il nuovo
collega che si accinge ad assumere questo importante ruolo, non sia
poi eventualmente il capro espiatorio di chi dovrà congelare,
limitare, modificare, portare in questo Consiglio una variazione di
bilancio al ribasso, facendo il lavoro sporco.
L'obiettivo del mio intervento di questa mattina era di avere
queste informazioni. Parlando con diversi consiglieri di
maggioranza durante questo dibattito e durante le votazioni, mi
sembrava utile anche a questa discussione, al di là della questione
dei rapporti con lo Stato, al di là della chiusura del cerchio
prima della sentenza del 7 marzo. Stiamo parlando di temi molto
importanti e io penso che sia questa l'aula la sede in cui
affrontare temi di rilevanza e così di peso. Non c'è nulla di
personale con il collega Testolin, però come possiamo discutere e
affrontare un tema così importante, se iniziamo già con un percorso
zoppo? Con quella volontà di non mettere sul tavolo e di nascondere
dei documenti che sono già esistenti. Con i colleghi abbiamo perso
ore, tra ieri e questa mattina, per poter entrare nel dettaglio e
verificare.
Non ci interessa fare alcuna polemica, avete visto che siamo
rimasti in aula, vi abbiamo permesso di poter votare il vostro
nuovo Presidente del Consiglio. Abbiamo capito che qualche
difficoltà c'è stata, nel senso che alcuni voti non sono arrivati,
ma sono cose vostre: lo abbiamo detto prima, lo diciamo durante e
lo diremo nei prossimi giorni. Però affrontare l'elezione di un
nuovo assessore al bilancio, alle finanze e alle partecipate, senza
quello strumento naturale e utile al dibattito ci viene difficile.
Capiteci: mettetevi dalla nostra parte. Io chiedo ai consiglieri di
maggioranza di mettersi nei nostri panni.
A oggi c'è un segretario particolare che è stato nominato
qualche settimana fa, senza l'Assessore e oggi decidete di nominare
il collega Testolin. Noi questa mattina serenamente vi avevamo
chiesto, dato che c'è stato un "deliberone" impattante: conosciamo
il pareggio di bilancio, conosciamo le regole del gioco e adesso
stiamo affrontando questo punto così importante. Non vorremmo che
il collega fosse poi obbligato a essere l'assessore che dovrà
ridurre, che dovrà limitare, che dovrà dire di no, che dovrà fare
dei passi indietro. È per questo che avremmo gradito sinceramente
poter affrontare in maniera più politica e più serena un dibattito
sui fatti e non sulle parole.
Per quanto ci riguarda, termino il mio brevissimo intervento con
un dispiacere anche di natura personale, perché nel momento in cui
non ci sono quelle informazioni chiare, non ci sono quei documenti
che avete e non volete mettere a disposizione (non nostra, ma della
comunità), ci viene difficile fare un dibattito su un qualcosa che
non c'è, o che c'è e che però volete nascondere alla comunità
tutta.
Président -
La parole au collègue Borrello.
Borrello (AC-SA-PNV) -
Non entreremo nel merito della
persona che ricoprirà il ruolo di assessore, con tutto il rispetto
per il collega Testolin e per le sue capacità, che ha dimostrato
anche nei precedenti ruoli che ha interpretato. Cercheremo molto
velocemente di contestualizzare l'attuale sostituzione, perché a
tutti gli effetti è una sostituzione nella squadra del Governo
Viérin, che è stata varata nel mese di ottobre e che, per fattori
esterni, ha avuto una defezione. La squadra titolare ha avuto delle
problematiche, ci sono state delle modifiche e il subentrante, il
collega Testolin - al quale faccio un augurio, di cui ha
onestamente molto bisogno - dovrà ricoprire un ruolo molto
delicato.
È delicato, perché c'è un filo conduttore in questi mesi: viene
a mancare la carica dell'Assessore alle finanze, dopo di che viene
approvato un bilancio con tutta una serie di problematiche per
quanto riguarda la copertura e la disponibilità dei fondi iscritti;
poi ci sono tutta una serie di rapporti con lo Stato che non sono
chiari e che sono ancora da definire, per risolvere le
problematiche di partecipazione al risanamento del debito pubblico.
Di conseguenza, io penso collega Testolin che lei ce la metterà
tutta, ma avrà sicuramente un compito arduo nell'affrontare le
problematiche dei prossimi mesi, soprattutto in virtù delle
evoluzioni all'interno dell'approvazione del bilancio regionale
2018/2020.
Ultima considerazione. Abbiamo questa mattina fatto un appello
all'aula e ai rappresentanti istituzionali, di poterci fornire gli
strumenti per poter dare un contributo per cercare di risolvere ed
essere parte attiva e fattiva nella risoluzione delle problematiche
di carattere finanziario. In attesa della votazione, noi le
chiederemo come primo compito di fornirci questi dati che sono
fondamentali per chi fa minoranza, per poter cercare di fare un
ragionamento di carattere politico utile per salvaguardare la
peculiarità economico finanziaria e autonomistica della Valle
d'Aosta.
Président -
Il y d'autres qui veulent intervenir? La
parole au collègue Padovani.
Padovani (GM) -
Io farò un intervento davvero breve. Io
mi chiedo e chiedo al collega Testolin se davvero vuole assumere
tale incarico in questo momento: qualcuno prima ha fatto delle
promesse e lei rischia di trovarsi a doverle smentire queste
promesse. C'è stato il momento delle promesse, ma poi mi tolgo le
deleghe e le lascio a qualcun altro. Io non so, collega Testolin,
se gliel'ha chiesto il movimento, se lei ha accettato questo
incarico con passione e convintamente, o se è una richiesta del
movimento che lei ha accettato, perché è fedele alle scelte del suo
movimento, cosa che comunque sarebbe una scelta legittima. Però il
rischio del "pacco" è grande. Qualche settimana fa le hanno il
nominato segretario particolare: cosa farà? Cambierà il segretario
particolare dopo due settimane? Terrà il segretario particolare che
le ha nominato l'Assessore
in pectore
prima di lei? Anche
questo io temo faccia parte del "pacco" che è davvero dietro
l'angolo.
Lei, collega Testolin, rischia di trovarsi alla soglia o
addirittura nel pieno della prossima campagna elettorale dovendo
presentare una variazione di bilancio, che definire al ribasso
potrebbe essere davvero un eufemismo. Quindi io mi chiedo e le
chiedo davvero, collega: ne è sicuro? Io fossi in lei, lascerei
oneri e onori del futuro di quell'assessorato a chi finora in
questa nuova maggioranza l'ha gestito, facendo promesse che
probabilmente questa maggioranza non sarà in grado di mantenere
nell'immediato futuro.
Tra l'altro, in quell'assessorato - collega Testolin, lei lo sa
- c'è anche la polpetta avvelenata del casinò. È un'altra bella
questione da affrontare, soprattutto negli ultimi mesi, in una
campagna elettorale che si preannuncia infuocata. Quindi io mi
chiedo e le chiedo se lei è proprio convinto. Fossi in lei, io
direi così: ormai avete fatto delle promesse - perché probabilmente
le avranno decise in Giunta e io non so se ne hanno parlato anche a
voi consiglieri, prima di fare certe promesse - ne avete discusso
voi in Giunta, portatevele avanti! Io farei così. È il mio
consiglio, collega Testolin: finché è in tempo, non lo faccia.
Président -
La parole au collègue Marquis.
Marquis (AC-SA-PNV) -
Il collega Testolin si appresta
oggi ad affrontare una nuova esperienza, che in questo momento
nessuno qui presente in Consiglio assumerebbe con leggerezza,
perché il momento non è sicuramente facile.
Io non posso che esprimere l'augurio che da oggi qualcosa cambi,
che l'Assessore possa prendere in mano il bilancio in modo serio,
che possa sin da subito mettere a disposizione con chiarezza a
tutti i consiglieri i conti, i dati della situazione reale del
bilancio che abbiamo approvato poche settimane fa.
Credo che sia stato fatto un grande errore, che riteniamo dovuto
alla scarsa responsabilità, perché quel comportamento obbliga oggi
a rifare i bilanci, obbliga ad avere una
task force
negli
uffici per lavorare compiutamente a questi obiettivi, creando
confusione e bloccando tutto il resto dell'attività. Nel frattempo
le fatture delle imprese valdostane aspettano di essere pagate. Nel
frattempo non vengono fatte le simulazioni per gli sgravi fiscali,
che dovevano essere una priorità che abbiamo sostenuto in fase di
bilancio. Sono tutti argomenti questi che interessano veramente i
valdostani, ma c'è stato un approccio politico e amministrativo che
ha portato a paralizzare il lavoro degli uffici creando confusione.
Una confusione interna che aumenta la burocrazia. La scorsa
settimana è stato stampato un documento di ottocento pagine, che ha
rivisto il bilancio dopo neanche dieci giorni dalla sua
approvazione. Dovrà ancora essere rimodulato, da quello che abbiamo
sentito, bisognerà affrontare delle variazioni di bilancio, nel
frattempo i Sindaci non sanno cosa fare, la comunità valdostana non
capisce quali siano le risposte che devono essere date, quali siano
le risorse a disposizione e quindi navighiamo nel pieno della
confusione.
Io mi auguro che l'assessore Testolin, nell'affrontare questa
nuova esperienza, possa dare un cambio di marcia sin da subito. Un
cambio di marcia almeno nella forma, affinché sia corretto il
rapporto con le forze politiche e con i consiglieri, e vengano dati
quegli elementi che potevano essere messi a disposizione questa
mattina. Noi con le nostre forze abbiamo dovuto mettere insieme dei
dati per cercare di fare chiarezza e noi crediamo che nascondere la
verità ai valdostani non sia una bella cosa. Pertanto, auspichiamo
che lei possa cogliere questo messaggio, un messaggio costruttivo,
positivo per andare in una direzione diversa e una direzione
giusta. Il tempo che abbiamo a disposizione è poco, ci sono alcuni
mesi, ma crediamo che questa chiarezza sia dovuta e vada fatta.
Président -
La parole au collègue Certan.
Certan (ALPE) -
Penso che, da un punto di vista
personale, all'assessore Testolin vada tutta la mia e la nostra
solidarietà e l'augurio di riuscire in pochissimo tempo a riparare
i danni maggiori fatti ultimamente. Devo dire che, da un punto di
vista territoriale, lei va a coprire in Giunta una parte di
territorio valdostano che non era rappresentato: lei sa a cosa mi
riferisco e quindi non posso che augurarle davvero di essere in
Giunta anche rappresentativo di un territorio.
Tutta la mia riconoscenza va anche ai dipendenti e ai dirigenti
del suo assessorato, che hanno tenuto la barra dritta dal mese di
ottobre a oggi con nomine di segretari particolari, che non si sa
bene a chi rispondessero. Neanche quando il collega Rollandin ha
avuto l'
interim
di sette assessorati, ha nominato sette
segretari particolari. Siamo davvero unici! Da un punto di vista
personale, non aggiungo altre considerazioni.
Da un punto di vista invece politico, prendiamo atto che la
nuova/vecchia giunta Viérin ha finito le novità, visto che oggi
assistiamo al ripristino dell'antico potere e soprattutto c'è il
ritorno - mi consenta, presidente Farcoz - dei vecchi assessori.
Forse ce lo siamo dimenticati, ma all'inizio di questa legislatura
sia lei che l'assessore Testolin ricoprivate delle cariche e oggi
c'è il ripristino di tutto questo. Dopo aver visto riempire pagine,
e non solo, di grande novità e di si cambia tutto per non cambiare
niente, oggi si ridimensiona tutto e tutte le novità sono
ridimensionate. Direi che, dopo tanto saltellare da una parte e
dall'altra, si ripristina l'antico potere. Non so se è una novità
per i valdostani, soprattutto non so se è di buon auspicio per i
valdostani. Sicuramente sono stati cinque anni travagliati, che
hanno allontanato, anche per le dinamiche soprattutto di
quest'ultimo periodo, i cittadini e gli elettori ancora di più
dalla politica. E forse tutta la mattinata di oggi avremmo potuto
davvero risparmiarla. Ma sono cosa vostra, della maggioranza, sono
gli accordi di ottobre e i valdostani lo capiranno sicuramente.
Président -
La parole au collègue Gerandin.
Gerandin (GM) -
Io penso che, nel caos di questa
legislatura, questo sia uno degli ultimi epiloghi. Potrebbe essere
anche un epilogo normale. Presidente, io non ho cambiato idea
rispetto a quando le dissi che, considerato che mancava davvero
poco alla scadenza della legislatura, forse era il caso di tenersi
l'
interim
. In più, a ragion veduta, davvero in questo
momento mi sfugge la
ratio
e l'opportunità sia dal punto di
vista amministrativo sia politico.
Dal punto di vista amministrativo, io non riesco a capire come
mai se l'operazione andava fatta, non sia stata fatta prima.
Collega, che senso ha fare un'operazione del genere, quando
qualcuno le ha costruito un bilancio? Lei va a prendersi un
incarico di Assessore alle risorse e al bilancio regionale, quando
qualcuno glielo ha preconfezionato. Se l'operazione andava fatta,
lei doveva prendersi la responsabilità ed essere della partita
quando si discuteva e si predisponeva il bilancio regionale.
Dal punto di vista politico c'è un'altra inopportunità, di cui
mi sfugge anche il valore aggiunto per il movimento a cui lei
appartiene, perché in questo momento qualcuno ha predisposto il
bilancio, qualcuno ha venduto il bilancio con più 130 milioni, con
il più venti e il più trenta, ma lei sarà l'assessore dei meno 100
milioni di euro. Dico questo per essere chiari e la delibera votata
il 28 dicembre è l'ennesima prova che lei entra in una partita a
giochi fatti, entra in una partita dove sarà il parafulmine, lei e
il suo movimento di appartenenza. Allora, c'è qualcosa che
sfugge!
Come sfugge - mi riallaccio un po' a quello che diceva la
collega Certan - il fatto che, se c'era veramente la volontà di
sostituire, non è mai successo nella storia della legislatura
valdostana che un Presidente
ad interim
scegliesse il suo
segretario particolare. Questa è un po' una novità. Abbiamo avuto
in passato lo stesso presidente Rollandin con più interim, ma
nessuno ha mai proceduto alla nomina di un segretario particolare.
Ora non lo so: è per metterla sotto tutela? Non lo so! Poi io penso
che lei, nella sua piena autonomia, sostituirà e sceglierà il suo
segretario, ma se così fosse sarebbe doppiamente inopportuno.
Perché si nomina, in un periodo ad interim, un segretario
particolare? Per questo dico che politicamente qualcosa sfugge.
Non so chi glielo ha fatto fare e non so il motivo per cui lo
fa. Di certo avrà, per quello che mi riguarda, un in bocca al lupo,
perché ne avrà davvero bisogno. Ne avrà davvero tanto bisogno! Su
un bilancio preconfezionato, dove lei non c'era, su una delibera di
Giunta che le blocca e le dà in non disponibilità, in non
spendibilità 100 milioni di euro, probabilmente la Valle d'Aosta si
ricorderà di un assessore che, non per colpa sua, ma per le scelte
di altri, avrà voluto comunque forzare la mano su un bilancio che
poi si è rivelato per quello che era. Lei sarà probabilmente il
capro espiatorio. Sinceramente mi dispiace dal punto di vista
personale, però io penso che avrebbe dovuto probabilmente fare un
pensierino a monte, prima di accettare un incarico così.
Detto questo, tutto il mio in bocca al lupo e io spero che lei
torni vincitore dal contenzioso che c'è in questo momento con lo
Stato, anche perché chi in questo momento porterà a casa dei
risultati, lo farà sicuramente nell'interesse dei valdostani, forse
molto meno della politica.
Presidente -
Non vi sono altri interventi, procediamo
alla votazione. Chiedo di distribuire le schede. Ha chiesto la
parola il consigliere Padovani, ne ha facoltà.
Padovani (GM) -
Sempre per chiedere il voto in
cabina.
Presidente -
Procediamo con il voto in cabina.
Je rappelle qu'on exprime un seul vote, en cochant sur la case
Sì/Oui ou No/Non du bulletin de vote. Les bulletins portant des
noms de personne ou tout autre indication seront annulées. J'invite
le collègue Secrétaire à procéder à l'appel.
(
Seguono le operazioni di voto
)
Chiedo ai colleghi Follien, Contoz e Borrello di procedere allo
spoglio.
(
Seguono le operazioni di scrutinio
)
Comunico l'esito della votazione:
Presenti: 33
Votanti           
: 33
Schede valide: 33
Schede bianche: 13
Sì/Oui: 19
No/Non: 1
Compte tenu des résultats du vote, je proclame élu au poste
d'Assesseur au budget, aux finances, au patrimoine et aux sociétés
à participation régionale, le conseiller Renzo Testolin et je
l'invite à prendre place à la table de la Présidence du
Gouvernement, en lui renouvelant les meilleurs
vœux de bon travail de la part de toute cette
Assemblée.
La parole au Président de la Région.
Viérin (UVP) -
Au nom du Gouvernement, d'un côté pour
souhaiter bon travail au collègue Testolin et le remercier pour sa
disponibilité, mais aussi pour faire quelques considérations, vu ce
qu'on a écouté dans cette salle lors de l'élection du nouvel
assesseur.
Abbiamo ascoltato con attenzione i consigli, i propositi, gli
auguri, gli insegnamenti di chi in parte ha fatto delle riflessioni
e in parte, come spesso accade, ha fatto delle considerazioni con
falsità! Ce ne dispiace, perché oggi questa seduta è iniziata in un
modo diverso da quello che noi, al di là della dialettica politica,
avremmo pensato fosse, soprattutto in un momento dove le forze
politiche parlano in vista anche delle elezioni politiche, di
volontà di confrontarsi, di vedere temi comuni, battaglie comuni.
Invece, quando si rientra qui in aula, ognuno alla fine fa quel
gioco delle parti di cui parlavamo questa mattina.
Mi rivolgo anche alla collega Morelli che questa mattina ci ha,
e mi ha, sottolineato il fatto che il dibattito politico non andava
bene, o non lo accettavamo semplicemente perché le idee erano
diverse. Non è così. Vede collega, non si può -  mi rivolgo al
collega Gerandin - venire in aula e, come sempre, sparare le
quattro cose che uno pensa di dire, senza approfondire, e poi
spegnere il microfono, perché non è così. In questo periodo voi
avevate proposto un
interim
fino a fine legislatura e noi
avevamo già detto all'epoca che non era la soluzione. Auspicavamo
la ricostituzione dell'organo della Giunta nel suo
plenum
e
questo oggi avviene.
Ricordo che il collega Testolin, che ringrazio per la
disponibilità, è stato presidente della II Commissione e ha seguito
l'intera costruzione del bilancio. Quindi se si rappresentano le
questioni qui in quest'aula, si devono rappresentare tutte. La
nomina del segretario particolare è stata per qualche settimana,
proprio perché si doveva colmare quel
gap
per arrivare alla
nomina del nuovo assessore, il quale sceglierà il suo segretario
particolare, come è sempre avvenuto. E quando lei, collega
Gerandin, viene qui in aula e dice che non è mai successo, si deve
informare! Visto che citava il presidente Rollandin, quando ho dato
le dimissioni da Assessore all'istruzione e cultura e c'è stato
l'interim del presidente Rollandin, è stata nominata una segretaria
particolare che in quei mesi ha gestito, per il ruolo che la legge
e che le disposizioni prevedono, una parte di ruolo dirigenziale
all'interno del mio assessorato.
Ho fatto un esempio per dire che lei è venuto ancora oggi a dire
cose che non sono vere! Il dibattito è una cosa, ma se diciamo
delle cose che sono smentite dopo un secondo, non dopo mesi, allora
bisognerebbe semplicemente un po' approfondirle. E noi non entriamo
nel merito delle nomine dei collaboratori dei gruppi, perché sono
previste per legge e ognuno sceglie le collaborazioni che può
nominare.
Le sfide da affrontare in questi mesi necessitano - l'abbiamo
detto qualche settimana fa - di un Assessore alle finanze che
svolga il suo ruolo, al di là dell'interim che colmava un gap
arrivato per altre questioni e che noi c'eravamo impegnati a
ricostituire.
Non c'è solo la questione del bilancio. È stato citato il
casinò, collega Padovani. Noi eravamo rimasti che il casinò era in
sicurezza: ne parleremo nelle prossime settimane! Questo ci è stato
detto in questi mesi e anche in questi mesi la questione
finanziaria è stata affrontata. Noi siamo venuti qui per tutta la
legislatura con tutte le questioni finanziarie che il collega
Gerandin ci ricordava ogni volta, ma nei mesi in cui poi altri
hanno gestito questa questione finanziaria - si è tanto parlato del
10 marzo - che cosa è stato fatto? Ognuno si assume le proprie
responsabilità per il periodo di competenza e per il settore che ha
l'opportunità di gestire. Quindi, sulla questione finanziaria: dal
mese di marzo fino a ottobre, che cosa si è fatto? Siamo arrivati
di nuovo in "zona Cesarini" con una questione non risolta.
Il dibattito politico ci sta e ci sta anche il gioco delle
parti, non lo dicevo in senso negativo. Dicevo solo che abbiamo
cercato di gestire questo periodo per arrivare alla sostituzione
dell'assessore, scegliendo tra le competenze quella che rileva come
presidente della II Commissione, e in questo senso abbiamo
agito.
Noi l'abbiamo già detto durante il Consiglio e mi rivolgo anche
alla parte di opposizione che nel dibattito ha avuto degli
atteggiamenti un po' diversi: il muro contro muro, o comunque le
procedure, le pregiudiziali, il voler a tutti i costi fermare
un'attività amministrativa, non è quello che risolverà i problemi.
È giusto che ci confrontiamo sulle opportunità, sulla possibilità o
meno di certe scelte. Il voto in quest'aula è arrivato in una certa
direzione, oggi l'assessore è stato sostituito e da oggi è
l'Assessore alle finanze. Io devo dire che, a nome del Governo, non
solo lo ringraziamo per la sua disponibilità, ma siamo certi che le
sue competenze non saranno che un valore aggiunto in questa
questione, che è molto delicata e che ci dovrà portare verso sfide
molto importanti, che sono quelle della risoluzione e di una
soluzione finale della questione finanziaria.
Con pacatezza noi crediamo che affronteremo questo periodo,
mettendo in campo tutte le nostre possibilità e tutto ciò che è
nelle nostre corde per difendere le prerogative della Valle
d'Aosta. Sicuramente nel gioco della sostituzione dei ruoli, se voi
foste qui fareste sicuramente meglio. Oggi non è così, oggi noi
cerchiamo di portare avanti un programma di Governo, cerchiamo di
dare delle risposte e, in questo senso, chiediamo anche un minimo
di rispetto per le persone, perché coloro che assumono un ruolo
andranno in senso corale e collegiale ad affrontare i dossier. E
non c'è stata, né ci sarà, questa questione che voi avete cercato
di insinuare, anche proprio per dividere le persone sulla questione
finanziaria. Non sono dossier che si gestiscono in solitaria: non è
stato fatto in questi mesi e non sarà fatto in futuro. Ripeto che
in certi mesi in cui noi abbiamo avuto occasione di lavorare, i
metodi e il nuovo non l'abbiamo visto, collega Certan!
Qui è il gioco delle parti invertendo i ruoli e ognuno cerca di
portare avanti un ragionamento di coerenza con le proprie idee.
Prendiamo atto che qualcuno ha sempre la capacità di essere il
primo della classe. Quindi, abbiamo preso atto anche dei vostri
insegnamenti e ne faremo tesoro.
Presidente -
Vista l'ora, il Consiglio è sospeso ed è
convocato alle 15:30. Collega Certan, il Consiglio è sospeso.
---
La seduta termina alle ore 13:07.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK