Consiglio Regionale della Valle d'Aosta - Oggetto del Consiglio n. 2618 del 3 ottobre 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2618 del 3 ottobre 2012 - Resoconto
OGGETTO N. 2618/XIII - Interrogazione: "Valutazione del
progetto di gestione pubblico-privato relativo all'esercizio di
un'attività sanitaria presso la clinica di Saint-Pierre".
Interrogazione
Richiamata la deliberazione della Giunta regionale n. 1780
del 29 luglio 2011 con cui è stata approvata l'attivazione di un
nuovo reparto ortopedico di 16 posti letto presso strutture
ospedaliere private, da gestire nella formula di collaborazione tra
strutture del Servizio sanitario nazionale e soggetti
privati;
Richiamate inoltre le deliberazioni della Giunta regionale
nn. 259/2012 e 292/2012 relative, rispettivamente,
all'autorizzazione alla Società ISAV S.p.a. all'esercizio di
un'attività sanitaria presso la clinica di Saint-Pierre e al
rilascio alla stessa società dell'accreditamento della casa di cura
privata;
Ricordato che la deliberazione della Giunta regionale n. 3211
del 30 dicembre 2011, tra le disposizioni che l'Azienda USL della
Valle d'Aosta deve rispettare nell'applicazione di contratti con
strutture sanitarie ospedaliere private accreditate in ambito
ortopedico e riabilitativo, contiene quella di una "verifica
semestrale, da trasmettere tempestivamente ai competenti Servizi
dell'Assessorato regionale alla Sanità, Salute e Politiche sociali,
dei risultati raggiunti in merito all'effettiva riduzione della
mobilità passiva per le prestazioni accreditate, tenuto conto del
budget annuale assegnato";
Evidenziato che l'accreditamento della struttura di
Saint-Pierre è volto anche a soddisfare un fabbisogno
extraregionale;
Sottolineata la necessità di una costante informazione al
Consiglio regionale in merito alla gestione del modello
organizzativo pubblico-privato previsto per le attività sanitarie
erogate presso la clinica di Saint-Pierre e al controllo della
spesa;
tutto ciò premesso, il sottoscritto Consigliere
regionale
Interroga
l'Assessore regionale competente per conoscere:
1) i contenuti della verifica prevista nella deliberazione
della Giunta regionale n. 3211/2011;
2) la disponibilità ad un confronto nella Commissione
consiliare competente per una prima valutazione del progetto di
gestione pubblico-privato, con la partecipazione dei responsabili
dell'Azienda USL della Valle d'Aosta e dei rappresentanti della
Società ISAV S.p.a..
F.to: Rigo
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie Presidente.
Come premessa, con la delibera n. 3211/2011 sono state approvate
le disposizioni all'Azienda USL con le quali si è deciso di non
procedere ad una gestione mista pubblico-privata come prevista
dalla normativa vigente, ma di procedere all'ordinaria modalità
dell'accreditamento, a cui far seguire un accordo contrattuale
forte che preveda una direzione sanitaria integrata dalla struttura
e una serie di impegni reciproci in termini sanitari e formativi.
Tale modello ha come obiettivo generale di ridurre la mobilità
passiva regionale in ambito ortopedico. L'attività ortopedica
nell'ambito dell'Istituto Valle d'Aosta di Saint-Pierre ha avuto
inizio formalmente il 1° marzo 2012.
"I contenuti della verifica previsti dalla delibera"
: la
verifica prevista dalla delibera citata prima e pubblicata sul
Bollettino ufficiale della Regione il 3 marzo 2012, è in fase di
elaborazione, in quanto trattasi di una verifica semestrale sui
dati risultanti dall'elaborazione dei flussi dei ricoveri dei
residenti presso l'ISAV e dei ricoveri dei residenti presso
strutture fuori Valle, i dati derivanti dalla compensazione della
mobilità sanitaria interregionale. Tale verifica sarà ultimata
entro ottobre 2012, scadendo il semestre il 30 settembre 2012. Si
rendono comunque noti i principali dati relativi all'attività
ortopedica dell'ISAV dal 1° marzo al 31 luglio. Il numero di
pazienti operati solo residenti, secondo quanto previsto, è di 266;
il totale della spesa al 31 luglio è di 922.198 euro, c'è anche qui
lo schema con i DRG trattati con le tariffe, che darò poi al
collega, magari anche in sede di confronti in commissione (così
rispondo anche alla seconda domanda).
Per quanto riguarda la seconda domanda, appena saranno
disponibili i dati sulla mobilità passiva in ambito ortopedico e
soprattutto riferiti alla struttura appartenente al Policlinico di
Monza, siamo disponibili a venire in commissione per valutare il
progetto.
Ricordo che c'è inoltre l'autorizzazione alla struttura ad
effettuare interventi per pazienti fuori Valle, introducendo e
attivando un meccanismo di mobilità attiva, quindi l'inserimento in
un discorso più globale sulla possibilità di recuperare anche in
ambito ortopedico e non solo di tamponare...
(interruzione del Consigliere Segretario Rigo, fuori
microfono)
...sono in totale 15 posti, di cui 12...no, sono 4 esterni.
Ricordo a conclusione della risposta che avevamo messo come
punto forte nell'accordo pubblico privato la possibilità dei nostri
ortopedici dell'ospedale di poter andare ad operare a Saint-Pierre
e questo è già avvenuto. Circa un mese fa i nostri ortopedici hanno
iniziato ad operare nella struttura di Saint-Pierre, quindi si sta
compiendo questa convenzione e ripeto che questo punto era uno di
quelli che avevamo posto come
conditio sine qua non
per
iniziare l'attività ortopedica. Grazie.
Président -
La parole au Conseiller Secrétaire Rigo.
Rigo (PD)
- Grazie Presidente.
La domanda posta nell'interrogazione era chiara: l'obiettivo di
recuperare la mobilità passiva, in particolare quella riferita alle
malattie e ai disturbi degli apparati muscolo-scheletrico e
connettivo, attraverso la collaborazione fra privato e pubblico,
fra la società ISAV e l'Azienda USL della Valle d'Aosta, si sta
concretizzando? La verifica semestrale, citata dall'Assessore e
prevista nella deliberazione regionale del 2011, mira a rispondere
a questo interrogativo. Oggi l'Assessore ci ha detto che la
relazione è in via di perfezionamento, noi abbiamo chiesto se era
stata presentata, perché credevamo che il periodo di sei mesi,
fissato nell'atto amministrativo della Giunta regionale, partisse
dal momento dell'assunzione della delibera di dicembre. La
deliberazione citata è uno degli atti amministrativi approvati in
questi mesi che disciplinano i rapporti fra ISAV e Azienda USL e
fra Azienda e Regione.
Abbiamo chiesto di approfondire l'esame in commissione e
ringraziamo l'Assessore che ha accolto la nostra richiesta, perché
non è facile per noi seguire gli sviluppi delle numerose
deliberazioni della Giunta che si sono via via susseguite. Atti
amministrativi che subordinano, se non ho capito male, il
mantenimento dell'autorizzazione all'esercizio della casa di cura
privata ospedaliera al rispetto di precise disposizioni. La
collaborazione pubblico-privato, a nostro avviso, deve essere
attentamente monitorata, per poter valutare, con cognizione di
causa, le ricadute sui bisogni della popolazione valdostana. Una
valutazione che non può prescindere da un controllo anche della
spesa. Le abbiamo chiesto di venire in commissione, perché questa
valutazione non può essere affidata solo ai tecnici dell'Azienda
USL o dell'Assessorato. C'è bisogno qui in particolare di una
governance
politica, perché le linee programmatiche, anche
in campo sanitario, sono dettate dal Consiglio regionale nel
momento in cui si approva il piano sanitario; pertanto le
informazioni assunte in commissione su un punto nodale e innovativo
che questa Amministrazione ha introdotto ci sembra molto
importante.
Prendiamo atto quindi dell'assicurazione dell'Assessore che,
appena sarà prodotta da parte dell'Azienda USL la relazione, sarà
sua cura informare il Presidente della Commissione Maquignaz e con
lui concordare questo approfondimento. Chiedo, se sarà possibile,
di invitare alla riunione l'Azienda USL e i rappresentanti
dell'ISAV. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK