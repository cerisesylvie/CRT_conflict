Consiglio Regionale della Valle d'Aosta - Oggetto del Consiglio n. 259 del 11 gennaio 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 259 del 11 gennaio 1989 - Resoconto
OGGETTO N. 259/IX - SITUAZIONE DELL'UNITA' OPERATIVA DI
CHIRURGIA VASCOLARE ED ANGIOLOGIA (Interpellanza).
PRESIDENTE: Do lettura dell'interpellanza in oggetto, presentata
dai Consiglieri Bajocco e Mafrica ed iscritta al punto 11
dell'ordine del giorno.
INTERPELLANZA
La legge regionale 56 del 17 giugno 1988, enfaticamente
denominata "Aggiornamento del piano sociosanitario della Regione
Valle d'Aosta per il triennio 1983/1985", prevedeva l'istituzione
di una unità operativa di chirurgia vascolare ed angiologica, con
una dotazione organica di un primario, tre aiuti e quattro
assistenti.
Poiché i tempi di attesa per una visita ambulatoriale presso
tale unità operativa continuano ad essere di circa quattro mesi, i
sottoscritti Consiglieri regionali del Gruppo comunista
INTERPELLANO
l'Assessore competente per sapere:
1) a che punto si trova l'applicazione della legge 56/88 per ciò
che concerne l'unità operativa di chirurgia vascolare ed
angiologia;
2) quali sono gli intendimenti della Giunta in ordine ai
provvedimenti da prendere per evitare lunghe attese ai pazienti che
necessitano di una visita o di un intervento presso la suddetta
unità operativa.
PRESIDENTE:
Ha chiesto la parola il Consigliere Bajocco;
ne ha facoltà.
BAJOCCO (PCI):
La legge regionale n. 56 del 17 giugno
1988, denominata "Aggiornamento del piano sociosanitario della
Regione Valle d'Aosta per il triennio 1983/1985", prevedeva
l'istituzione di una unità operativa di chirurgia vascolare ed
angiologica, con una dotazione organica di un primario, tre aiuti e
quattro assistenti.
Come prima cosa io vorrei sapere a quanto ammonta la pianta
organica attuale, cioè prima dell'entrata in vigore di questa
legge.
Devo poi dire che si sente parlare molto bene del primario,
della sua équipe ed in genere del nuovo reparto di chirurgia
vascolare ed angiologica. A mio avviso, però, tale reparto è molto
piccolo, perché è sempre sovraffollato, mentre ci risulta che ci
siano altri reparti molto meno affollati e con minore impegno di
lavoro.
Questo non è scritto nell'interpellanza, ma a mio avviso sarebbe
opportuno che l'Assessore tenesse in considerazione anche questo
aspetto: cerchiamo di potenziare quei reparti dove si lavora bene e
dove, magari, si riescono anche a salvare delle vite umane,
attrezzandoli del necessario. Nella pianta organica della nuova
unità operativa di chirurgia vascolare ed angiologia sono previsti
un primario, tre aiuti e quattro assistenti.
Ricordo che per essere sottoposti ad una visita ambulatoriale,
bisogna attendere quattro mesi. Io stesso ho atteso dal 18 novembre
fino al 15 marzo per poter essere visitato alla SAUB da un
professore o da un suo aiuto. Sono cose che lasciano sconcertati e
che non ci possiamo assolutamente permettere: non è possibile che
un paziente muoia, prima di essere visitato da un medico
specialista.
Mi sembra del tutto logico che l'Assessore competente intervenga
decisamente su queste cose (mi auguro che il Presidente della
Giunta glielo dica; comunque mi farò anche premura di dirglielo
personalmente) perché la gente non deve essere costretta a fare
delle code chilometriche o ad attendere diversi mesi prima di poter
essere sottoposta ad una visita specialistica.
PRESIDENTE:
L'Assessore Lanièce è assente, perché
partecipa ad una riunione del Consiglio Sanitario Nazionale.
Ha chiesto la parola, per rispondere in sue vece, il Presidente
della Giunta Rollandin; ne ha facoltà.
ROLLANDIN (UV):
Oui, je me chargerai sans doute de référer
à l'Assesseur ce que M. Bajocco vient de dire; je le remercie tout
de même pour les appréciations pour ce que les responsables de ce
secteur sont en train de faire.
Je lirai la réponse qui avait été prédisposée de la part de
l'Assessorat compétent.
"A seguito dell'entrata in vigore della legge regionale n.
56, il Comitato di gestione ha adottato i seguenti
provvedimenti:
- delibera n. 1862, del 18 luglio 1988, approvazione da parte
dell'Assemblea generale, salvo ratifica da parte dell'Assemblea
dell'Associazione dei Comuni, della nuova pianta organica
dell'U.S.L. della Valle d'Aosta;
- assegnazione, a seguito di avviso interno di un posto di
operatore professionale e collaboratore di Ia categoria, presso
l'unità operativa di chirurgia vascolare ed angiologia, ambulatorio
di diagnostica ultrasonica dell'U.S.L. della Valle d'Aosta;
- richiesta all'Amministrazione regionale di indizione di
concorso pubblico e contemporaneo avviso pubblico per la copertura
di 1 posto di primario ospedaliero, 1 posto di aiuto
corresponsabile ed 1 posto di assistente appartenente all'area
funzionale di chirurgia, discipline in chirurgia vascolare.
La Giunta, con provvedimenti nn. 6946, 6947 e 6948 del 22 luglio
1988, ha provveduto ad indire i concorsi per i posti di primario
ospedaliero e di assistente medico della disciplina di chirurgia
vascolare ed a riaprire i termini per la presentazione delle
domande di partecipazione al concorso per il posto di aiuto
corresponsabile ospedaliero, già indetto, per il quale non era
pervenuta alcuna domanda.
Quindi, la situazione è la seguente:
- nella nuova pianta organica è previsto 1 primario, 3 aiuti, 4
assistenti;
- in servizio: 1 aiuto e 3 assistenti;
- a concorso: 1 primario, 1 aiuto ed 1 assistente.
Il Concorso per il posto di primario è stato fissato per il 18
gennaio prossimo, mentre i concorsi per il posto di aiuto e di
assistente saranno espletati, a meno di motivi di forza maggiore,
nel mese di febbraio 1989.
Quanto alle lunghe attese di pazienti che. necessitano di una
visita o di un intervento presso la suddetta unità operativa, si
ritiene che il problema possa trovare idonea soluzione con
l'innesto del nuovo personale medico e tenuto conto del
potenziamento degli spazi e delle attrezzature della struttura
ambulatoriale già utilizzata dai medici e che ha comportato una
spesa per le sole attrezzature di 886 milioni nel corso del
1988".
Quand même, s'il y a encore des questions, je dirai à
l'Assesseur de donner des réponses directement au Conseiller
Bajocco.
Je vous remercie.
PRESIDENTE:
Ha chiesto la parola il Consigliere Bajocco;
ne ha facoltà.
BAJOCCO (PCI):
Ringrazierei il Presidente della Giunta se
mi facesse avere copia di quanto ha appena letto.
Poiché non è logico che la gente sia costretta ad attendere
l'espletamento dei concorsi per essere sottoposta a visita medica
da parte di medici specialisti, mi auguro che questi concorsi
vengano almeno fatti al più presto possibile, in modo che si possa
offrire alla cittadinanza un servizio veramente efficiente.
Grazie.
PRESIDENTE:
Se non esistono obiezioni, proporrei di
discutere congiuntamente gli argomenti iscritti ai punti nn. 12 e
13 dell'ordine del giorno trattando argomenti comuni.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK