Consiglio Regionale della Valle d'Aosta - Oggetto del Consiglio n. 4075 del 18 dicembre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4075 del 18 dicembre 1992 - Resoconto
OGGETTO N. 4075/IX Liquidazione ad enti locali diversi dei
saldi dei fondi regionali per la gestione, durante l'anno 1991, di
servizi a favore delle persone anziane ed inabili (legge regionale
15 dicembre 1982, n. 93).
Presidente
Do lettura della proposta di deliberazione
iscritta al punto 40 dell'ordine del giorno dell'adunanza del 9
dicembre 1992.
Deliberazione Il Consiglio
- richiamata la legge regionale 15 dicembre 19482, n. 93, "Testo
unico delle norme regionali in materia di promozione di servizi a
favore delle persone anziane ed inabili";
- vista la propria deliberazione 1781/IX in data 10 gennaio 1991
concernente l'approvazione del piano di riparto dei fondi da
assegnare agli enti gestori, per l'anno 1991, in applicazione della
sopracitata legge regionale;
- richiamato, in particolare, il punto 6°) di tale deliberazione
che demanda all'Assessore alla Sanità ed Assistenza Sociale l'esame
delle richieste degli enti gestori per eventuali assunzioni di
personale oltre l'organico assegnato in caso di assenze per
gravidanza o malattia superiori a 30 giorni;
- considerato che tale eventualità si è verificata in alcune
situazioni comportando un aumento di spesa rispetto al
finanziamento assegnato;
- considerato, inoltre, che l'allora Assessore alla Sanità ed
Assistenza Sociale Beneforti, con proprie lettere, ha autorizzato
alcuni enti all'assunzione di personale oltre l'organico stabilito
al fine di fronteggiare situazioni particolari di necessità;
- preso atto che, per quanto sopraddetto, si sono determinati
casi di superamento del finanziamento assegnato;
- considerato, infine, che alcuni enti hanno liquidato al
personale, nell'anno 1991, arretrati relativi all'applicazione del
contratto di lavoro con conseguente aumento delle spese;
- preso atto che dal controllo dei rendiconti presentati per
l'anno 1991 risulta che gli enti che hanno sostenuto spese
eccedenti il finanziamento assegnato, per le motivazioni di cui
sopra, sono quelli indicati nel sottoriportato schema:
Ente
Finanziamento
assegnato
Spesa
sostenuta
Acconti già
liquidati
Comune di Doues
571.650.000
640.818.937
310.000.000
Comune di Saint Pierre
904.200.000
1.062.918.592
844.000.000
Comune di Sarre
731.950.000
798.296.188
690.000.000
Comune di Verrès
894.200.000
895.531.953
468.000.000
Comune di Villeneuve
78.800.000
82.983.605
----------
Consorzio di Chez-Roncoz
864.500.000
1.033.173.135
800.000.000
Consorzio per la Micro-comunità di Hône
993.500.000
1.117.933.419
957.000.000
Consorzio tra i comuni di Verrayes, Chambave e
Saint-Denis
657.950.000
760.723.246
596.000.000
- ritenuto doveroso assicurare agli enti gestori il rimborso
delle spese sostenute in conseguenza delle situazioni più sopra
descritte;
- ritenuto necessario imputare la relativa spesa sul bilancio di
previsione per il corrente anno non essendo più disponibili fondi
relativi alle spese di gestione dei servizi per le persone anziane
ed inabili per l'anno 1991;
- visto il parere della V Commissione consiliare permanente;
delibera
1) di liquidare a favore dei sottoelencati enti le somme a
fianco di ognuno indicate a saldo dei fondi regionali per le spese
di gestione, relative all'anno 1991, dei servizi a favore delle
persone anziane ed inabili:
Comune di Doues lire 330.818.935
Comune di Saint Pierre lire 218.918.590
Comune di Sarre lire 108.296.190
Comune di Verrès lire 427.531.955
Comune di Villeneuve lire 82.983.605
Consorzio di Chez-Roncoz lire 233.173.135
Consorzio per la Microcomunità di Hône lire 160.933.420
Consorzio tra i comuni di Verrayes,
Chambave e Saint-Denis lire 164.723.245
2) di approvare ed impegnare la relativa spesa prevista in
complessive lire 1.727.379.075 (unmiliardo
settecentoventisettemilionitrecentosettan-tanovemilasettantacinque)
con imputazione della stessa al capitolo 58400 del bilancio di
previsione della Regione per l'anno 1992 "Contributi ai comuni
nelle spese di gestione di servizi sociali a favore delle persone
anziane ed inabili" che presenta la necessaria disponibilità;
3) di stabilire che alla liquidazione della spesa si provveda ai
sensi dell'articolo 58 della legge regionale 27 dicembre 1989, n.
90, previo accertamento dell'avvenuto versamento alla Regione, da
parte dei singoli enti, dei contributi versati dagli utenti dei
servizi, ai sensi dell'articolo 16 della legge regionale 15
dicembre 1982, n; 93.
Presidente
Se nessuno chiede la parola, pongo in
votazione la proposta di deliberazione testé letta.
Esito della votazione
Presenti, votanti e favorevoli: 26
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK