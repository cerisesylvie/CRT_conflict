Consiglio Regionale della Valle d'Aosta - Oggetto del Consiglio n. 629 del 7 giugno 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 629 del 7 giugno 1984 - Resoconto
OGGETTO N. 629/VIII - NUOVO PROGETTO DI COLLEGAMENTO
AUTOSTRADALE FRA AOSTA E IL TUNNEL DEL MONTE BIANCO.
(Interrogazione).
PRESIDENTE:
Do lettura dell'interrogazione presentata dal
Consigliere Riccarand:
INTERROGAZIONE
RICORDATO che, nel dicembre 1979, era stata sottoposta all'esame
del Comitato regionale per la Pianificazione Territoriale una
ipotesi di collegamento stradale a 4 corsie fra il terminale
dell'Autostrada A5 ed il Traforo del Monte Bianco;
RICORDATO ALTRESI' che su tale progetto il C.R.P.T. espresse un
parere in linea di massima favorevole, prevalentemente sulla base
della previsione di un costante aumento del traffico pesante
attraverso il Traforo del Monte Bianco;
VENUTO A CONOSCENZA che sarebbe attualmente all'esame dei Comuni
dell'Alta Valle un nuovo progetto di collegamento autostradale;
il sottoscritto Consigliere regionale
INTERROGA
la Giunta regionale per sapere:
se il nuovo progetto di collegamento autostradale fra Aosta ed
il Tunnel del Monte Bianco è stato sottoposto all'esame del
C.R.P.T., e questo anche in considerazione dei profondi mutamenti
intervenuti nel traffico pesante attraverso il Traforo del Monte
Bianco fra il 1980 e il 1984;
quale sarà, comunque, l'iter amministrativo del nuovo progetto
di collegamento autostradale.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
A ce sujet on a déjà discuté
plusieurs fois à l'intérieur du Conseil régional.
Je pense que le problème a été déjà vu comme prévision de
réalisation.
Avec l'Assesseur Chabod on en avait discuté maintes fois, à
Rome, pour voir comment utiliser les fonds que l'Etat avait
prévus.
Du côté de la Région on avait décidé de participer au
financement de l'embranchement d'Aoste à Sarre et pour avoir la
possibilité de le réaliser dans le plus bref délai de temps. On a
cru qu'il était nécessaire de faire une prévision de dépense et
voilà les 35 milliards (j'annonce déjà ce que je dirai à l'égard de
l'interpellation suivante).
En ce qui concerne les requêtes qui ont été faites, il faut dire
que déjà préalablement le projet élaboré avait été soumis aux
différents Assessorats et également aux membres du C.R.P.T..
Le projet, quand il sera approuvé, sera encore une fois soumis à
l'attention du C.R.P.T. pour qu'il puisse donner des indications
pour le projet exécutif, en tenant compte même des observations
venant de la part des Communes.
Comme Junte on a chargé un technicien pour la réalisation du
projet exécutif et à ce moment on tiendra en considération les
suggestions soit des Communes soit du C.R.P.T., à qui sera soumis
le projet définitif.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND - (N.S.):
Mi dichiaro insoddisfatto della
risposta del Presidente della Giunta, sia relativamente al fatto
che questo nuovo progetto su cui stanno discutendo i Comuni
dell'alta Valle, almeno secondo notizie giornalistiche, non è stato
sottoposto all'esame del C.R.P.T., sia rispetto alla situazione di
confusione o comunque di disinformazione, per quanto riguarda il
Consiglio regionale, in cui si trova tutta la questione
dell'autostrada.
Veniamo a conoscenza, come Consiglio, dagli organi di stampa di
tutta una serie di notizie di cui però il Consiglio è completamente
all'oscuro, sia per quanto riguarda la costituzione di questa
fantomatica RAV, la società per la realizzazione dell'autostrada,
che per i finanziamenti necessari, i tempi, le modalità; si tratta
di punti su cui il Consiglio non ha mai discusso, su cui non sa
niente, per cui il Consiglio rischia di trovarsi di fronte a dei
fatti compiuti estremamente gravi.
Nel merito specifico dell'interpellanza, vorrei dire che il
C.R.P.T., nel 1979, si era pronunciato sulla base di un progetto di
massima e sulla base di determinate valutazioni sul traffico.
Se andiamo a riprendere adesso la valutazione che allora diede
il C.R.P.T. vediamo che tutta la prima parte del parere di questo
organo è dedicata ad una analisi del traffico pesante attraverso la
Valle d'Aosta.
I termini della questione sono cambiati, quindi a mio avviso,
siccome è cambiato anche il progetto, è necessario, forse ancora
prima di andare a sentire il parere dei Comuni per non dover poi
sottoporre un nuovo progetto, sentire questo organismo, che ha
competenza sulla programmazione territoriale in Valle d'Aosta, che
è l'unico che può dare un parere scientifico sull'argomento, e
capire rispetto a questo nuovo progetto, con i cambiamenti che si
sono determinati nel traffico pesante, le valutazioni che possono
essere date oggi e che possono essere differenti nel tempo, perchè
già nel 1979 il C.R.P.T. diede una valutazione non negativa sul
progetto autostradale, ma con molte perplessità.
Chiederei che al più presto questo nuovo progetto di
collegamento autostradale venga sottoposto all'esame del C.R.P.T. e
che il Consiglio venga informato riguardo alla intera vicenda
autostrada, su cui regna la più grande oscurità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK