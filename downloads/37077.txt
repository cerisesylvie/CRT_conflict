Consiglio Regionale della Valle d'Aosta - Oggetto del Consiglio n. 948 del 14 gennaio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Alcolismo e tossicodipendenze
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 948 del 14 gennaio 2015 - Resoconto
OGGETTO N. 948/XIV - Interpellanza: "Iniziative per
contrastare il fenomeno dell'incremento del consumo di stupefacenti
tra la popolazione valdostana".
Presidente
- Per l'illustrazione, ha chiesto la parola la
Consigliera Morelli, ne ha facoltà.
Morelli (ALPE)
- Merci Monsieur le Président.
Bien retrouvés pour cette première séance de l'année 2015, qui
semble dès le début être porteuse de changements. Nous souhaitons
que ces changements aillent tous dans la direction de porter des
bénéfices pour la communauté valdôtaine.
Vengo al tema della mia interpellanza. Che la nostra Regione in
quanto regione di confine, posta su un asse di comunicazione
internazionale, sia attraversata da ogni tipo di traffico di merce
e quindi anche dal traffico di droga credo sia una cosa assodata e
periodicamente assistiamo a delle operazioni di Polizia volte a
sventare questo tipo di traffico, che coinvolge anche consumatori
nella nostra regione. L'operazione
White Shuttle
, che così è
stata denominata e di cui abbiamo avuto notizia nel periodo delle
feste natalizie si inserisce in questo contesto. Ci sono stati
degli arresti, la Polizia di Stato ha documentato un traffico di
droga, che è stato definito rilevante e preoccupante per una
piccola località come Aosta. Si è parlato di un chilo e mezzo di
droga trasportato in Valle per un totale di tremila dosi e, secondo
le ricostruzioni della Squadra mobile, ogni due giorni da Aosta gli
indagati partivano in direzione di Milano per rifornire il mercato
locale di droga, prevalentemente di eroina. Quest'operazione è
stata, diciamo, amplificata e le preoccupazioni soprattutto
derivanti da quest'operazione sono state amplificate perché si è
parlato di traffico di eroina e si è detto che c'è un aumento del
consumo di stupefacenti da parte dei valdostani, in particolare per
i giovani e in particolare per le droghe pesanti. I
responsabili...abbiamo visto le dichiarazioni del Responsabile del
Servizio per le dipendenze, che ha detto:
"fino a qualche anno
fa il consumo di eroina era in costante decrescita a vantaggio di
sostanze come la cocaina e gli stimolanti, ora però sembra che il
fenomeno stia tornando in auge soprattutto tra i giovani"
e
quest'affermazione ci sembra un'affermazione grave, assolutamente
molto preoccupante. Non è nostra intenzione creare degli allarmismi
ingiustificati, ma ci sembra che questo tipo di dichiarazioni rese
all'informazione pubblica debbano assolutamente essere tenute in
conto, soprattutto laddove, riferendosi ai giovani, si dice:
"sembra che il fenomeno stia tornando in auge soprattutto tra i
giovani, tra loro, oltre ad esserci un consumo abituale e ormai
normalizzato di cannabis
- e anche queste mi sembrano
affermazioni forti -,
è diventato sicuramente più facile
accedere all'eroina, perché è diventata una droga che costa poco ed
è facilmente reperibile"
. Si aggiunge poi:
"il mercato delle
droghe leggere e di quelle pesanti fino a qualche anno fa era
distinto e separato, mentre ora non lo è più e chi ti fornisce
l'hascisc prima o poi ti proporrà anche l'eroina"
.
Il senso della nostra interpellanza quindi è quello di voler
fare chiarezza, di voler fare un quadro della situazione che sia il
più rispondente alla realtà possibile, senza creare allarmismi
ingiustificati, lo ripeto, ma anche senza ignorare un problema che
è reale e che è inquietante. Le nostre richieste quindi vanno nel
senso di conoscere quale sia la dimensione del problema in Valle
d'Aosta, in particolare tra i giovani e, se è vero che si stanno
registrando incrementi di consumo di stupefacenti, in particolare
di eroina, e poi a completamento del quadro quali misure siano
messe in campo per contrastare questo fenomeno, quali politiche
siano messe in atto al fine di prevenire il consumo della droga fra
la popolazione valdostana e in particolare tra i giovani.
Presidente -
Per la risposta, la parola all'Assessore
Fosson.
Fosson (UV)
- Merci et avant tout bien retrouvés même à
vous.
Se il mio intervento dovesse risolvere le sue preoccupazioni su
questo sistema...perché effettivamente le problematiche sono in
questo settore molto elevate. Ho letto anch'io di queste
segnalazioni, poi ho parlato con i responsabili. Le segnalazioni,
prima di diventare un dato oggettivo, devono avere una tempistica,
e avevo già risposto anche ad una precedente interpellanza. I dati
indicano una riduzione dell'utilizzo delle droghe pesanti
soprattutto nei giovani, dove invece prevale il consumo di
cocktail, sicuramente uniti all'alcol. Esistono anche delle
segnalazioni che l'eroina sia più disponibile sul mercato. Si
conferma anche un percorso che noi avevamo sempre accertato, e cioè
che le droghe leggere siano poi un primo passo per arrivare al
consumo delle droghe pesanti, anche se ormai sembrava che il
vecchio eroinomane fosse un paziente cronico e non fosse più
attratto da altri tipi di stupefacenti. Certo è che siamo in un
settore in cui la mutazione e l'evoluzione sono di ogni giorno, a
cui si aggiungono le problematiche socio-sanitarie, la povertà e la
disoccupazione che sicuramente ne incrementano il disagio e,
laddove c'è il disagio, sicuramente si inseriscono queste pratiche,
per cui anche a Roma in una riunione sulla prevenzione il discorso
era stato tutto impostato su come eliminare proprio il disagio.
I numeri che io le do del SERD sono dei numeri stabili, servizio
che ci conferma che il problema delle dipendenze è stabile, su più
di 1.000 persone contattate all'anno circa 800 vengono prese in
carico con programmi e di queste circa 350 sono tossicodipendenti
da sostanze illegali, quindi praticamente il flusso verso il SERD
delle percentuali è uguale; poi chiaramente c'è tutto il sommerso,
rappresentato dalle persone che non vanno al SERD. Io quindi direi:
preoccupazione sì, aggiunta al fatto che stiamo assistendo ad una
continua mutazione ed evoluzione: le nuove droghe leggere,
l'ecstasy e i cocktail con alcol, eccetera, sono sempre più
diffusi. Verifichiamo sicuramente in questo pluriconsumo, in queste
pluripatologie, un aumento nei giovani delle patologie
psichiatriche; sempre di più l'utilizzo di queste droghe leggere,
di questi cocktail, provoca delle lesioni psichiche che poi sono
difficilmente risolvibili.
Cosa pensiamo di fare? Ecco, intanto la preoccupazione c'è, le
strutture ci sono, anche se sono in una fase di cambiamento
direzionale, perché il vecchio primario va in pensione e quindi è
sempre un momento di riorganizzazione. E poi bisogna battere il
campo della prevenzione che è fondamentale; c'è stato l'altro
giorno con l'Assessore Rini, e la ringrazio, un incontro con il
Comitato che si occupa di prevenzione nella scuola e vogliamo
rivedere tutta una progettualità, nel senso che la domanda
dell'utente è modificata, per cui anche i servizi e le norme
preventive che diamo devono essere attualizzate. Il discorso di
prevenzione nelle scuole è fondamentale, e forse va ripreso. In
Valle d'Aosta affrontiamo anche il problema dell'alcol, su cui
stiamo di nuovo lavorando per quella fascia che le avevo detto
l'altra volta, cioè quella molto seguita fino ai tredici anni,
perché poi dai tredici ai diciotto siamo in quella in cui si decide
la propria vita, ma è anche la fascia più debole e più fragile.
Bisogna rivedere tutto quanto c'è nella prevenzione. E poi vi è
anche il grande problema del tossicodipendente che smette di
assumere farmaci a cui si apre la fase di introduzione lavorativa,
che sta diventando una difficoltà enorme perché abbiamo diversi
casi che sono in una situazione di remittenza, di non utilizzo di
farmaci e di droghe, che però chiedono un reinserimento nel mondo
lavorativo in una situazione di crisi. Con alcune aziende abbiamo
fatto il discorso, nel passato, di avere dei percorsi privilegiati
per l'inserimento lavorativo di chi esce da una situazione di
questo genere, rispetto al rischio di ricaduta. È un fenomeno
quindi che va monitorato e studiato con estrema attenzione, con
quest'evoluzione collegata alla crisi economica, quindi al
disagio.
Presidente -
Ha chiesto la parola l'Assessore Morelli, ne
ha facoltà.
Morelli (ALPE)
- Merci Président.
Assessore, la ringrazio per la risposta che quanto meno ha
ridimensionato la problematica. Lei ci conferma che non vi è un
aumento dei dati, perlomeno per quanto riguarda i dati
raccoglibili, i dati ufficiali, poi il sommerso sappiamo bene che
va ad aggiungersi a questi dati. È evidente che la lotta al
fenomeno della droga va portata avanti su più fronti, quindi sul
fronte della sicurezza con maggior controllo, maggior repressione e
la collaborazione di tutti gli attori: delle forze dell'ordine con
le scuole, con gli Enti locali per far sì che il fenomeno sia il
più possibile sotto controllo e poi parallelamente deve esserci,
come giustamente lei ha ricordato, quell'opera di prevenzione, che
forse di questi tempi si era un pochino tralasciata, si era un
pochino sottovalutata, perché, quando i fenomeni come quelli del
consumo di stupefacenti diventano dei fenomeni endemici nella
società, si rischia poi un po' di non dar loro l'importanza che
meriterebbero. L'invito quindi è assolutamente a non abbassare la
guardia, perché non dobbiamo assolutamente assuefarci a questi dati
e al fatto che questi dati siano stabili. L'aspetto che lei ha
sollevato di aumento di patologie psichiatriche tra i giovani
dovute al consumo di stupefacenti mi sembra qualcosa di molto
grave, forse attraverso questi campanelli d'allarme giustamente
portati all'attenzione dei giovani nelle scuole, perché io vedo la
scuola...
Presidente
- Chiederei all'aula, per gentilezza, un po'
di silenzio, grazie.
Morelli (ALPE) -
...come strumento per affrontare questo
genere di problemi...mi sembra che vada assolutamente perseguito e
portato avanti. Comunque la ringrazio.
Presidente -
Proseguiamo con il punto 17.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK