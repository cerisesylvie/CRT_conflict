Consiglio Regionale della Valle d'Aosta - Oggetto del Consiglio n. 1583 del 21 novembre 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1583 del 21 novembre 1990 - Resoconto
OGGETTO N. 1583/IX - CESSIONE IN PROPRIETA' AGLI INQUILINI DI
ALCUNI ALLOGGI DI PROPRIETA' REGIONALE. (Interpellanza)
PRESIDENTE:
Do lettura dell'interpellanza presentata dai.
Consiglieri Bajocco, Mafrica e Chenuil, iscritta al punto 18
dell'ordine del giorno.
INTERPELLANZA
Constatato che la Regione è proprietaria di alcuni edifici di
non recente costruzione, interamente destinati a locazione;
Verificato che tali edifici necessitano di rilevanti interventi
di manutenzione e che gli introiti per gli affitti non sono
sufficienti a coprire le spese;
Considerato che da parte degli inquilini sono state avanzate
richieste di una cessione in proprietà, a prezzo equo, degli
alloggi locati;
i sottoscritti Consiglieri regionali del Gruppo Comunista
INTERPELLANO
la Giunta regionale per conoscere le intenzioni dell'Esecutivo
in merito alla possibilità di vendere agli interessati gli alloggi
di proprietà regionale, facenti parte di edifici di non recente
costruzione.
PRESIDENTE:
Ha chiesto la parola il Consigliere Bajocco ne
ha facoltà.
BAJOCCO (PCI):
Nell'adunanza del 7 novembre, il Presidente
del Consiglio, nel corso delle sue comunicazioni, annunciava che
era pervenuta una petizione degli abitanti delle case regionali di
Via Giorgio Carrel, in cui si chiedeva che quegli alloggi, ormai
obsoleti e la cui gran parte di spese incide sul bilancio
regionale, venissero ceduti in proprietà.
Quella petizione era stata inviata ai Presidenti del Consiglio e
della Giunta, agli Assessori ai Lavori pubblici ed alle Finanze,
nonché ai Capigruppo del Consiglio. Ecco allora che il Gruppo
comunista, che già altre volte ha assunto delle iniziative su
problemi analoghi, ha ritenuto di dover interpellare la Giunta "per
conoscere le intenzioni dell'Esecutivo in merito alla possibilità
di vendere agli interessati gli alloggi di proprietà regionale,
facenti parte di edifici di non recente costruzione".
Prendo lo spunto da questa interpellanza, per ricordare che il
Gruppo del PCI anni addietro aveva presentato una proposta di legge
statale di iniziativa regionale, che chiedeva che venissero
trasferite alla Regione le competenze in materia di edilizia
residenziale pubblica. Dopo un dibattito in questo Consiglio, la
maggioranza ce l'aveva bocciata...
(...Interruzione del Consigliere Mafrica...)
... è vero, è vero: aveva accettato. Ringrazio il Consigliere
Mafrica che mi. ha fatto ricordare la circostanza.
La maggioranza, quindi, l'aveva accettata, ma la proposta è
rimasta ferma nel cassetto. Ora, poiché vedo che al punto 27
dell'ordine del giorno si discuterà la nomina dei rappresentanti
della Regione in seno alla Commissione paritetica, propongo al
Presidente della Giunta di invitare le persone che saranno nominate
ad inserire anche questa proposta nel loro programma di iniziative
che dovranno prendere a livello romano, sulla base del nostro
Statuto.
Per tutte queste ragioni vorrei sapere cosa pensa la maggioranza
della nostra interpellanza.
Grazie.
PRESIDENTE:
Ha chiesto la parola il Presidente della
Giunta Bondaz, ne ha facoltà.
BONDAZ (DC):
Con riferimento all'interpellanza presentata
dai Consiglieri Bajocco, Mafrica e Chenuil, si evidenzia che i
conduttori dell'immobile di proprietà regionale sito in Via Carrel
hanno presentato istanza per l'acquisto delle relative unità
immobiliari. Tale richiesta è attualmente all'esame degli
Assessorati dei Lavori Pubblici e delle Finanze, che dovranno
esprimere il loro parere in merito.
La Giunta regionale, appena sarà in possesso di tali pareri,
esaminerà il problema, evidenziando che, in linea di massima, essa
è favorevole alla cessione a prezzo equo dell'unità immobiliare in
argomento. E' evidente che, in questa ipotesi, gli affittuari
potranno accedere ai mutui regionali attualmente in vigore.
In merito al suggerimento del Consigliere Bajocco di chiedere ai
membri della Commissione paritetica di inserire quella proposta di
legge tra i loro programmi di lavoro, sarà mia cura informare i
membri che saranno nominati dal Consiglio.
PRESIDENTE:
Ha chiesto la parola il Consigliere Bajocco,
ne ha facoltà.
BAJOCCO (PCI):
Prendo atto della risposta del Presidente
della Giunta e gli chiedo di farmi avere copia di quanto ha testé
letto. Non vorrei ringraziarlo, per evitare che qualche giornalista
mi dica: "E' bene dare dei pugni in testa agli Assessori, senza mai
ringraziarli". Noi, invece, ringraziamo qualunque Assessore, quando
porta avanti le nostre richieste.
Se certi Assessori della precedente Giunta avessero portato
avanti le nostre iniziative, avremmo ringraziato anche loro. Oggi,
ringraziamo i1 Presidente della Giunta per la risposta che ci ha
dato.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK