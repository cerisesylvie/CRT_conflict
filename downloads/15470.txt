Consiglio Regionale della Valle d'Aosta - Oggetto del Consiglio n. 2940 del 8 gennaio 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ARTIGIANATO
Precedente
Successivo
Resoconto integrale del dibattito dell'aula
Oggetto del Consiglio n. 2940 del 8 gennaio 2003 - Resoconto
OGGETTO N. 2940/XI Disegno di legge: "Tutela e valorizzazione
dell'artigianato valdostano di tradizione".
CAPO I DISPOSIZIONI GENERALI
Articolo 1 (Finalità)
1. La Regione promuove lo sviluppo dell'artigianato di
tradizione e ne valorizza e tutela le tecniche di lavorazione e i
relativi prodotti, anche mediante la qualificazione dei produttori
operanti nel settore.
Articolo 2 (Definizioni)
1. Ai fini della presente legge sono definiti:
a) artigianato di tradizione, la creazione di produzioni:
1) ispirate a forme, a modelli e a stili che costituiscono
elementi caratteristici del patrimonio storico e culturale
valdostano, anche tenendo conto delle innovazioni che, nel
compatibile rispetto della tradizione, ne rappresentano il naturale
sviluppo e aggiornamento;
2) realizzate mediante l'utilizzo di materiali storicamente
reperibili in Valle d'Aosta o, comunque, riconducibili alla
tradizione valdostana;
3) realizzate prevalentemente mediante tecniche manuali, fatte
salve singole fasi meccanizzate o automatizzate di lavorazione, con
esclusione di processi di lavorazione interamente in serie;
b) produttori professionali, gli imprenditori iscritti all'Albo
regionale delle imprese artigiane di cui all'articolo 6 della legge
regionale 30 novembre 2001, n. 34 (Nuova disciplina
dell'artigianato. Abrogazione di leggi regionali in materia di
artigianato) per la realizzazione delle produzioni di cui
all'articolo 3, nonché le cooperative di cui all'articolo 3 della
legge regionale 5 settembre 1991, n. 44 (Incentivazione di
produzioni artigianali tipiche e tradizionali);
c) produttori non professionali, i soggetti che operano nel
campo delle produzioni di cui all'articolo 3, non iscritti all'Albo
regionale delle imprese artigiane;
d) categorie, le macro suddivisioni della produzione
appartenente al settore dell'artigianato di tradizione,
indipendentemente dai materiali impiegati o dalle tecniche di
lavorazione utilizzate;
e) materiali, le essenze legnose presenti storicamente in Valle
d'Aosta, la pietra locale, il cuoio, il ferro battuto, i filati e
gli altri materiali di cui sia storicamente documentato l'impiego
nella produzione in Valle d'Aosta di oggetti di artigianato;
f) associazioni di produttori, le associazioni costituite con
atto pubblico.
2. La Giunta regionale, con propria deliberazione, sentiti
l'Institut valdôtain de l'artisanat typique (IVAT), di cui alla
legge regionale 10 aprile 1985, n. 10, ed il Comité des traditions
valdôtaines, definisce l'elenco dei materiali di cui al comma 1,
lettera e).
Articolo 3 (Categorie)
1. Le produzioni di artigianato di tradizione della Valle
d'Aosta sono riconducibili alle seguenti categorie:
a) attrezzi ed oggetti per l'agricoltura;
b) lavorazioni in ferro battuto;
c) mobili;
d) oggetti intagliati;
e) oggetti torniti;
f) oggetti in vannerie, prodotti mediante intreccio di vimini o
delle altre essenze indicate all'articolo 2, comma 1, lettera
e);
g) sculture;
h) tessuti, calzature e accessori per l'abbigliamento;
i) altri oggetti per la casa.
2. La Giunta regionale, entro centottanta giorni dall'entrata in
vigore della presente legge, con propria deliberazione, sentiti
l'IVAT ed il Comité des traditions valdôtaines, definisce le
lavorazioni e gli oggetti ammessi nelle categorie di cui al comma
1.
Articolo 4 (Albo dei Maestri artigiani)
1. Presso la struttura regionale competente in materia di
artigianato di tradizione, di seguito denominata struttura
competente, è istituito l'Albo dei Maestri artigiani.
2. Possono presentare istanza di iscrizione all'Albo dei Maestri
artigiani:
a) i titolari di imprese individuali e i soci d'opera di imprese
costituite in forma di società, iscritte all'Albo regionale delle
imprese artigiane per l'attività di produzione di manufatti e per
lavorazioni specifiche, compresi nelle categorie elencate
all'articolo 3;
b) i soci delle cooperative di cui all'articolo 3 della l.r.
44/1991.
3. Ai fini dell'iscrizione all'Albo dei Maestri artigiani, i
soggetti di cui al comma 2 devono possedere i seguenti
requisiti:
a) anzianità professionale di almeno otto anni maturata in
qualità di titolare o di socio d'opera di impresa iscritta all'Albo
regionale delle imprese artigiane o di cooperativa di cui
all'articolo 3 della l.r. 44/1991, per la produzione di oggetti di
artigianato di tradizione di cui all'articolo 3;
b) adeguato grado di capacità professionale desumibile dal
conseguimento di premi, di titoli di studio, di diplomi o attestati
di qualifica, compresi quelli conseguiti a seguito di
partecipazione a corsi regionali di formazione, nonché da ogni
altro elemento che possa comprovarne la specifica competenza;
c) perizia e capacità nel trasmettere le conoscenze e le
tecniche di lavorazione, desumibili dall'aver avuto alle dipendenze
apprendisti o aver insegnato per almeno cinque anni in corsi per
l'apprendimento di tecniche di lavorazioni artigianali.
4. L'iscrizione è disposta, entro sessanta giorni dalla
presentazione dell'istanza, con provvedimento del dirigente della
struttura competente, su conforme parere della commissione di cui
all'articolo 5.
5. Nel caso di perdita di uno dei requisiti di cui al comma 2,
l'interessato deve darne comunicazione alla struttura competente
entro trenta giorni.
6. La mancata comunicazione di cui al comma 5 comporta
l'applicazione di una sanzione amministrativa pecuniaria da euro
250 a euro 1.000.
7. La perdita, comunque accertata, di uno dei requisiti di cui
al comma 2 comporta la cancellazione dell'iscrizione del soggetto
interessato all'Albo dei Maestri artigiani. La cancellazione è
disposta con provvedimento del dirigente della struttura competente
entro sessanta giorni dall'accertamento.
8. Contro il provvedimento di diniego di iscrizione o di
cancellazione d'ufficio dall'Albo dei Maestri artigiani è ammesso
ricorso al Presidente della Regione entro trenta giorni dalla data
di comunicazione del provvedimento stesso.
9. L'uso della qualifica di Maestro artigiano, in assenza di
iscrizione all'Albo dei Maestri artigiani, comporta l'applicazione
di una sanzione amministrativa pecuniaria da euro 500 a euro
2.500.
10. Per l'applicazione delle sanzioni di cui ai commi 6 e 9 si
osservano le disposizioni della legge 24 novembre 1981, n. 689
(Modifiche al sistema penale), da ultimo modificata dal decreto
legislativo 30 dicembre 1999, n. 507 (Depenalizzazione dei reati
minori e riforma del sistema sanzionatorio, ai sensi dell'articolo
1 della legge 25 giugno 1999, n. 205).
Articolo 5 (Commissione per la tenuta dell'Albo dei Maestri
artigiani)
1. Presso la struttura competente è istituita la Commissione per
la tenuta dell'Albo dei Maestri artigiani.
2. La Commissione:
a) esprime parere sulle iscrizioni all'Albo dei Maestri
artigiani;
b) vigila sul corretto uso della qualifica di Maestro artigiano
e segnala eventuali violazioni alla struttura competente.
3. Fanno parte della Commissione:
a) il dirigente della struttura competente, o suo delegato, con
funzioni di Presidente;
b) un esperto in materia di artigianato di tradizione, nominato
dall'assessore regionale competente in materia di artigianato;
c) il Presidente dell'IVAT, o suo delegato;
d) il Presidente della Commissione regionale per l'artigianato
di cui all'articolo 13 della l.r. 34/2001, o suo delegato;
e) un rappresentante dei Maestri artigiani, dagli stessi
nominato in apposita assemblea convocata dalla struttura
competente.
4. Nelle more della costituzione dell'Albo dei Maestri
artigiani, il Maestro artigiano di cui al comma 1, lettera e), è
sostituito da un produttore professionale, nominato dall'assessore
regionale competente in materia di artigianato.
5. La Giunta regionale, con propria deliberazione, stabilisce le
modalità di funzionamento della Commissione.
CAPO II PROMOZIONE DELL'ARTIGIANATO VALDOSTANO DI TRADIZIONE
Articolo 6 (Attività promozionale della Regione)
1. La Regione promuove l'artigianato valdostano di tradizione
mediante:
a) l'attività svolta dall'IVAT;
b) l'organizzazione di manifestazioni fieristiche di interesse
regionale di cui alla legge regionale 14 luglio 2000, n. 15 (Nuova
disciplina delle manifestazioni fieristiche. Abrogazione della
legge regionale 16 febbraio 1995, n. 6), destinate alla
presentazione e alla commercializzazione dei prodotti, quali, in
particolare, la Fiera di Sant'Orso e la Foire d'été;
c) la concessione di contributi per le spese relative
all'organizzazione di manifestazioni fieristiche per la promozione
dell'artigianato di tradizione da parte dei soggetti di cui
all'articolo 5, comma 1, lettere a), b) e c), della l.r.
15/2000;
d) ogni altra iniziativa ritenuta idonea al sostegno e alla
valorizzazione dell'artigianato di tradizione.
Articolo 7 (Partecipazione alle manifestazioni fieristiche)
1. Le manifestazioni fieristiche di cui alla l.r. 15/2000,
organizzate dalla Regione e dagli altri soggetti di cui
all'articolo 5 della medesima legge, per la promozione delle
produzioni dell'artigianato di tradizione, sono riservate ai
produttori di oggetti di artigianato di tradizione di cui
all'articolo 3, iscritti al registro di cui all'articolo 8.
2. Alle manifestazioni di cui al comma 1 possono altresì
partecipare le imprese artigiane, nonché i produttori non
professionali iscritti al registro di cui all'articolo 8 per la
produzione di oggetti in rame, ceramica e vetro, interamente
realizzati in Valle d'Aosta.
3. La Giunta regionale, sentiti l'IVAT ed il Comité des
traditions valdôtaines, definisce, con propria deliberazione, le
lavorazioni e le caratteristiche delle produzioni di cui al comma
2. La deliberazione è adottata entro centottanta giorni
dall'entrata in vigore della presente legge.
4. Nell'ipotesi in cui tra i criteri per lo svolgimento delle
manifestazioni di cui al comma 1 sia previsto il tetto massimo di
espositori, e questo non sia raggiunto, possono essere ammessi
anche i produttori professionali e non professionali, iscritti al
registro di cui all'articolo 8, operanti nel settore delle
produzioni artigianali non rientranti fra quelle di cui ai commi 1
e 2, purché interamente realizzate in Valle d'Aosta con tecniche
prevalentemente manuali.
Articolo 8 (Registro dei produttori di oggetti di
artigianato)
1. Presso la struttura competente è istituito il Registro dei
produttori di oggetti di artigianato.
2. Al Registro sono iscritti, in apposite sezioni, i seguenti
soggetti residenti o, se persone giuridiche, aventi sede legale e
attività produttiva in Valle d'Aosta:
a) produttori di oggetti di artigianato di tradizione
riconducibili alle categorie di cui all'articolo 3;
b) produttori di oggetti in ceramica, rame e vetro di cui
all'articolo 7, comma 2;
c) produttori di cui all'articolo 7, comma 4.
3. La struttura competente verifica la permanenza dei requisiti
previsti ai fini dell'iscrizione al Registro, avvalendosi della
collaborazione dell'IVAT.
4. In sede di prima applicazione della presente legge, sono
iscritti d'ufficio al Registro, con l'indicazione delle categorie
di appartenenza, i produttori di artigianato di tradizione e i
produttori di cui all'articolo 7, commi 2 e 4, in possesso dei
requisiti di cui al comma 2, che abbiano partecipato ad almeno una
della manifestazioni organizzate dalla Regione, a decorrere
dall'anno 2000, previa acquisizione del loro consenso.
5. Fatto salvo quanto previsto al comma 4, l'iscrizione al
Registro avviene con provvedimento del dirigente competente, su
istanza dei soggetti interessati.
6. I produttori iscritti al Registro devono comunicare alla
struttura competente, entro trenta giorni, le eventuali variazioni
dei dati concernenti il tipo di produzione, la residenza o la sede
legale.
7. La mancata o tardiva comunicazione di cui al comma 6 comporta
la sospensione dell'iscrizione al Registro per la durata di sei
mesi. La sospensione è disposta con provvedimento del dirigente
della struttura competente.
8. L'iscrizione è cancellata d'ufficio, con provvedimento del
dirigente della struttura competente, in caso di perdita dei
requisiti richiesti per l'iscrizione.
9. Il dirigente della struttura competente provvede, con cadenza
mensile, all'aggiornamento del Registro.
Articolo 9 (Contributi per l'organizzazione di manifestazioni
fieristiche)
1. La Regione, per la realizzazione di manifestazioni
fieristiche di artigianato di tradizione, autorizzate ai sensi
dell'articolo 6 della l.r. 15/2000, può concedere contributi ai
soggetti di cui all'articolo 5, comma 1, lettere a), b) e c) della
medesima legge, nella misura seguente:
a) fino al 100 per cento della spesa ammissibile per
l'organizzazione della millenaria Fiera del legno Sant'Orso di
Donnas;
b) fino al 70 per cento delle spesa ammissibile per
l'organizzazione di manifestazioni fieristiche a carattere
regionale;
c) fino al 50 per cento della spesa ammissibile per
l'organizzazione di manifestazioni fieristiche a carattere
locale.
2. Ai fini della concessione dei contributi, i soggetti
interessati devono presentare alla struttura competente, entro il
termine perentorio del 30 settembre dell'anno precedente
l'iniziativa, apposita istanza corredata:
a) del preventivo di spesa;
b) di una relazione illustrativa delle caratteristiche della
manifestazione;
c) dell'indicazione dei criteri previsti per la partecipazione
alla manifestazione.
3. La Giunta regionale, entro centottanta giorni dall'entrata in
vigore della presente legge, definisce con propria deliberazione i
criteri per la concessione dei contributi, la tipologia delle spese
ammissibili e la loro entità massima, nonché ogni altro adempimento
o aspetto relativo alla concessione e alla liquidazione dei
contributi stessi.
4. La deliberazione di cui al comma 3 è pubblicata sul
Bollettino ufficiale della Regione.
Articolo 10 (Non cumulabilità)
1. I contributi concessi ai sensi dell'articolo 9 non sono
cumulabili con altri benefici concessi dalla Regione per la stessa
iniziativa.
CAPO III APPRENDIMENTO DELLE TECNICHE DI LAVORAZIONE ARTIGIANALI
E ISTRUZIONE PROFESSIONALE
Articolo 11 (Corsi per l'apprendimento di tecniche di
lavorazione)
1. La Regione incentiva i corsi per l'apprendimento delle
tecniche di lavorazione artigianali, in particolare quelli relativi
a lavorazioni in via di progressivo abbandono, organizzati da
comuni, comunità montane, associazioni, fondazioni e pro-loco.
2. La Giunta regionale approva con propria deliberazione, entro
centottanta giorni dall'entrata in vigore della presente legge, i
criteri per lo svolgimento dei corsi di cui al comma 1, sentiti
l'IVAT, le associazioni dei produttori e il Comité des traditions
valdôtaines.
3. La deliberazione di cui al comma 2 stabilisce, in
particolare:
a) i periodi di svolgimento dei corsi;
b) le qualifiche degli istruttori;
c) il programma base generale, comune a tutti i corsi;
d) il programma base, di approfondimento delle specifiche
tecniche di lavorazione, diversificato per le varie categorie;
e) il rilascio ai partecipanti ai corsi di un attestato finale
di partecipazione;
f) la copertura assicurativa dei soggetti partecipanti e degli
istruttori;
g) l'importo orario massimo delle prestazioni rese dagli
istruttori, ai fini della concessione dei contributi di cui
all'articolo 12.
Articolo 12 (Contributi)
1. Per la realizzazione delle iniziative di cui all'articolo 11,
la Regione può concedere contributi esclusivamente per la copertura
delle spese inerenti le prestazioni degli istruttori.
2. Ai fini della concessione dei contributi, gli enti
interessati presentano alla struttura competente, entro il 31
agosto di ogni anno, apposita istanza corredata del programma delle
attività formative che intendono realizzare.
3. I contributi sono concessi con deliberazione della Giunta
regionale, entro il 31 ottobre di ogni anno.
4. Il contributo è liquidato al termine del corso, previa
presentazione di idonea documentazione di spesa e di una
dichiarazione congiunta dell'istruttore e dell'ente organizzatore
attestante la regolarità dello svolgimento del corso e la
conformità dello stesso ai contenuti della deliberazione della
Giunta regionale di cui all'articolo 11.
Articolo 13 (Botteghe-scuola)
1. La Regione promuove l'istituzione di corsi di formazione
teorica e pratica per l'apprendimento delle tecniche di produzione
di oggetti dell'artigianato di tradizione, effettuati presso le
imprese artigiane iscritte all'Albo delle imprese artigiane per la
realizzazione delle produzioni di cui all'articolo 3, nonché presso
le cooperative di cui all'articolo 3 della l.r. 44/1991.
2. I corsi di formazione sono finalizzati a consentire a giovani
particolarmente dotati e motivati di partecipare all'esperienza
lavorativa e alla vita di bottega, sotto la guida di un Maestro
artigiano, usufruendo di percorsi formativi individuali, e a
promuovere la nascita di nuove realtà imprenditoriali.
3. Alle imprese artigiane e alle cooperative presso le quali
sono istituiti i corsi di cui al comma 1 è riconosciuta, durante lo
svolgimento dell'iniziativa, la qualifica di botteghe-scuola.
4. Le botteghe-scuola devono essere dirette e gestite
personalmente dal titolare o dal socio, in possesso della qualifica
di Maestro artigiano.
Articolo 14 (Presentazione delle domande e istruttoria)
1. I Maestri artigiani interessati all'effettuazione dei corsi
di cui all'articolo 13 devono presentare domanda alla struttura
competente, secondo quanto disposto in apposito bando annuale
approvato dalla Giunta regionale con propria deliberazione, che
stabilisce in particolare:
a) le modalità per la presentazione delle domande;
b) i criteri per l'esame e la valutazione delle domande nonché
per la formazione della relativa graduatoria nei casi in cui le
domande non siano compatibili con le risorse finanziarie
disponibili;
c) la composizione della commissione incaricata dell'esame e
della valutazione delle domande;
d) le modalità di funzionamento della commissione;
e) l'importo del compenso orario da corrispondere ai Maestri
artigiani.
2. I Maestri artigiani devono allegare alla domanda il progetto
formativo proposto per ogni allievo, nel quale devono essere
indicati:
a) il curriculum dell'allievo;
b) gli obiettivi professionali perseguiti dall'allievo;
c) il settore di attività cui si riferisce l'iniziativa
formativa proposta;
d) gli obiettivi formativi perseguiti;
e) la metodologia di insegnamento proposta;
f) il calendario delle lezioni.
Articolo 15 (Istituzione dei corsi presso le
botteghe-scuola)
1. Successivamente all'istruttoria svolta dalla commissione di
cui all'articolo 14, comma 1, lettera c), la Giunta regionale, con
propria deliberazione:
a) approva l'istituzione dei corsi ed individua, su proposta del
Maestro artigiano, gli allievi agli stessi ammessi;
b) approva il disciplinare di incarico al Maestro artigiano e la
convenzione fra il Maestro artigiano, l'allievo e l'Amministrazione
regionale.
Articolo 16 (Modalità di svolgimento dell'attività di
formazione)
1. Il Maestro artigiano è tenuto ad assicurare piena assistenza
all'allievo durante l'intero svolgimento del corso e a fornire e
preparare, a proprie spese, il materiale didattico.
2. Il Maestro artigiano può formare al massimo tre allievi per
biennio per un monte ore non superiore a duecento ore annuali per
allievo.
3. I locali e le attrezzature fornite dal Maestro artigiano
devono essere compatibili con la vigente normativa in materia di
igiene e sicurezza del lavoro.
Articolo 17 (Modalità di riconoscimento finale della
formazione)
1. Alla conclusione dei corsi di cui all'articolo 13, si procede
all'accertamento finale delle competenze acquisite attraverso un
esame teorico-pratico, con le modalità previste agli articoli 22 e
23 della legge regionale 5 maggio 1983, n. 28 (Disciplina della
formazione professionale in Valle d'Aosta).
CAPO IV DISPOSIZIONI FINALI
Articolo 18 (Disposizioni finanziarie)
1. La spesa per l'applicazione degli articoli 6, 9, 12 e 14 è
determinata complessivamente in euro 904.745 per l'anno 2003 e in
annui euro 1.238.000 a decorrere dall'anno 2004.
2. L'onere di cui al comma 1 trova copertura nello stato di
previsione della spesa del bilancio pluriennale della Regione per
gli anni 2002/2004 negli obiettivi programmatici 2.2.2.10.
(Interventi promozionali per l'artigianato) e 2.2.2.11. (Interventi
promozionali per il commercio), e si provvede:
a) per annui euro 100.000, per gli anni 2003 e 2004, mediante
utilizzo dello stanziamento iscritto al capitolo 47555 (Spese per
attività di formazione imprenditoriale e di aggiornamento
tecnico-professionale delle imprese artigiane e per l'attuazione di
progetti di bottega-scuola e di apprendimento delle tecniche di
mestieri artigianali), dell'obiettivo programmatico 2.2.2.10.;
b) mediante utilizzo dei seguenti stanziamenti iscritti
nell'obiettivo programmatico 2.2.2.11.:
1) per euro 643.255, per l'anno 2003, e per euro 975.200, per
l'anno 2004, mediante utilizzo dello stanziamento iscritto al
capitolo 47802 (Spese per iniziative e manifestazioni economiche,
per lo sviluppo e potenziamento delle attività economiche);
2) per annui euro 90.000, per gli anni 2003 e 2004, mediante
utilizzo dello stanziamento iscritto al capitolo 47806 (Contributi
per iniziative e manifestazioni economiche e per il potenziamento
delle attività economiche);
c) per euro 71.490, per l'anno 2003 e euro 72.800 per l'anno
2004, mediante utilizzo dello stanziamento iscritto al capitolo
69020 (Fondo globale per il finanziamento di spese di investimento)
dell'obiettivo programmatico 3.1. (Fondi globali), punto B.1.2
dell'allegato 1 dello stato di previsione della spesa del bilancio
di previsione della Regione per l'anno finanziario 2002 e di quello
pluriennale per gli anni 2002/2004.
3. Per l'applicazione della presente legge, la Giunta regionale
è autorizzata ad apportare, con propria deliberazione, su proposta
dell'assessore regionale competente in materia di bilancio e
finanze, le occorrenti variazioni di bilancio, e, nell'ambito delle
finalità della legge stessa, variazioni tra gli obiettivi
programmatici indicati al comma 2.
4. I proventi delle sanzioni amministrative di cui all'articolo
4, commi 6 e 9, sono introitati al capitolo 7700 (Proventi pene
pecuniarie per contravvenzioni) dello stato di previsione
dell'entrata del bilancio della Regione.
Articolo 19 (Abrogazione)
1. La lettera c) del comma 1 dell'articolo 3 della legge
regionale 13 maggio 1993, n. 31 è abrogata.
Président
La parole au rapporteur, le Conseiller
Fiou.
Fiou (GV-DS-PSE)
Con il presente disegno di legge si dà
piena attuazione al programma di maggioranza, laddove, riconoscendo
all'artigianato un ruolo primario nel panorama economico regionale,
si dichiarava la volontà di valorizzarne il ruolo attraverso una
legge quadro di settore.
In effetti, con la legge n. 34 del 2001 si è data nuova
disciplina al settore, affidando ad altre norme interventi
concernenti aspetti legati a determinate professioni. Di ciò sono
esempio le nuove leggi che regolano il settore dell'impiantistica,
quello della panificazione, così come la nuova normativa che regola
le manifestazioni e le fiere, interessando, questa, anche il
settore dell'artigianato di tradizione.
Con la proposta odierna non si esauriscono tutti gli aspetti e
tutte le dinamiche che l'artigianato valdostano di tradizione
sviluppa. Si ritiene comunque utile, anche alla luce
dell'importanza che questo settore riveste sempre più nell'ambito
socio-economico valdostano, fornire uno schema di identificazione
di alcune categorie che caratterizzano lo stesso, utile, da un
lato, per tutelare una parte importante del patrimonio
storico-culturale di questa regione e, dall'altro, a consentirne
una valorizzazione operativamente efficace. Una valorizzazione
pertanto non fine a sé stessa, bensì inserita in un più ampio
contesto di affermazione dell'offerta che proviene dal nostro
territorio, sia essa di origine artigianale, piuttosto che
enogastronomica o turistica.
Questo schema di identificazione di categorie non pretende di
essere esauriente riguardo al dibattito più generale sul rapporto
opera artigianale-opera artistica, sul significato dell'evoluzione
dell'uso di oggetti che vengono scelti per i valori formali carichi
di evocazioni storiche e non più per le risposte pratiche per cui
erano nati; non pretende di dare una definizione teoricamente
puntuale di quali sono i limiti in cui comprendere, in generale, le
opere di artigianato di tradizione, ma piuttosto proporre
riferimenti certi per regolare operativamente un'attività vitale ed
economicamente importante, stimolata da una domanda significativa
la quale, essa stessa, indica un orientamento, evidenziando un
interesse diffuso per i riferimenti storico-culturali che realtà
specifiche propongono. Il riferimento naturale è quindi alle
tradizioni consolidate, ai valori di civiltà e cultura radicati, ad
un patrimonio culturale da mantenere, da conservare e da
tutelare.
In questi anni, di pari passo con l'affermazione del settore si
è reso sempre più improcrastinabile il consolidamento
dell'abbinamento fra artigianato e qualità: come dicevo, la domanda
ha qualificato l'artigianato di tradizione come l'artigianato di
qualità per eccellenza. Si è resa quindi necessaria la definizione
di alcune categorie delle produzioni di questa tipologia di
artigianato. Nel contempo, lo sviluppo del settore impone, da un
lato, di meglio definire gli ambiti nei quali si favorisce una
diffusione delle tecniche di lavorazione e, dall'altro, di favorire
lo sviluppo professionale attraverso un'attività formativa idonea
alla caratteristica del settore artistico (e perciò le
botteghe-scuola paiono in effetti l'ambito formativo ideale).
Nel complesso, questo disegno di legge fa proprie le esperienze
che hanno ottenuto negli ultimi anni i maggiori successi,
trasformandole anche in strumenti attivi delle politiche del lavoro
di questo settore, intendendo contribuire al suo sviluppo e alla
sua capacità di porsi sempre più in relazione con un'offerta
enogastronomica e un'offerta turistica che, nel corso dell'ultimo
decennio, hanno profondamente mutato le loro caratteristiche,
privilegiando sempre più le politiche e le strategie
sinergiche.
Se vogliamo poi guardare con attenzione al tessuto
imprenditoriale valdostano, va tenuto conto altresì del fatto che
se le imprese italiane sono in media più piccole di quelle europee
in tutti i comparti, questo dato è ancor più accentuato nella
nostra realtà. Lo sviluppo di queste piccole imprese, delle imprese
artigiane, richiede l'adozione di strumenti e, comunque, la
presenza sul territorio di un "humus" favorevole alla loro
crescita. Non si tratta perciò di vedere la piccola impresa
subalterna a realtà imprenditoriali più grandi e complesse: si
tratta di offrire un approccio alternativo che favorisca le
relazioni fra le piccole imprese, il loro radicamento sul
territorio, la riconoscibilità immediata del prodotto e,
soprattutto, l'affermazione del binomio "prodotto-qualità" di cui
parlavo in precedenza.
La risposta alla globalizzazione passa anche attraverso
l'affermazione di nuovi processi di internazionalizzazione, dove
piccole realtà difendono e sviluppano mercati di nicchia,
confrontandosi con mercati di confine, valorizzando la specificità
della propria produzione.
In sostanza, quei processi che in altre realtà hanno reso
possibile l'affermazione di distretti industriali, dove piccole
imprese individuali operanti nello stesso ambito hanno consentito
la crescita economica di territori di piccole e medie dimensioni,
possono oggi portare alla nascita di una nuova tipologia
distrettuale, basata non su una tipologia merceologica, ma sulla
qualità del prodotto, sulla sua certificazione, sia esso agricolo,
sia esso prodotto artigianale, sia esso un "prodotto di servizi".
Per questo motivo, anche per la sua intersettorialità, verrà
affrontato in seguito il discorso di un marchio di qualità.
Oggi andiamo a proporre un passo importante e fondamentale per
una politica di qualità di un settore che, come l'artigianato
valdostano di tradizione, ha conosciuto uno sviluppo rilevante: è
uno dei migliori biglietti da visita della nostra regione, è uno
degli "atout" per la nostra economia. È un settore, questo, in cui
la relazione fra produzione e capitale umano pare fortunatamente
ancora inscindibile, dove la figura dell'imprenditore è
fondamentale, dove le conoscenze tecniche di ogni singola fase del
processo di produzione sono fondamentali. Un patrimonio di
conoscenze che ben risponde alle esigenze di un mercato, sempre più
attento alla qualità più che alla quantità.
Président
La parole à l'autre rapporteur, le
Conseiller Ottoz.
Ottoz (UV)
Il mondo dell'artigianato rappresenta una
costellazione di attività che hanno importanti riflessi
sull'economia della nostra Regione, in particolare quella agricola.
Ciò è vero per il reddito che ne proviene agli artigiani stessi,
sia che si tratti di veri e propri professionisti a tempo pieno,
sia di "amateurs" di varia specializzazione, che destinano una
fetta variabile, ma consistente, del loro tempo alla realizzazione
di prodotti artigianali tipici. Ciò è poi ancora più vero per il
nostro comparto turistico in senso lato. L'importanza e la
popolarità di manifestazioni come le Fiere di Sant'Orso di Donnas e
Aosta, la Foire d'Eté, e le altre manifestazioni che sono
organizzate nei vari comuni della valle - ne ricordo una per tutte,
quella delle scuole di scultura ad Antey -, ci portano parecchie
decine di mi­gliaia di turisti, non solo italiani, e un grande
volume di vendite.
Va poi sottolineato il ruolo svolto dall'IVAT che, da un lato,
garantisce agli artigiani la commercializzazione dei loro prodotti
per tutto l'anno e, dall'altro, è considerato da numerosissimi
acquirenti come un vero pro­prio "certificatore" dell'autenticità
dei prodotti esposti e venduti. Un fenomeno di tale varietà e
complessità, con attori così numerosi e dif­ferenziati per talento
artistico, abilità tecnica, cultura e qualificazione, ri­chiede un
quadro giuridico certo che permetta di garantire le migliori
condizioni di sviluppo al settore, e agli acquirenti degli standard
di quali­tà degni dell'immagine della Valle d'Aosta.
Questo disegno di legge definisce perciò i principi generali, e
successi­vamente regola i due grandi temi connessi all'artigianato,
la sua promo­zione e la formazione tramite l'apprendimento delle
tecniche di lavora­zione artigianale e l'istruzione professionale
specifica. Nella parte generale si affronta il problema della
definizione dell'ambito in cui si esercita l'artigianato tipico, di
quali siano categorie per la suddi­visione delle produzioni, dei
requisiti dei soggetti operanti (iscrizione all'Albo regionale
delle imprese, partecipazione a cooperative specifiche, anzianità
professionale, titoli conseguiti…),
eccetera. Perché una produzione possa, infatti, essere definita
"artigianale, tipica e tradizionale", vanno considerati la
professionalità dell'artigiano, la tipolo­gia dell'oggetto, i temi
rappresentati, i materiali utilizzati, le tecniche di lavorazione,
il livello di standardizzazione, che deve essere forzatamente
basso; tutti aspetti che, correttamente identificati,
contribuiscono, come dicevamo, sia a tutelare il lavoro
dell'artigiano sia la qualità del prodotto da offrire sul
mercato.
Non va dimenticato, infatti, che il più vasto ed ambizioso
obiettivo finale, di cui questa legge è un tassello intermedio, è
di arrivare progressivamen­te ad una normativa su un marchio di
qualità "Valle d'Aosta" il quale di per sé, qualora ritenuto
applicabile ai vari prodotti che venderemo, aggiunga ulteriore
valore ai nostri prodotti, non solo dell'artigianato.
La seconda parte della legge, dall'articolo 6 all'articolo 10,
norma la promozione e dà nuove regole per la partecipazione alle
manifestazioni organizzate dalla Regio­ne. Sono previsti qui anche
quei produttori che lavorano materiali "nuovi", se così si può
dire, quali il ra­me, la ceramica e il vetro che sono assimilati ai
puri fini promozionali. Solo nel caso del non raggiungimento del
tetto massimo previsto per le manifestazioni stesse sarà possibile
esporre oggetti del settore non tradi­zionale, purché interamente
prodotti in Valle d'Aosta e con lavorazioni prevalentemente
manuali. Si istituisce il registro dei produttori di oggetti
d'artigianato, suddiviso in tre sezioni: l'artigianato
tradizionale, il settore rame, vetro, ceramica e vetro, e infine i
prodotti residuali, con tutte le norme relative (iscrizione,
cancellazione…), eccetera. L'articolo 9
regola la concessione dei contributi a soggetti diversi (enti
pubblici, associazioni, AIAT, pro-loco) per il sostegno di
manifestazioni fieristiche specifiche.
La terza parte, dall'articolo 11 all'articolo 17, affronta
l'importantissimo tema dell'apprendimento delle tecniche di
lavorazione artigianale e istru­zione professionale. La novità non
sta tanto nei corsi, che già sono orga­nizzati con successo nelle
varie scuole disseminate in tutta la Valle, e che questo disegno di
legge si limita ad inquadrare in modo più organico, quanto nelle
botteghe?scuola, destinate ai giovani particolarmente dotati che
potranno, come in una bottega dell'arte del rinascimento, lavorare
in piccoli gruppi - il limite a tre persone garantisce un rapporto
diverso, assai più proficuo di quello insegnante?allievo in classi
più ampie - assieme ad un maestro artigia­no, vivendo l'impagabile
esperienza della vita di bottega, e consentendo un deciso salto di
qualità nell'apprendimento, e la trasmissione di tutti quei,
chiamiamoli pure "piccoli segreti", nella scelta, conservazione,
lavorazione e finitura dei materiali, che spesso fanno la
differenza. In conclusione, una buona legge, che mette ordine in un
settore importante, che tutela le nostre tradizioni, la nostra
cultura ed i nostri artigiani, e che, nel farlo, potenzia le nostre
"chances" in un settore chiave quale quello del turismo.
Président
La discussion générale est ouverte.
La parole à l'Assesseur au budget, aux finances et à la
programmation, Agnesod.
Agnesod (UV)
Per presentare un emendamento che si
rende necessario, al fine di adeguare le norme finanziarie. Si
riferisce infatti al Capo IV, articolo 18, e adegua i riferimenti
sulla spesa al nuovo bilancio pluriennale 2003-2005, che presenta
la necessaria copertura.
Président
La parole à la Conseillère Charles
Teresa.
Charles (UV)
La loi sur la tutelle et la valorisation de
l'artisanat valdôtain de tradition, en discussion aujourd'hui, est
vraiment une loi nécessaire, qui qualifie et sauvegarde notre
artisanat plurimillénaire, qui qualifie la Junte régionale qui l'a
présentée, les bureaux qui ont donné leur contribution à sa
préparation et naturellement aussi l'IVAT, l'Institut valdôtain de
l'artisanat typique qui a fait, il y a quelques mois, un
intéressant colloque sur les raisons, le passé et l'avenir de
l'artisanat typique, et qui a certainement contribué à la rédaction
de cette loi.
Notre artisanat est vieux d'au moins trois, quatre, cinq mille
ans, c'est-à-dire qu'il a trente, quarante, cinquante siècles
d'histoire, et il paraît avoir un brillant avenir pour une
activité, le travail du bois et d'autres matières locales (pierre,
fer, vannerie…), et cetera, qui ne
cesse de se développer, surtout dans le dernier demi-siècle et, en
particulier, dans les dernières décennies. Ses reflets nous les
voyons en particulier dans les dernières Foires de Saint-Ours, qui
vont s'élargissant toujours plus, comme il arrive pour la Foire de
Saint-Ours de Donnas, faite depuis toujours, comme affirme une
chronique de 1800, et d'autres manifestations à travers la Vallée
d'Aoste, moins anciennes, mais vivaces, bien organisées et très
fréquentées, qui normalement illustrent toutes - ou presque toutes
- l'artisanat valdôtain de tradition, parce que la foire a pris des
dimensions gigantesques et naturellement inconcevables il y a
quelque temps, se transformant de petit marché artisanal et
uniquement utilitaire en marché artistique de grand attrait et de
grande variété.
Cela il faut bien le reconnaître, grâce d'abord au Comice
agricole qui, dans la seconde moitié du XIX
ème
siècle,
entre autres, a institué le premier concours de la foire et, plus
récemment, grâce, dans l'après-guerre, à la Région autonome de la
Vallée d'Aoste, au Comité des traditions valdôtaines, toujours
attentif à toutes les manifestations traditionnelles et sensible à
leur sauvegarde et, à partir de 1963, à l'EVART (Ente valdostano
artigianato tipico), souche de l'IVAT, l'institut qui a organisé le
colloque dont je parlais, colloque qui a été de grand intérêt et
qui s'est déroulé il y a quelques mois.
Je voudrais d'abord me pencher sur cet aspect de succès, tout en
ne cachant point les dangers qui pourraient naître d'une telle
situation, qui pourrait être définie extraordinairement positive
et, là-dessus, nous devons réfléchir. Je ne veux pas faire du
pessimisme mais, en considération du fait que nous traversons une
période heureuse pour l'artisanat - pensons, par exemple, que pour
l'industrie et l'agriculture ce n'est pas la même chose - je crois
qu'il est bien de mettre en garde ceux qui s'occupent d'artisanat
contre certains pièges possibles. Je reprends quelques lignes d'un
article paru dans le journal de l'IVAT du printemps passé.
L'histoire, "magistra vitae", nous enseigne que lorsqu'on croit
tout avoir, lorsqu'on croit posséder définitivement quelque chose,
cela nous échappe. Quand on se croit assuré et stable, les choses
de ce monde s'effritent. A n'importe quel moment, peut commencer
une décadence rapide, ou parce que les guides ne sont pas à la
hauteur ou, plus simplement, parce qu'on traverse des moments
contingents difficiles, et que la gestion d'une activité peut
devenir impossible ou précaire.
Une maxime d'un des grands penseurs de l'époque classique, La
Rochefoucauld, affirme qu'il est plus difficile de gérer les
périodes favorables que les périodes défavorables. Cela peut
paraître un paradoxe, mais c'est ainsi. Cette maxime dit qu'il faut
plus de grande vertu pour soutenir la bonne fortune que la
mauvaise, c'est-à-dire qu'il est moins facile de gérer une période
de bien-être plutôt qu'une période difficile. Quand il y a peu de
ressources, il faut se contenter; mais quand il y en a beaucoup, il
faut savoir voir loin, il faut avoir des programmes et des
objectifs précis, il faut être clairvoyant et il faut avoir la
vertu et le don de gouverner une situation.
Cette loi, très opportunément, veut soutenir et surtout
sauvegarder ce secteur de l'artisanat typique de tradition, afin
qu'il continue à se distinguer par son originalité et ses
particularités, afin que l'évolution des temps et les contacts avec
d'autres réalités artisanales puissent continuer, même dans
l'évolution qui est naturelle, à garder son cachet. Cette loi vise
donc, pour la première fois, à chercher les définitions correctes
et les points de démarcation qui définissent les limites d'une
identité artisanale propre, originale, et qui est en mesure
d'exprimer une empreinte, qui est aussi la chance de l'artisanat
typique dans son développement et dans sa mise à jour. Outre la loi
en question, il y a l'indication de quelques alinéas, le deux de
l'article 2, le seconde de l'article 3, l'alinéa trois de l'article
7 et le trois de l'article 9, et enfin le deux de l'article 11, qui
renvoient à des délibérations successives du Gouvernement régional
l'approfondissement de quelques aspects encore de ce problème et
des définitions particulièrement délicates sur l'originalité des
choix, après avoir assumé l'avis influent des associations, telles
que l'Institut valdôtain de l'artisanat typique et le Comité des
traditions valdôtaines.
Un autre aspect que je voudrais encore souligner est
l'enthousiasme que l'artisanat suscite de nos jours. Nous le voyons
à la foire et aussi bien qu'à travers tous les cours d'artisanat
qu'on fait à travers la Vallée d'Aoste, à tous les niveaux et dans
tous les domaines de la sculpture, à la gravure décorative, à la
vannerie, à la pierre, aux travaux au tour et autres choses encore.
Il y a un bon nombre d'élèves et un grand enthousiasme qui se
propage parmi ces élèves. Cette loi prévoit aussi de rendre
officiel la figure de maître-artisan et l'institution des
hôteliers, c'est-à-dire le "botteghe-scuola" de l'article 13, qui
serviront à parfaire la préparation d'élèves et d'artisans
particulièrement doués par des parcours formatifs individuels, afin
de promouvoir la naissance de nouvelles réalités d'entreprises
artisanales.
Un autre aspect à souligner, c'est quelque chose qu'on a
longtemps discutée, on a discuté de matériel, ainsi que de
catégories qui respectent les modèles et les styles, qui
constituent les éléments caractéristiques du patrimoine historique
et culturel valdôtain. Ces matériaux comme le cuivre, la céramique,
le verre, dont au 2
ème
alinéa de l'article 7, ont été
pris en considération pour certaines manifestations, comme les
manifestations de la foire, et les artisans qui s'expriment à
travers ce matériel de base peuvent aussi s'inscrire au Registre
des producteurs d'objets d'artisanat: ainsi, par ce choix
responsable, on continue le travail de défense et d'illustration de
l'artisanat valdôtain. Il faut, à mon avis, profiter de cette
situation, des opportunités que la loi nous offre, pour garantir
toujours la qualité, la haute qualité et s'il est possible de
partager aussi les différents domaines d'appartenance, de
spécialisation, afin que l'artisanat toujours de tradition - nous
ne devons jamais sortir de l'ornière de la tradition - puisse
offrir la plus ample gamme de produits pour satisfaire le plus
grand nombre de clients.
Quelques exemples. Les cours dont au chapitre 3, qui relèvent de
l'apprentissage des techniques de travail et l'instruction
professionnelle, devraient favoriser les domaines les moins
répandus, ceux qui ont subi dernièrement un abandon qui, parfois,
préoccupe, et là je lance simplement des suggestions. A mon avis,
il faudrait stimuler la production du fer forgé, parce que les
forgerons s'affaiblissent, il faudrait encourager la fabrication
des sabots, parce que les sabotiers, nous les constatons à la
foire, disparaissent presque, il faudrait soutenir la production
d'outils agricoles qui, sauf la vannerie, sont tous en baisse!
Il y a, par contre, des genres très ou trop répandus, je parle
là de la gravure décorative, et tous les intéressés connaissent mon
opinion à ce propos. Il y a des artistes dans ce genre qui ont fait
école, et la production a essaimé dans toute la Vallée d'Aoste.
C'est très bien cela, parce que cela signifie qu'il y a eu de
grands entailleurs, d'un excellent maître sont prés d'excellents
élèves, qui sont devenus, à leur tour, des maîtres et qui se sont
multipliés. Ajoutons en plus que ce genre se fait facilement à
l'intérieur d'un appartement, sans la nécessité d'avoir un
laboratoire, ce qui facilite encore l'approche à cette activité.
Tous ces facteurs ont favorisé la naissance d'un grand nombre de
très bons artisans, mais qui pourraient risquer d'avoir, à bref,
des difficultés d'écouler leur marchandise, alors que dans d'autres
secteurs on pourrait avoir encore d'énormes possibilités de
vente.
Enfin, l'artisanat, comme d'autres domaines, est un défi
continuel, mais aussi il y a la nécessité d'être tout le temps
performant, fantaisiste, sensible, capable de dominer les
situations et le marché. Toujours traditionnel et jamais répétitif,
pourrait donc être la devise des artisans, comme l'étaient les
artisans artistes du temps passé, ceux qui venaient à la
"Saint-Ours", mais aussi ceux qui ne venaient pas à la "Saint-Ours"
quand on ne présentait pas de statues, mais les artisans qui
travaillaient dans les églises et les châteaux. Les vrais artisans,
nous le savons, ne se répètent jamais. On sait bien que c'est là la
prérogative de l'artisanat; on reconnaît l'empreinte du sculpteur,
mais une pièce n'est jamais égale à l'autre. C'est un autre défi à
relever, l'engagement donc à ne jamais se répéter et à travailler
toujours à la pièce.
L'IVAT, ainsi que notre Région, ainsi que tous ceux qui aiment
l'artisanat typique, doivent travailler dans ce sens, doivent donc
conseiller, aider, soutenir la typicité, donner des suggestions
pour gagner le défi et au fond alimenter nos rêves. Un rêve qui va,
j'espère, bientôt se réaliser à Fénis, c'est la réalisation du
"Musée IVAT", un musée artistique régional de l'artisanat auprès de
la "maison Nicoletta". Je sais qu'il y a un peu de retard en la
préparation de ce siège et surtout je ne sais pas si ce siège
pourra tout exposer, parce que je pense que ce patrimoine que nous
avons de pièces de l'IVAT est énorme. Je crois alors que, si n'est
pas possible de tout exposer, nous pourrions peut-être présenter,
dans deux ou trois volumes, toutes ces pièces, afin que tout le
monde puisse les connaître, tout en restant à la maison. Je me
souhaite donc que l'IVAT devienne bibliothèque spécialisée et
centre de documentation, afin que nos artisans soient toujours plus
experts, cultivés, sensibles à notre cachet, à notre tradition,
afin qu'ils puissent marcher vers un brillant avenir.
Président
La parole au Conseiller Frassy.
Frassy (FI)
Nel mio intervento vorrei partire dai
"sogni" della collega Charles, perché per 180 giorni, ossia
fintanto che la Giunta non avrà completato il percorso legislativo
con gli atti amministrativi, possiamo forse sognare su quello che
avremmo voluto realizzare, perché mi sembra che, in effetti, sia la
relazione del collega Ottoz, sia l'intervento della collega
Charles, vadano nella direzione di un sogno, il quale difficilmente
potrà trovare concretizzazione in una legge che riteniamo essere
più che inadeguata, viziata forse all'origine, e viziata sin dal
titolo di questo disegno di legge: "Tutela e valorizzazione
dell'artigianato valdostano"!
Dopo aver letto i 19 articoli che compongono il disegno di
legge, ci rendiamo conto che rispetto alla valorizzazione ha forse
prevalso il concetto di "tutela", ma una tutela che riteniamo sia
da interpretare in un senso negativo del termine stesso, quando si
dice nel comune parlare "mettere sotto tutela", ossia togliere
quella libertà di azione, quella capacità di agire che riguarda le
persone che non sono sotto tutela.
Riteniamo che se è vero che l'artigianato di tradizione debba
essere valorizzato, esprimiamo forti dubbi che questa possa essere
la strada da percorrere! Questa è una legge che soprattutto nel suo
primo Capo sente pesantemente, per questi primi cinque articoli, il
vizio di origine politica di chi l'ha scritto, nel senso che noi
riteniamo che questa legge abbia un'impronta politica di tipo
dirigistica, di tipo statalista, nel senso deteriore del termine e
andiamo ad irrigidire un qualcosa che si è tramandato nei secoli -
perché parliamo di artigianato di tradizione - al di là di ogni
codifica, proprio per la capacità che la tradizione valdostana ha
avuto, in questo caso, di rinnovarsi, anche nella tradizione, di
perpetuarsi, ma di perpetuarsi rinnovando, adeguandosi alle
esigenze dei tempi e alle mutate esigenze economiche. Oggi vediamo
l'aspetto di tipo folcloristico dell'artigianato tradizionale,
legato al "souvenir", legato all'immagine di quello che non ha più
un'utilità particolare salvo, al massimo, avere un'utilità di
decoro, un'utilità di complemento di arredo, ma una volta questo
artigianato era l'artigianato che, fra virgolette, "dava le
comodità delle case" piuttosto che delle altre strutture adibite al
lavoro o semplicemente allo svago, all'occupazione dei vari
mestieri, o alle incombenze di tipo familiare.
Siamo perplessi sul filone che si è voluto perseguire
nell'impostare questa legge e il fatto che si arrivi ad ipotizzare
tutta una serie di definizioni, tutta una serie di categorie, e lo
si faccia con un'elencazione che ha la pretesa di essere puntuale -
e noi diciamo di peggio: che ha la pretesa di essere ulteriormente
puntualizzata e, di conseguenza, dal particolare arriva al
particolarissimo -, in quanto, dicevo, abbiamo ancora 180 giorni
per sognare! Sono i 180 giorni che ci separano alle deliberazioni
di Giunta - parecchie! - che dovranno andare a scrivere cose
importanti - aggiungiamo noi, anche pericolose - perché materiali,
oggetti, che non dovessero rientrare per distrazione, per scarsa
considerazione, per non conoscenza nelle deliberazioni di Giunta,
automaticamente verranno scartate dalla produzione tradizionale
dell'artigianato valdostano. È sempre difficile e pericoloso fare
delle elencazioni che vogliono essere esaustive! Avremmo auspicato
che ci si attenesse a dei principi ai quali far riferimento, con la
possibilità di avere un'elasticità nell'includere i singoli oggetti
e le singole produzioni.
Le categorie dell'articolo 3, per illustrare con un esempio
concreto le nostre perplessità, indicano, dalla lettera a) alla
lettera i), una serie di oggetti; riteniamo che da questa
elencazione manchino dei manufatti che fanno parte della
lavorazione dell'artigianato tipico valdostano, come sono le scale
fisse in legno o in pietra, ma soprattutto in legno (scale
interne), che non sono mobili, che non sono oggetti per
l'agricoltura, che non sono oggetti per la casa, ma che fanno parte
di una certa tradizione valdostana e di una certa lavorazione, e a
queste aggiungerei le balaustre dei tanti balconi lignei che
arricchiscono le vecchie case della Valle d'Aosta: anche queste
sono opere di artigianato tradizionale! Come vedete, da una veloce
riflessione, emergono già due lacune significative! Ecco perché
siamo preoccupati dall'impostazione dirigistica che lei, Assessore
Ferraris, ha voluto imprimere a questa legge con i primi cinque
articoli del Capo I.
Abbiamo anche dei dubbi su quella che può essere l'utilità di
istituire un albo dei maestri artigiani, ma non per riconoscere un
titolo a chi, comunque, ha delle capacità che vanno al di là del
riconoscimento e della certificazione che un supporto cartaceo -
oggi informatico - può loro riconoscere, ma per la burocrazia che
si nasconde dietro a questa certificazione! C'è un percorso che
definiamo ad "ostacoli di anzianità, di capacità professionale, di
aver avuto alle dipendenze persone a cui si è insegnato"; il fatto
di avere sanzioni, se si perdono alcuni di questi requisiti e ci si
dimentica di comunicarli entro un certo termine all'ufficio
competente, il fatto che venga istituita una commissione - che è
poi, in sostanza, una commissione che nulla aggiunge, in quanto è
costituita da un esperto della struttura regionale, da un dirigente
della struttura regionale, dal Presidente dell'IVAT, da un
artigiano e da un rappresentante dei maestri artigiani - una volta
che sarà costituito l'albo.
Vediamo con preoccupazione la costituzione dell'ennesimo
"carrozzone" che, fra l'altro, va ad oscurare le funzioni di un
organismo che riteniamo abbia dimostrato in questi anni di saper
gestire con discrezione e valorizzare l'artigianato valdostano in
maniera decorosa e dignitosa: ci riferiamo all'IVAT. Abbiamo la
sensazione che l'impostazione contenuta in questa legge sia
l'anticipazione della dismissione delle funzioni dell'IVAT, perché
verranno assorbite e fagocitate da una struttura molto più
burocratica di quanto non sia stata l'IVAT! L'obbligo di iscrizione
all'albo anche per i produttori non professionali, al fine di poter
percepire quegli auspicati "contributi per la partecipazione ad
iniziative" che sono indicate in legge, sicuramente non
contribuisce a valorizzare, nel senso di tutelare la permanenza di
quei produttori che lo fanno in maniera non professionale e,
proprio perché non lo fanno in maniera professionale, non hanno il
tempo e la disponibilità di sostenere costi di tipo
burocratico-amministrativo, per gestire le pratiche inerenti la
registrazione all'albo in questione.
Nella parte finale del disegno di legge c'è una suggestione cara
all'Assessore Ferraris, quella delle botteghe-scuola. Se le
botteghe-scuola possono, in certi momenti, forse, aver dato dei
risultati interessanti, pensiamo che calarle in questo contesto non
è detto che ci diano gli stessi risultati che possono aver dato in
situazioni più professionali, ossia dove c'era un mestiere da
imparare. Le 200 ore che vengono individuate come monte ore annuale
per allievo, riteniamo che siano frutto di una valutazione di tipo
burocratico, ma non siano frutto di una valutazione del tempo
necessario per imparare un'arte, perché stiamo parlando di
produzioni tipiche tradizionali, in molti casi a sfondo
artistico.
Riteniamo perciò che sia una legge, nell'insieme, insufficiente
ad affrontare le problematiche tuttora esistenti nel comparto della
produzione tipica dell'artigianato valdostano. Riteniamo inoltre
che, oltre ad essere una legge insufficiente, sia una legge che
pecchi di dirigismo e che rischi, alla fine, di conseguire il
risultato opposto a quello prefissato, ossia di soffocare nel
dirigismo, nella carta delle prescrizioni, un artigianato che, sino
ad oggi, è riuscito a sopravvivere alla burocrazia,
all'informatizzazione delle tecnologie, proprio per la libertà
massima che gli artigiani, i maestri o gli artisti - come li
vogliamo definire - riuscivano a mettere con passione nelle loro
attività.
Il nostro giudizio, di conseguenza, è negativo, non perché siamo
contrari alla valorizzazione dell'artigianato - e ci teniamo a
ribadirlo - ma perché riteniamo che abbia prevalso, come dicevo in
inizio del mio intervento parlando del titolo della legge, la
tutela nel senso negativo del suo termine!
Président
S'il n'y a pas d'autres conseillers qui
souhaitent intervenir, je ferme la discussion générale.
La parole à l'Assesseur à l'industrie, à l'artisanat et à
l'énergie, Ferraris.
Ferraris (GV-DS-PSE)
Ringrazio coloro che sono
intervenuti e vorrei fare alcune considerazioni. Quando si parla di
artigianato di tradizione, sicuramente noi parliamo di un'attività
che non può essere esclusivamente e, anzi, sarebbe sbagliato
ridurla solo ad attività economica, ma parliamo di un modo di
vivere e soprattutto di rivivere la storia, le tradizioni e la
cultura della nostra regione. Questo artigianato rappresenta un
forte collegamento con i valori e la storia di una cultura che
viene da lontano nel tempo, come ci ricordava la Consigliera
Charles. È anche un modello di relazioni umane, un modello che
definisce elementi di identità, e che è importante valorizzare,
proprio nel momento in cui c'è una tendenza a globalizzare fatti ed
eventi. Credo che è proprio in questo contesto che l'artigianato di
tradizione possa avere una valorizzazione.
L'artigianato rappresenta anche un momento di incontro alle
fiere, di relazioni fra le persone, di superare le barriere,
abbiamo i "limes" e non i "finis", come ci ricordava il Presidente
in ben altro contesto, e credo che sia uno strumento importante per
far conoscere un'anima particolare di questa regione. Il disegno di
legge in esame al Consiglio è una cosa completamente diversa da un
impianto dirigistico. Questo è un testo discusso con le
associazioni, con l'IVAT - e, a questo riguardo preciso, nessuno
pensa a fagocitare l'IVAT, che anzi avrà un ruolo rafforzato - e
poi con gli stessi artigiani, con coloro che, con passione, vivono
questo mondo, per cui questo è un testo che non è frutto degli
uffici dell'Assessore; semmai, l'Assessorato ha fatto un'opera di
sintesi.
Tornando alle questioni originarie, è in ogni caso una risposta
ad un bisogno che c'era nella Regione di fronte ad una diffusione
capillare di artigiani. Fra artigiani professionali e hobbisti
abbiamo circa 1300 artigiani nel settore tradizionale, di cui un
centinaio sono produttori professionali e circa duecento sono
artigiani del settore non tradizionale. C'era quindi la necessità
di definire alcuni principi di carattere generale, soprattutto
tenendo conto del fatto che questo è un settore che non può essere
dedito esclusivamente alla conservazione, ma deve rappresentare un
delicato equilibrio fra la conservazione e la valorizzazione delle
tradizioni e una naturale evoluzione che qualunque attività viva e
vivace, come è il nostro artigianato, ha. Direi anche che
l'artigianato rappresenta un momento di formazione diffuso sul
territorio, abbiamo circa una quarantina di scuole che annualmente
formano nei diversi settori artigianali i futuri artigiani, con
l'attenzione di valorizzare soprattutto lavorazioni che si stanno
perdendo.
Un disegno di legge - ribadisco - che non è un frutto
dirigistico; semmai, è frutto di un ampio confronto che è stato
fatto a livello regionale. La Consigliera Charles ci ricordava come
- rispetto ai principi, perché questa è una legge che riguarda
principi di carattere generale - sia stato fatto un approfondimento
in un convegno che l'IVAT aveva tenuto, agli inizi del mese di
gennaio dello scorso anno, e ricordo anche l'intervento molto
importante che aveva fatto la Consigliera Charles in quel contesto.
È un disegno di legge che vuole mantenere degli aspetti di
flessibilità; i rimandi alle deliberazioni di Giunta non vogliono
essere una "bardatura burocratica" del disegno di legge stesso, ma
vanno colti come un elemento di flessibilità di una materia che
viene da lontano, che vuole anche andare lontano e che ha necessità
di aggiustamenti. Di qui la deliberazione di Giunta che può essere
soggetta a modificazioni successive, proprio in relazione ai
cambiamenti che ci sono.
Parlavo prima di un equilibrio fra tradizione ed evoluzione. Ci
sono due scuole di pensiero - estremizzo - due modi di pensare
rispetto all'artigianato. Uno, che punta ad un rispetto rigido
degli schemi tradizionali, è una visione anche molto rigida per
quanto riguarda l'utilizzo dei materiali e delle tecniche, direi
una visione che tende a cristallizzare l'artigianato, a farne
museo; l'altra, che punta ad un'apertura totale e indiscriminata
verso materiali e tecniche le più diverse, che poco hanno a che
fare con le tradizioni della Valle d'Aosta, quindi con una perdita
delle radici storiche e culturali. Quello che è espresso in questo
disegno di legge è un punto di equilibrio, che tiene conto di un
forte legame con il passato, ma tiene anche conto del fatto che ci
troviamo di fronte ad un momento di evoluzione, e l'artigianato,
come tutte le strutture che vivono e si confrontano con la realtà,
è capace - negli anni lo ha dimostrato - di mantenere un legame con
le proprie radici, ma anche di adattarsi a trasformazioni, a modi
di interpretazioni diverse e, per certi versi, a stili e forme che
lo hanno profondamente rinnovato.
Il Consigliere Frassy dice che questo è un disegno di legge
inadeguato, che pensa ad una tutela statica; non è così! Direi che
anche l'introduzione della figura del maestro artigiano, la
possibilità di trasmettere conoscenze, tecniche, modi di vedere la
realtà, è un elemento innovativo! Noi abbiamo già sperimentato le
botteghe-scuola, in questo contesto le trasportiamo all'interno
della legge sulla base di una sperimentazione che è stata fatta, di
un confronto che è stato fatto con gli artigiani e gli artisti che,
nel corso degli ultimi anni, hanno gestito le botteghe-scuola;
quindi è tutt'altro che un'operazione di tipo burocratico. Direi
che è una sistematizzazione di un percorso sperimentale che è stato
fatto con gli artigiani.
Lo stesso vale per quanto riguarda la promozione. Qual è un
elemento di valorizzazione di un'attività, se non la promozione?
Qui la promozione viene intesa con la volontà di svilupparla
secondo una unitarietà di interventi, attraverso la definizione di
un modello comunicativo omogeneo, che riguardi non solo
l'artigianato di tradizione valdostano, ma punti anche ad una
valorizzazione del territorio valdostano e della sua identità. In
sintesi, queste sono alcune delle questioni affrontate.
Il registro, anche qua, abbiamo già degli elenchi di artigiani;
non facciamo altro che formalizzare un dato che è molto pratico e
serve per la convocazione o per richiedere la partecipazione di
questi artigiani alle manifestazioni che vengono fatte, in primis
la Fiera di S. Orso, la mostra concorso e le altre. Direi che è
semmai un elemento di semplificazione sapere chi sono e che tipi di
specializzazione hanno gli artigiani. Non si vuole con questo
creare assolutamente delle ulteriori burocratizzazioni,
formalizziamo quanto si sta facendo, cercando di rendere la vita
non complicata a chi è interessato all'artigianato di tradizione.
Ricordavano i consiglieri relatori che questo è un punto fermo,
vengono indicati alcuni principi di carattere generale e poi
bisogna fare dei passi avanti, il passo successivo riguarderà la
definizione del marchio di qualità.
Concludo ringraziando coloro che sono intervenuti nel dibattito,
i relatori, e vorrei anche ringraziare le associazioni degli
artigiani che hanno contribuito…
(interruzione del Consigliere Frassy, fuori
microfono)
… no, perché ha avuto un
atteggiamento troppo critico e il mio "dirigismo" non mi permette
di avere questi atti di generosità, ma non ho neanche ringraziato
la Consigliera Charles, quindi c'è una condizione di
"par
condicio"
fra maggioranza e opposizione! Intendevo comunque
ringraziare tutti, credo che sia evidente! Vorrei ringraziare
l'IVAT, il "Comité des traditions", oltre agli artigiani che hanno
partecipato e quanti, non solo artigiani, ma anche studiosi del
settore, hanno voluto dare un contributo alla legge.
Presidente
Si passa alla votazione del disegno di
legge.
Pongo in votazione l'articolo 1:
Consiglieri presenti: 29
Votanti e favorevoli: 26
Astenuti: 3 (Frassy, Lattanzi, Tibaldi)
Il Consiglio approva.
Pongo in votazione l'articolo 2:
Consiglieri presenti: 30
Votanti e favorevoli: 27
Astenuti: 3 (Frassy, Lattanzi, Tibaldi)
Il Consiglio approva.
Pongo in votazione l'articolo 3:
Consiglieri presenti: 30
Votanti e favorevoli: 27
Astenuti: 3 (Frassy, Lattanzi, Tibaldi)
Il Consiglio approva.
Pongo in votazione l'articolo 4:
Consiglieri presenti: 30
Votanti e favorevoli: 27
Astenuti: 3 (Frassy, Lattanzi, Tibaldi)
Il Consiglio approva.
Pongo in votazione l'articolo 5:
Consiglieri presenti: 30
Votanti e favorevoli: 27
Astenuti: 3 (Frassy, Lattanzi, Tibaldi)
Il Consiglio approva.
Pongo in votazione l'articolo 6:
Consiglieri presenti, votanti e favorevoli: 30
Il Consiglio approva all'unanimità.
Pongo in votazione l'articolo 7:
Consiglieri presenti: 30
Votanti e favorevoli: 27
Astenuti: 3 (Frassy, Lattanzi, Tibaldi)
Il Consiglio approva.
Pongo in votazione l'articolo 8:
Consiglieri presenti: 29
Votanti e favorevoli: 26
Astenuti: 3 (Frassy, Lattanzi, Tibaldi)
Il Consiglio approva.
Pongo in votazione l'articolo 9:
Consiglieri presenti: 29
Votanti e favorevoli: 26
Astenuti: 3 (Frassy, Lattanzi, Tibaldi)
Il Consiglio approva.
Pongo in votazione l'articolo 10:
Consiglieri presenti: 30
Votanti e favorevoli: 27
Astenuti: 3 (Frassy, Lattanzi, Tibaldi)
Il Consiglio approva.
Pongo in votazione l'articolo 11:
Consiglieri presenti: 30
Votanti e favorevoli: 27
Astenuti: 3 (Frassy, Lattanzi, Tibaldi)
Il Consiglio approva.
Pongo in votazione l'articolo 12:
Consiglieri presenti: 30
Votanti e favorevoli: 27
Astenuti: 3 (Frassy, Lattanzi, Tibaldi)
Il Consiglio approva.
Pongo in votazione l'articolo 13:
Consiglieri presenti: 30
Votanti e favorevoli: 27
Astenuti: 3 (Frassy, Lattanzi, Tibaldi)
Il Consiglio approva.
Pongo in votazione l'articolo 14:
Consiglieri presenti: 30
Votanti e favorevoli: 27
Astenuti: 3 (Frassy, Lattanzi, Tibaldi)
Il Consiglio approva.
Pongo in votazione l'articolo 15:
Consiglieri presenti: 30
Votanti e favorevoli: 27
Astenuti: 3 (Frassy, Lattanzi, Tibaldi)
Il Consiglio approva.
Pongo in votazione l'articolo 16:
Consiglieri presenti: 30
Votanti e favorevoli: 27
Astenuti: 3 (Frassy, Lattanzi, Tibaldi)
Il Consiglio approva.
Pongo in votazione l'articolo 17:
Consiglieri presenti: 30
Votanti e favorevoli: 27
Astenuti: 3 (Frassy, Lattanzi, Tibaldi)
Il Consiglio approva.
All'articolo 18 c'è l'emendamento dell'Assessore Agnesod, che
recita:
Emendamento Il comma 2 dell'articolo 18 è così sostituito:
"2. L'onere di cui al comma 1 trova copertura nello stato di
previsione della spesa del bilancio della Regione per l'anno
finanziario 2003 e di quello pluriennale 2003/2005 negli obiettivi
programmatici 2.2.2.10. (Interventi promozionali per l'artigianato)
e 2.2.2.11. (Interventi promozionali per il commercio), e si
provvede:
a) per annui euro 100.000 per gli anni 2003, 2004 e 2005,
mediante utilizzo dello stanziamento iscritto al capitolo 47555
(Spese per attività di formazione imprenditoriale e di
aggiornamento tecnico-professionale delle imprese artigiane e per
l'attuazione di progetti di bottega-scuola e di apprendimento delle
tecniche di mestieri artigianali), dell'obiettivo programmatico
2.2.2.10.;
b) mediante utilizzo dei seguenti stanziamenti iscritti
nell'obiettivo programmatico 2.2.2.11.:
1) per euro 643.255, per l'anno 2003, e per annui euro 975.200,
per gli anni 2004 e 2005, mediante utilizzo dello stanziamento
iscritto al capitolo 47802 (Spese per iniziative e manifestazioni
economiche, per lo sviluppo e potenziamento delle attività
economiche);
2) per annui euro 90.000 per gli anni 2003, 2004 e 2005,
mediante utilizzo dello stanziamento iscritto al capitolo 47806
(Contributi per iniziative e manifestazioni economiche e per il
potenziamento delle attività economiche);
c) Per euro 71.490 per l'anno 2003 e annui euro 72.800 per gli
anni 2004 e 2005, mediante utilizzo dello stanziamento iscritto al
capitolo 69020 (Fondo globale per il finanziamento di spese di
investimento) dell'obiettivo programmatico 3.1. (Fondi globali),
punto A.1.2. dell'allegato 1 al bilancio di previsione della
Regione per l'anno finanziario 2003 e di quello pluriennale
2003/2005."
Pongo in votazione l'articolo 18 nel testo così emendato:
Articolo 18 (Disposizioni finanziarie)
1. La spesa per l'applicazione degli articoli 6, 9, 12 e 14 è
determinata complessivamente in euro 904.745 per l'anno 2003 e in
annui euro 1.238.000 a decorrere dall'anno 2004.
2. L'onere di cui al comma 1 trova copertura nello stato di
previsione della spesa del bilancio della Regione per l'anno
finanziario 2003 e di quello pluriennale 2003/2005 negli obiettivi
programmatici 2.2.2.10. (Interventi promozionali per l'artigianato)
e 2.2.2.11. (Interventi promozionali per il commercio), e si
provvede:
a) per annui euro 100.000 per gli anni 2003, 2004 e 2005,
mediante utilizzo dello stanziamento iscritto al capitolo 47555
(Spese per attività di formazione imprenditoriale e di
aggiornamento tecnico-professionale delle imprese artigiane e per
l'attuazione di progetti di bottega-scuola e di apprendimento delle
tecniche di mestieri artigianali), dell'obiettivo programmatico
2.2.2.10.;
b) mediante utilizzo dei seguenti stanziamenti iscritti
nell'obiettivo programmatico 2.2.2.11.:
1) per euro 643.255, per l'anno 2003, e per annui euro 975.200,
per gli anni 2004 e 2005, mediante utilizzo dello stanziamento
iscritto al capitolo 47802 (Spese per iniziative e manifestazioni
economiche, per lo sviluppo e potenziamento delle attività
economiche);
2) per annui euro 90.000 per gli anni 2003, 2004 e 2005,
mediante utilizzo dello stanziamento iscritto al capitolo 47806
(Contributi per iniziative e manifestazioni economiche e per il
potenziamento delle attività economiche);
c) Per euro 71.490 per l'anno 2003 e annui euro 72.800 per gli
anni 2004 e 2005, mediante utilizzo dello stanziamento iscritto al
capitolo 69020 (Fondo globale per il finanziamento di spese di
investimento) dell'obiettivo programmatico 3.1. (Fondi globali),
punto A.1.2. dell'allegato 1 al bilancio di previsione della
Regione per l'anno finanziario 2003 e di quello pluriennale
2003/2005.
3. Per l'applicazione della presente legge, la Giunta regionale
è autorizzata ad apportare, con propria deliberazione, su proposta
dell'assessore regionale competente in materia di bilancio e
finanze, le occorrenti variazioni di bilancio, e, nell'ambito delle
finalità della legge stessa, variazioni tra gli obiettivi
programmatici indicati al comma 2.
4. I proventi delle sanzioni amministrative di cui all'articolo
4, commi 6 e 9, sono introitati al capitolo 7700 (Proventi pene
pecuniarie per contravvenzioni) dello stato di previsione
dell'entrata del bilancio della Regione.
Consiglieri presenti: 30
Votanti e favorevoli: 27
Astenuti: 3 (Frassy, Lattanzi, Tibaldi)
Il Consiglio approva.
Pongo in votazione l'articolo 19:
Consiglieri presenti: 30
Votanti e favorevoli: 27
Astenuti: 3 (Frassy, Lattanzi, Tibaldi)
Il Consiglio approva.
Pongo in votazione la legge nel suo complesso:
Consiglieri presenti: 30
Votanti e favorevoli: 27
Astenuti: 3 (Frassy, Lattanzi, Tibaldi)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK