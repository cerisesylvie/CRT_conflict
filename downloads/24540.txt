Consiglio Regionale della Valle d'Aosta - Oggetto del Consiglio n. 3444 del 7 aprile 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3444 del 7 aprile 2008 - Resoconto
OGGETTO N. 3444/XII - Comunicazioni del Presidente del
Consiglio.
Presidente
- Prima di riprendere, come concordato, i
lavori con il punto n. 35, darei la parola alla collega Squarzino,
per la commemorazione del dr. Mariano Battisti, a nome di tutto il
Consiglio regionale.
La parola alla Consigliera Squarzino Secondina, che ringrazio
per la sensibilità.
Squarzino (Arc-VA)
- Credo che noi dobbiamo, come
Consiglio regionale, un ricordo al dr. Mariano Battisti,
Magistrato, che è stato un uomo integerrimo e competente nel suo
lavoro come uomo di legge. Il dr. Battisti ha iniziato la sua
carriera ad Aosta come Magistrato, e nel 1979 andò alla Corte di
Appello di Torino e, dieci anni dopo, in Cassazione. Era una
persona molto stimata nel suo lavoro, si è occupato di processi
importanti come in questi giorni i giornali ci hanno ricordato (lo
scandalo dei petroli a Torino come Consigliere di Cassazione, dove
si occupò delle stragi di Stava, dello scontro fra aerei a Linate).
La nostra comunità perde con lui una delle sue personalità più
illustri; non fu solo un Magistrato retto e integerrimo, ma anche
una persona ricca di umanità e di grande passione civile.
Vorrei ricordare due grossi punti di riferimento della vita del
dr. Battisti. Egli aveva come due fari che lo ispiravano nelle sue
azioni: il Vangelo, per la sua ricerca, per il suo impegno e la sua
fede religiosa, ricerca che ha espresso anche come testimonianza
essendo un oblato benedettino; la Costituzione, per il suo impegno
laico, per la sua fede laica. Credeva fortemente nei valori della
Costituzione, e tutti abbiamo avuto modo di ascoltare in Valle
d'Aosta le sue lezioni appassionate sulla storia, sui principi,
sulla modernità della nostra Costituzione. Ricordiamo di lui la
passione per la democrazia e anche per la partecipazione; le prime
esperienze, i primi organi collegiali di democrazia nella scuola lo
hanno visto negli anni '80 attore presente impegnato a collaborare,
perché all'interno della scuola attraverso la presenza dei genitori
ci fosse un rinnovamento di tutto l'impianto scolastico, della vita
scolastica anche nella nostra Regione. Questa passione politica,
questa passione civile, questa passione per la democrazia non lo ha
mai abbandonato. Vogliamo ricordarlo testimone della Costituzione,
su cui si fonda la nostra democrazia. Lascia la moglie e due figli,
a cui vanno tutte le sincere condoglianze personali, ma anche di
tutto il Consiglio.
Presidente
- La parola al Presidente della Regione,
Caveri.
Caveri (UV)
- Anche il Governo regionale, direi l'intera
maggioranza, partecipa al dolore dei familiari del giudice
Battisti, un uomo - come è stato ricordato dalla collega Squarzino
- integerrimo, che ha avuto anche un ruolo eminente nel suo ruolo
di giudice di Cassazione, anche con sentenze molto significative
negli scorsi anni. Un uomo che ha partecipato anche alla vita
sociale e all'impegno sociale e politico in Valle d'Aosta fin dagli
anni '70 e che con molto acume sapeva descrivere vizi e virtù della
società valdostana nella quale si era completamente compenetrato.
Anche noi ricordiamo con vivo dolore e con grande partecipazione la
scomparsa del giudice Battisti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK