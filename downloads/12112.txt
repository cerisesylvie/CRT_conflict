Consiglio Regionale della Valle d'Aosta - Oggetto del Consiglio n. 2986 del 8 gennaio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2986 del 8 gennaio 1992 - Resoconto
OGGETTO N. 2986/IX Ordine dei lavori.
Presidente
Ha chiesto la parola il Presidente della
Giunta Bondaz, può parlare.
Bondaz (DC)
Io capisco tutte le urgenze di questo
mondo e le necessità. La peti-zione è al punto 18 che dovrebbe
essere discusso adesso. Io non ho nessun problema di discuterlo
questa sera. Farei quindi questa proposta al Consiglio: di
approvare o non approvare la risoluzione che è stata presentata da
14-15 consiglieri in relazione alla situa-zione di quelle 2000
sottoscrizioni di famiglie interessate. Procede-re alla immediata
discussione della petizione approvare o non ap-provare le delibere
19 e 20 e passare domani mattina all'oggetto sulla casa da gioco
che impegnerà sicuramente il consiglio per più tempo.
Presidente
Ha chiesto la parola il Consigliere Viérin,
può parlare.
Vierin (UV)
Je veux reprendre la proposition qui a déjà
formulée, c'est à dire de suspendre la séance du Conseil, afin que
l'on puisse discuter de l'ordre des travaux du même
Conseil.
Presidente
La seduta è sospesa per 5 minuti.
Si dà atto che la seduta è sospesa dalle ore 18,15 alle ore
18,30.
Presidente
Non essendo stato raggiunto un accordo tra i
capigruppo delle varie forze politiche bisogna discutere e votare
sulla discussione immediata o meno della risoluzione, che riguarda
le difficoltà finanziarie in cui si sono venute a trovare le varie
aziende facenti capo ai gruppi Bertino, Follioley e Freydoz,
presentata dai Consiglieri Milanesio, Aloisi, Bajocco, Chenuil,
Monami, Ricco, Marcoz, Limonet, Trione, Gremmo, Andrione, Viérin,
Rollandin, Faval, Voyat, Perrin, Vallet, Stévenin e Louvin.
Presidente
Chiede la parola il Consigliere Riccarand,
può parlare.
Riccarand (VA)
Io avevo espresso in aula ed anche in
sede di riunione dei capigruppo una contrarietà rispetto alla
discussione immediata di questa risoluzione. Non solo perché è
prassi collaudata che le risoluzioni vengono iscritte e poi
discusse in una fase successiva per dar modo a tutti i consiglieri
e a tutti i gruppi di esaminare e valutare, ma anche perché in
questo caso ci troviamo di fronte ad una risoluzione che propone un
intervento molto delicato.
In sostanza qui viene proposto un intervento finanziario a
favore di imprese che sono attualmente sotto inchiesta della
magistratura, cosa che evidentemente pone problemi delicati, di
ordine giuridico e di ordine morale e politico. Per cui, a mio
avviso, è possibilissimo rinviare questa discussione a domani onde
permettere il normale proseguimento dell'ordine del giorno del
Consiglio, in modo da dare a tutti i consiglieri la possibilità di
esaminare più a fondo il problema posto da questa risoluzione. Io
rimango contrario alla discussione immediata e se si passerà alla
votazione, voterò contro la discussione immediata.
Presidente
Ha chiesto la parola il presidente della
Giunta, può parlare.
Bondaz (DC)
Io propongo che si dia corso
immediatamente alla discussione della petizione, successivamente si
può provvedere alla discussione sulla risoluzione.
Presidente
Pongo in votazione la discussione immediata
della risoluzione.
Presenti: 32
Votanti: 32
Favorevoli: 29
Contrari: 3
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK