Consiglio Regionale della Valle d'Aosta - Oggetto del Consiglio n. 803 del 21 luglio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 803 del 21 luglio 2021 - Resoconto
OGGETTO N. 803/XVI - Interrogazione a risposta immediata:
"Motivazioni sulla nomina del nuovo amministratore unico della
Casino de la Vallée S.p.A.".
Bertin (Presidente) -
Punto n. 8.01 all'ordine del
giorno. Per l'illustrazione il consigliere Aggravi.
Aggravi (LEGA VDA) -
Non entro nelle note vicende che
penso tutti hanno potuto leggere dai giornali, ma si riteneva
opportuno, data l'importanza e l'attenzione che quest'aula ha dato
e darà alla Casino de la Vallée, avere una risposta dall'assessore
in quanto tale, visto che ha un duplice cappello in questa vicenda
di rappresentante anche dell'azionista in assemblea, per sapere se
è a conoscenza dei motivi che hanno portato appunto i soci e i
rappresentanti dei soci della Casino de la Vallée a nominare un
nuovo amministratore unico della società. Questo perché si ritiene
essere importante, ripeto, al di là di quello che è stato
rappresentato nelle note di stampa, avere una posizione ufficiale
in quest'aula.
Presidente -
Risponde l'assessore Caveri.
Caveri (VdA Unie) -
C'era una scadenza naturale in
occasione di questa assemblea, c'è stato un ragionamento che non ha
messo in discussione la professionalità del Dott. Filippo Rolando,
a suo tempo scelto come amministratore unico, tant'è che come lei
avrà modo di vedere nel verbale dell'assemblea che si è svolta
nelle scorse ore, visto che ha chiesto un accesso ai sensi del 116,
questo è stato veramente il primo punto nelle affermazioni da parte
mia in cui ho ricordato come il Dott. Rolando e l'insieme del suo
staff tecnico abbiano seguito con grande attenzione questa
questione capitale del concordato. Ricorderete che il concordato in
un primo tempo è stato respinto in appello a Torino e poi
successivamente, senza opposizione alcuna, è stato concesso. E ci
tengo a ricordare di aver detto in assemblea che c'è la volontà
ovviamente di attenersi alle indicazioni del concordato in maniera
molto precisa: questo è stato il mandato che è stato dato al dottor
Buat, che proprio in queste ore ha incontrato il dottor Rolando in
uno scambio anche molto cortese, così come c'è stata grande
cortesia da parte di tutti quelli della casa da gioco che si sono
occupati della vicenda.
Diciamo che il dottor Buat è una garanzia, e così si è espressa
nel verbale l'intera Giunta nell'approvare questa proposta di
cambio. Il dottor Buat ha una decina di anni di esperienza come
capo del personale alla casa da gioco e dunque non è un salto nel
vuoto. Tra l'altro garantirà una presenza a tempo pieno alla casa
da gioco di Saint-Vincent in questa fase in cui, assieme al
direttore generale, credo dovranno essere affrontati i temi
rispetto ai quali crediamo che il dottor Buat abbia tutte le
caratteristiche, sulla base del suo curriculum, che sono una grande
attenzione ai costi, una grande attenzione alle questioni del
personale, all'evoluzione tecnologica, all'offerta di nuovi
giochi.
Lo ripeto, si trattava non di "punire" qualcuno, ma di rientrare
in un alveo di normalità, sapendo che appunto il compito arduo e
positivo nelle sue risultanze del dottor Rolando appariva invece
come assolutamente utile e indispensabile nel seguire il
concordato. Oggi incontrerò il commissario e confermerò a lui
personalmente questo nostro impegno di continuare sulla strada del
risanamento.
Presidente -
Per la replica il consigliere Aggravi.
Aggravi (LEGA VDA) -
La ringrazio Assessore per aver dato
contezza di quelli che sono stati i motivi che hanno portato a
questo cambio. A differenza di quello che si può pensare, non sono
affezionato ai nomi ma al vero e unico vangelo della vicenda, cioè
il decreto di omologa. Io penso che il primo
must
della
situazione sia quello di rispettare il decreto di omologa. Perché
dico questo? Perché purtroppo, come spesso accade, qualcuno si fa
delle idee o pensa che il mondo sia cambiato o siamo tornati a età
precedenti. Quello va rispettato e io mi auguro che nella
attenzione ai costi, al personale, soprattutto al personale, e a
tutta una serie di nuove iniziative, si rispetti prima di tutto il
decreto di omologa e quella che è la previsione del percorso di
risanamento.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK