Consiglio Regionale della Valle d'Aosta - Oggetto del Consiglio n. 867 del 18 novembre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Partecipazioni azionarie regionali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 867 del 18 novembre 2014 - Resoconto
OGGETTO N. 867/XIV - Interpellanza: "Interventi per estendere
a tutte le società partecipate dalla Regione la possibilità di
usufruire dei benefici derivanti dalla defiscalizzazione delle
accise sul gasolio".
Presidente
- Ha chiesto la parola per l'illustrazione il
Consigliere Bertschy, ne ha la facoltà.
Bertschy (UVP) -
Non è il caso, manca
l'Assessore...Vogliamo passare al punto successivo?
Presidente
- Proviamo a chiamare l'Assessore, Consigliere
Bertschy può proseguire, grazie.
Bertschy (UVP) -
Grazie Presidente.
L'interpellanza fa seguito a una precedente iniziativa in
Consiglio regionale sulla quale c'era stato un primo confronto con
l'Assessore, però mi ero già riservato di andare ad approfondire la
risposta che mi aveva dato.
Si parla della possibilità di utilizzare benefici della norma
che prevede la defiscalizzazione dell'accise sul gasolio per una
serie di settori, in particolare per le società partecipate e c'è
un beneficio di un certo interesse. Rispondendomi al quesito numero
due della precedente interpellanza, lei mi diceva che per ciò che
concerne le società a partecipazione pubblica, di conseguenza non
si ravvisano benefici nell'introduzione di tale defiscalizzazione.
Fatto un approfondimento con l'articolo 116, tutte le società di
impianti a fune utilizzano questo beneficio e lo utilizzano chiaro
per un settore della loro lavorazione. In maniera molto
costruttiva, quindi, dico solo: da un lato da dove abbiamo preso la
precedente informazione e dall'altro in un momento di questa
difficoltà a livello finanziario, credo che ci vada un raccordo
ancora maggiore tra le strutture per far sì che qualsiasi
possibilità di risparmio sull'amministrazione pubblica in generale
- le società partecipate sono amministrazione pubblica - possa
essere conseguito, poi non tutto si può sapere e non tutto si può
prevedere. Credo, però, che sia il caso ed è un po'il punto
dell'interpellanza, di costruire sempre di più un percorso di
lavoro tra dirigenti e strutture che ci permetta di conoscere
qualsiasi tipo di possibilità di risparmio diretto o indiretto.
Visto che ci sono anche altre società partecipate che potrebbero
valutare la possibilità di utilizzare questa defiscalizzazione, le
chiedo di porre la necessaria attenzione.
Presidente -
Per la risposta, ha chiesto la parola
l'Assessore Perron, ne ha la facoltà.
Perron (UV)
- Grazie Signor Presidente.
In relazione al tema che lei ha evidenziato, cioè se
l'applicazione della defiscalizzazione delle accise sul gasolio
possa comportare dei risparmi per il sistema Valle d'Aosta, è
opportuno mettere in evidenza che la conoscenza incrociata, mi
permetta di definirla, tra le strutture dell'Amministrazione sulle
normative che disciplinano la materia è già in qualche modo
risultata completa con quello che avevamo fatto, ma integro.
Abbiamo fatto ulteriori verifiche, che non hanno evidenziato
particolari margini di manovra utili a produrre delle effettive
economie, in quanto confermo che sia nel caso del gasolio per
autotrazione su cui era incentrata l'interpellanza fatta ad
ottobre, sia nel caso del gasolio utilizzato dai mezzi apripista in
questo caso, la quota di accise eventualmente non versata dalle
società di impianti, si traduce in un minor introito da parte
dell'Amministrazione regionale. Essendo le suddette delle società
partecipate, con quote preponderanti da parte di Regione o di enti
locali in alcuni casi, il saldo dell'applicazione degli sgravi in
argomento risulta in qualche modo invariato, paradossalmente gli
unici che ne trarrebbero un trascurabile beneficio potrebbero
essere soci privati che in alcune società detengono quote minime,
per i quali il risparmio fiscale comporta un effettivo minor costo,
questo è quanto.
Sul punto due, quindi, gli sgravi ottenibili dalle società degli
impianti a fune rientrano tra quelli previsti da una specifica
circolare dell'Agenzia delle Dogane, che disciplina l'utilizzo di
motori termici ancorati al terreno o installati su mezzi meccanici,
che possono effettuare movimenti traslativi. Non si tratta di
motori per autotrazione, quindi, come avevamo parlato
nell'interpellanza di ottobre, ma di situazioni diverse, almeno
così risulta, a esempio un generatore di energia elettrica...quindi
i mezzi battipista possono rientrare in questa categoria, in quanto
il motore di cui sono dotati serve anche per lo spostamento dei
mezzi, ma la sua potenza viene utilizzata per la fresa, per la
pala, per meccanismi installati sugli stessi o per la lavorazione
della neve sulle piste. Le altre tipologie di motori, quindi, che
sono contemplati dalla circolare risultano essere quelli di ruspe,
di bulldozer, di gru a cavalletto, comunque apparati analoghi che
normalmente, sottolineo normalmente, non sono in dotazione alle
società partecipate della Regione. In qualche modo, ma
approfondiamo volentieri ancora questo argomento, a noi non risulta
che altre società partecipate dell'Amministrazione, diverse dagli
impianti a fune, possano in qualche modo beneficiare degli sgravi
previsti da questa circolare. Se lei ha elementi diversi, prendo
volentieri l'impegno di approfondire anche con gli uffici, per
poter verificare se possano sussistere delle condizioni che lei
correttamente evocava nell'interpellanza. Grazie.
Presidente -
Per la replica, chiede la parola il
Consigliere Bertschy, ne ha la facoltà
Bertschy (UVP) -
Sì, Assessore, quello che sottoponiamo è
più un principio politico di conseguimento di un percorso di
amministrazione che ci permetta di valutare qualsiasi opportunità,
appunto, di risparmio futuro, che non...e soprattutto di
razionalizzazione dell'Amministrazione, che non il tema specifico
che proponiamo oggi.
Ecco, se da un lato giustamente lei rispondendomi, dice in ogni
caso il vantaggio futuro per l'Amministrazione non ci sarebbe
perché sull'accise, poi, non ci ritornano nei termini di entrata di
bilancio, allora le ribalto la domanda: perché ci sono società che
lo stanno continuando a fare? Cioè, se alla fine per le casse
pubbliche le cose non cambiano, utilizzare questo tipo di
defiscalizzazione comporta dei costi per le società e anche un
aggravio di lavoro, perché c'è tutto un lavoro di amministrazione
da fare con l'Ufficio Dogane, c'è tutto un percorso complicato da
gestire. Se da un lato non serve, quindi, diciamogli di non farlo
più, perché c'è un lavoro da fare per ottenerlo ed è sempre questo
un principio che si ispira al principio fondamentale che abbiamo
provato a portare qui, che tutte le strutture si parlino. Prenda
questa interpellanza come è stata posta in aula nelle due occasioni
che abbiamo avuto modo di confrontarci. Se non serve, perché non
produce migliori guadagni, allora tanto vale che ci siano società
che continuino a inseguirla, tolte tutte le società private che
hanno tutto l'interesse di provare a pagare meno i costi dei
carburanti per i loro mezzi. Grazie.
Presidente -
Punto 10 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK