Consiglio Regionale della Valle d'Aosta - Oggetto del Consiglio n. 1542 del 28 settembre 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 1542 del 28 settembre 2000 - Resoconto
OGGETTO N. 1542/XI Comunicazione di provvedimenti
amministrativi di variazione al bilancio.
Presa d'atto Il Consiglio
Premesso che ai sensi dell’articolo 42 - primo
comma - della legge regionale 27 dicembre 1989, n. 90 come
sostituito dall’art. 5 della legge regionale 7
aprile 1992, n. 16, la legge regionale relativa
all’approvazione del bilancio di previsione della
Regione per l’anno 2000 ha autorizzato la Giunta
regionale ad apportare, per l’anno 2000, variazioni
di bilancio mediante provvedimenti amministrativi da comunicare al
Consiglio;
Richiamate le leggi regionali n. 90/1989 e n. 16/1992, nonché la
legge regionale di approvazione del bilancio per
l’anno 2000;
Prende atto
della comunicazione delle seguenti deliberazioni della Giunta
regionale:
Oggetto n. 2346 in data 17 luglio 2000
: Variazione al
bilancio di previsione della Regione per l’anno 2000
per variazioni tra capitoli appartenenti al medesimo obiettivo
programmatico e conseguente modifica al bilancio di gestione.
Oggetto n. 2347 in data 17 luglio 2000
: Approvazione dei
finanziamenti conferiti da soggetti diversi a sostegno dei ritiri
estivi di alcune società di calcio - Variazione al bilancio di
previsione della Regione per l’anno 2000 e
conseguente modifica al bilancio di gestione.
Oggetto n. 2425 in data 24 luglio 2000
: Variazione al
bilancio di previsione della Regione per l’anno 2000
per l’iscrizione di assegnazioni statali e
conseguente modifica al bilancio di gestione.
Oggetto n. 2511 in data 31 luglio 2000
: Variazione al
bilancio di previsione della Regione per l’anno 2000
per variazioni tra capitoli appartenenti al medesimo obiettivo
programmatico e conseguente modifica al bilancio di gestione.
Oggetto n. 2672 in data 21 agosto 2000
: Variazione al
bilancio di previsione della Regione per l’anno 2000
per variazioni tra capitoli appartenenti al medesimo obiettivo
programmatico e conseguente modifica al bilancio di gestione.
Oggetto n. 2676 in data 21 agosto 2000
: Variazione al
bilancio di previsione della Regione per l’anno 2000
e pluriennale 2000/2002 per l’iscrizione di
assegnazioni statali e conseguente modifica al bilancio di
gestione.
Oggetto n. 2795 in data 28 agosto 2000
: Variazione al
bilancio di previsione della Regione per l’anno 2000
per variazioni tra capitoli appartenenti al medesimo obiettivo
programmatico e conseguente modifica al bilancio di gestione.
Presidente
Si tratta di una presa d'atto.
La parola alla Consigliera Squarzino Secondina.
Squarzino (PVA-cU)
Volevo intervenire su di un punto,
precisamente sulla delibera n. 2.511. Il titolo è: "Variazione al
bilancio di previsione della Regione per l’anno 2000
per variazioni tra capitoli appartenenti al medesimo obiettivo
programmatico e conseguente modifica al bilancio di gestione".
Qui si procede ad un'operazione di cui vorrei capire meglio la
portata; vista l'urgenza di disporre dei fondi necessari per
rinnovare il contratto di servizio con le Ferrovie dello Stato,
relativo al secondo semestre 2000, per il quale sono necessari
2.550 milioni, qui si decide uno spostamento della somma che viene
presa dal capitolo "Spese per agevolazioni tariffarie", il che
significa spese per facilitazioni, tariffe preferenziali agevolate
a carico della Regione per le iniziative e i servizi integrativi di
trasporto pubblico.
Volevo sapere che tipo di operazione è, se è solo un provvisorio
spostamento e allora dove e quando vengono presi i 2.550 milioni
necessari per consentire la realizzazione delle iniziative relative
alle tariffe preferenziali e agevolate, ai servizi integrativi di
trasporto pubblico.
Presidente
La parola al Consigliere Tibaldi.
Tibaldi (FI)
Anch'io volevo alcuni chiarimenti in merito
alla deliberazione n. 2.347 che, se abbiamo capito bene, riguarda
l'incameramento di alcuni contributi e finanziamenti da parte di
alcuni enti locali, comuni, comunità montana e anche società
private, qua si fa riferimento all'Ainica in Italia, relativamente
alla sovvenzione dei ritiri calcistici durante la stagione
estiva.
Vorremmo sapere se questi soldi che sono stati indicati in
questa delibera sono gli unici previsti come finanziamenti esterni
che si allegano allo stanziamento regionale o se ce ne sono altri,
inoltre chiederemmo all'Assessore di tracciare gentilmente il
profilo finanziario di entrata e di spesa, per somme linee
ovviamente, sulla questione dei ritiri calcistici durante la
stagione estiva, in particolare sulla stagione estiva del 2000.
Vorremmo cioè avere una fotografia completa del discorso dei
finanziamenti.
Presidente
La parola all'Assessore al bilancio, finanze e
programmazione, Agnesod.
Agnesod (UV)
La Consigliera Squarzino, visto che segue in
modo attento i lavori del Consiglio, si ricorderà che nella
variazione di bilancio avevamo previsto quei 2,5 miliardi per il
contratto con le Ferrovie. La variazione era passata la settimana
prima in Consiglio, aveva avuto l'assenso del Consiglio, quindi era
in corso di approvazione.
La settimana successiva, per non andare troppo avanti nel tempo
con il contratto, quindi a fine luglio, primi di agosto abbiamo
adottato questa delibera, poi con l'entrata in vigore della
variazione si è già provveduto a fare un'ulteriore delibera di
riassegnazione delle risorse nel capitolo specifico, quindi questo
è stato un passaggio che ha consentito di non protrarre nel tempo
l'accordo con le Ferrovie.
Quando la variazione è stata approvata, sono stati riassegnati
2,5 miliardi al capitolo di provenienza. Ripeto, questo è stato un
passaggio per accelerare i tempi. Per quanto riguarda la domanda
posta dal Consigliere Tibaldi, risponderà il Presidente della
Giunta.
Presidente
La parola al Presidente della Giunta, Viérin
Dino.
Viérin D. (UV)
Je peux répondre à la question posée par le
collègue Tibaldi, mais je peux également lui demander s'il ne
préfère pas avoir un double de la réponse que nous avons donnée à
Lanièce, Marguerettaz, Comé et Collé qui avaient présenté une
question analogue avec réponse écrite; dans la réponse il y a les
annexes avec les coûts et avec tous les sponsors.
Je peux dire qu'en plus des collectivités territoriales nous
avons en tant que sponsors l'Heineken Italia et que nous avons
encaissé une petite partie des recettes des matches amicaux de la
Juve.
Presidente
Il Consiglio prende atto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK