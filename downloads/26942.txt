Consiglio Regionale della Valle d'Aosta - Oggetto del Consiglio n. 5 del 14 gennaio 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 5 del 14 gennaio 1972 - Resoconto
OGGETTO N. 5/72 - Acquedotto comunale di Aosta. Pozzo in
Regione Mont Fleury. (Interpellanza)
Dujany (D.P.)
- Il Consiglio Comunale di Aosta, in data
12 luglio 1971 decideva la costruzione di un nuovo pozzo di Mont
Fleury e relativa vasca di carico.
Deliberava di approvare il progetto di costruzione del nuovo
pozzo con una spesa complessiva di 75 milioni e di provvedere
all'esecuzione delle varie opere e di acquistare i relativi
terreni. Quindi si davano inizio ai lavori.
Il 21 dicembre 1971 la Giunta comunale ritornava sull'argomento
del nuovo pozzo di Mont Fleury, incaricava il Dr. Ing. Peretti -
Ordinario di geologia e mineralogia presso il Politecnico di Torino
- di esprimere un parere in merito al posizionamento del pozzo di
Mont Fleury; di imputare la spesa di 300 mila lire prevista per
questa perizia.
I lavori sono in corso. L'acqua non è ancora agibile. Mi sono
preoccupato di intervenire immediatamente presso il Medico
regionale e presso gli Uffici regionali di analisi delle acque
affinché - d'altra parte già l'avrebbero fatto spontaneamente, ma
l'ho voluto fare direttamente per evitare dimenticanze -
quell'acqua fosse diligentemente analizzata prima di essere immessa
al consumo e, successivamente, tenuta sotto controllo.
Non vorrei che tutto questo "battage" sia stato originato da
alcuni interessi privati, anziché da interessi di carattere
generale.
Quindi mi pare doveroso rassicurare la popolazione che l'acqua,
diciamo, ricavata dal pozzo di Mont Fleury non sarà immessa al
consumo della popolazione se non dopo una diligente ed accurata
analisi da parte degli Uffici e delle autorità preposte a questo
servizio.
Ramera (D.C.)
- Ma, io ho presentato questa mia
interpellanza e direi sì per un interesse privato, di essere
cittadino di Aosta, e di non avere il rischio, dopo aver evitato
anni orsono, quando ero seduto sui banchi del Consiglio comunale
che mi si propinasse l'acqua al cloro, di avere adesso la disgrazia
di bere acqua cadaverica... Perché ci sarebbe da fare dello
spirito, parecchio! Ne ho sentite di tutti i colori di battute,
addirittura c'era chi diceva: "attenzione adesso bevo mia bisnonna
o mia zia".
Ma quello che mi stupisce - qui naturalmente non si accusa
nessun organo regionale, per carità - però, che un Consiglio
comunale abbia deliberato, progettato, acquistato terreni in una
zona dove ci sarebbe stato da aprire piuttosto bene gli occhi.
Ieri, caso strano, la televisione, sembrava quasi un anticipo a
questa interpellanza di oggi, alle 13 di ieri faceva vedere una
inchiesta sulle acque minerali, dove, seguendo le leggi tutt'ora in
corso, basterebbe una analisi all'anno e mi son sentito, ad un dato
momento, un medico di grido dire che un batterio solo in 24 ore ne
genera 360 miliardi, in 24 ore! per cui, ad un dato momento, mi
sono preoccupato, tanto più che in questo battage o polemica tra
geologici e taluni medici io ho visto - dato che sono stati
intervistati entrambi i gruppi della radio - ho visto che ad un
dato momento - io non so a chi dar ragione, naturalmente, se ho
presentato l'interpellanza è perché volevo avere cognizioni ben
precise - però, ad un certo momento ho visto un medico che ha
risposto: "ma noi ci rifacciamo ad una legge del 1800 e qualche
cosa" - quasi che tutta la campagna che si sta facendo adesso sugli
inquinamenti fosse già avvenuta nel 1800 e quindi ci fossero tutti
i provvedimenti in merito.
Quindi, naturalmente, io mi stupisco. Non mi stupisco mai degli
amministratori perché gli stessi errori possono accadere a voi
perché, praticamente, ogni assessorato ha dei tecnici che, alle
volte, possono anche essi sbagliare.
Però, prima di fare una spesa di questo genere, il Comune di
Aosta - che poi quando sta male di salute arriva alla mamma Regione
per farsi finanziare opere, operette varie - io dico, ad un dato
momento prima di spendere 80milioni e correre i rischi, che ci sono
rischi, perché in una situazione analoga a Diano Marina ci sono
stati oltre 200 morti per un pozzo sbagliato e fatto nelle
adiacenze di un cimitero. Ci sono stati oltre 200 morti!!
Ora mi rifiuto, come cittadino di Aosta - non come Consigliere
regionale - come cittadino di Aosta, di avere un rubinetto che
domani mi possa dare questo bel servizio!
Per questo io ho chiesto al Presidente - nella sua qualità di
Prefetto - di intervenire.
Ma quando il Comune di Aosta mi viene a dire, attraverso la
parola del Presidente, che adesso è stato affidato lo studio, la
consulenza a questo studioso, a questo Professore esimio del
Politecnico di Milano, che dice già il rovescio in partenza - cioè
non so neanche quello che dirà quello di Torino, ma quello di
Milano dice già una cosa - anche lui non so su quali basi - però
pone il dubbio.
Quindi, ad un dato momento, io dico che prima di aver fatto
tutte queste opere avrebbero dovuto andarci cautamente, perché
altrimenti andrà ancora a finire che avremo speso 80 milioni e
dovremo chiudere il pozzo per evitare altri pericoli.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK