Consiglio Regionale della Valle d'Aosta - Oggetto del Consiglio n. 4259 del 25 febbraio 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4259 del 25 febbraio 1993 - Resoconto
OGGETTO N. 4259/IX Disegno di legge: "Modificazioni ed
integrazioni alla legge regionale 12 gennaio 1993, n. 3, recante
norme per l'elezione del Consiglio regionale della Valle
d'Aosta".
Presidente
La parola al Presidente della
Giunta.
Lanivi (GM)
Chiedo l'iscrizione di un disegno di
legge, il 499, che la Giunta ha presentato in data 19 febbraio, e
che concerne: "Modifiche ed integrazioni alla legge regionale 12
gennaio 1993, n. 3, recante: "Norme per l'elezione del Consiglio
regionale della Valle d'Aosta"; chiedo che successivamente, se
verrà iscritto d'urgenza questo disegno di legge, si avvii
l'immediato esame della legge stessa.
Presidente
La precedente proposta dell'Union
Valdôtaine è rinviata alle Commissioni, invece il disegno di legge
n. 499 di cui ha parlato il Presidente della Giunta è già stato
distribuito. Pongo in votazione il disegno di legge n. 499.
Esito della votazione:
Presenti, votanti e favorevoli: 28
Il Consiglio approva all'unanimità.
Presidente
Chiede la parola il Consigliere
Milanesio.
Milanesio (PSI)
La prima Commissione, in
conseguenza delle osservazioni che il Presidente della Commissione
di Coordinamento ha fatto nel restituire la legge munita di visto,
si è riunita e ha esaminato le proposte formulate dalla Giunta
regionale e all'unanimità ha avanzato un emendamento che è
contenuto nell'allegato parere che è stato trasmesso ai signori
consiglieri.
Si tratta di modifiche tecniche che sono state poste per evitare
possibili strumentali stralci nelle operazioni preparatorie e di
svolgimento dell'elezione, quindi le osservazioni non riguardano
minimamente la struttura della legge e le sue modalità.
Ebbene, nel raccomandarne l'approvazione io indicherei al
Presidente del Consiglio di farle oggetto di un solo voto che tenga
conto di tutte le modifiche che sono state presentate. Ricordo che
il parere della Commissione è stato unanime trattandosi di
modifiche esclusivamente tecniche.
Presidente
Altri chiedono la parola? In attesa,
voglio ricordare che questa legge, perché sia approvata, deve avere
24 voti favorevoli e aggiungo anche che deve essere votata articolo
per articolo. Nessuno chiede la parola, dichiaro quindi chiusa la
discussione e possiamo passare alla votazione. Vi chiedo di votare
per l'articolo 1 del disegno di legge n.499.
Esito della votazione:
Presenti: 27
Votanti: 27
Favorevoli: 26
Astenuto: 1 (Maquignaz)
Il Consiglio approva.
Presidente
Posso dichiarare lo stesso risultato
per gli articoli 2, 3, 4, 5, 6, 7, 8, 9, 10, 11, 12, 12 bis,
13.
Passiamo alla votazione della legge nel suo complesso.
Articolo 1 (Modificazione dell'articolo 5 della legge
regionale 12 gennaio 1993, n. 3)
1. Al comma 2 dell'articolo 5 (Contrassegni di lista) della
legge regionale 12 gennaio 1993, n. 3, dopo le parole "la
presentazione", sono aggiunte le seguenti: "da parte di chi non ne
è autorizzato",
Articolo 2 (Modificazioni della legge regionale 12 gennaio
1993, n. 3)
1. Al comma 5 dell'articolo 6 (Liste dei candidati) della legge
regionale 12 gennaio 1993, n. 3, le parole "o da un cancelliere",
sono sostituite dalle seguenti "o da personale delle cancellerie e
delle segreterie giudiziarie collocato nella settima qualifica
funzionale e superiori".
Articolo 3 (Modificazioni dell'articolo 7 della legge
regionale 12 gennaio 1993,
n. 3)
1. Il comma 4 dell'articolo 7 (Presentazione delle liste) della
legge regionale 12 gennaio 1993, n. 3, è sostituito dal
seguente:
"4 La firma degli elettori deve avvenire nei tre mesi precedenti
la scadenza naturale del Consiglio, su appositi moduli stampati dal
Servizio elettorale e vigilanza anagrafica della Presidenza della
Giunta regionale, dopo che i gruppi politici che intendono
presentare liste hanno depositato con dichiarazione autenticata da
notaio il contrassegno e l'elenco nominativo dei candidati, su
moduli riproducenti il contrassegno di lista, il nome, cognome,
data e luogo di nascita dei candidati, nonché il nome cognome,
luogo e data di nascita dei sottoscrittori, e deve essere
autenticata da notaio, pretore, giudice conciliatore o di pace, da
personale delle cancellerie e delle segreterie giudiziarie
collocato nella settima qualifica funzionale e superiori, sindaco,
assessore delegato in via generale a sostituire il sindaco assente
o impedito, segretario comunale o funzionario appositamente
incaricato dal Sindaco. Nel caso di decessi di candidati nel corso
della raccolta delle firme dei sottoscrittori, la lista dei
candidati resta valida sempreché le variazioni intervenute nella
lista stessa non superino un sesto del numero dei candidati
compresi nell'elenco depositato presso il notaio".
Articolo 4 (Modificazione dell'articolo 14 della legge regionale
12 gennaio 1993, n. 3)
1. Il comma 5 dell'articolo 13 (Certificato di iscrizione nelle
liste elettorali) della legge regionale 12 gennaio 1993, n. 3, è
sostituito dal seguente:
"5. Per i militari delle forze armate, nonché per gli
appartenenti ai corpi militarmente organizzati al servizio dello
Stato, alle Forze di polizia, al Corpo nazionale dei Vigili del
fuoco ed al Corpo forestale valdostano, i quali prestano servizio
nel territorio della Regione, ma fuori del Comune nelle cui liste
sono iscritti, i Comandanti dei reparti entro dieci giorni della
pubblicazione del decreto di convocazione dei comizi elettorali,
devono richiedere al Sindaco competente la trasmissione dei
certificati, per eseguire poi, immediatamente, la consegna agli
interessati".
2. Il comma 10 dell'articolo 13 della legge regionale 12 gennaio
1993, n. 3, è sostituito dal seguente:
"10. Ai fini degli adempimenti previsti dal presente articolo,
l'ufficio comunale rimane aperto quotidianamente, anche nei giorni
festivi, dal quinto giorno antecedente l'elezione almeno dalle ore
nove alle ore diciannove e nel giorno della votazione per tutta la
durata delle relative operazioni."
Articolo 5 (Modificazione dell'articolo 16 della legge
regionale 12 gennaio 1993, n. 3)
1. Le lettere i) e l) del comma 1 dell'articolo 16 (Consegna
locali e materiale elettorale) della legge regionale 12 gennaio
1993, n. 3, sono così sostituite:
"i) un'urna;
l) una cassetta per la conservazione delle schede autenticate da
consegnare agli elettori;"
Articolo 6 (Modificazione dell'articolo 20 della legge regionale
12 gennaio 1993, n. 3)
1. Il comma 1 dell'articolo 20 (Nomina del Presidente del
seggio) della legge regionale 12 gennaio 1993, n. 4, è sostituito
dal seguente:
"1. Il Presidente del Tribunale di Aosta, entro il trentesimo
giorno precedente quello della votazione, nomina i Presidenti di
seggio fra le persone iscritte all'albo di cui all'articolo 19 e
fra i magistrati che esercitano il loro ufficio nel circondario del
Tribunale di Aosta. A tal fine il Presidente del Tribunale di Aosta
richiede, preventivamente, al Presidente della Corte di Appello di
Torino stralcio dell'apposito Albo delle persone idonee all'ufficio
di presidente di seggio elettorale, relativamente ai nominativi
delle persone ivi comprese e residenti nei comuni della regione
Valle Aosta".
Articolo 7 (Modificazione dell'articolo 27 della legge regionale
12 gennaio 1993, n. 3)
1. Il comma 7 dell'articolo 27 (Ufficio elettorale: operazioni
preliminari al voto) della legge regionale 12 gennaio 1993, n. 3, è
sostituito dal seguente:
"7. Compiute queste operazioni, il presidente rimanda le
ulteriori operazioni alle ore sette del giorno seguente, affidando
la custodia dell'urna, della cassetta contenente le schede firmate
e dei documenti alla forza pubblica".
2. La lettera b) del comma 9 dell'articolo 27 della legge
regionale 12 gennaio 1993, n. 3, è così sostituita:
"b) Sono riposte nell'apposita cassetta, sita alla sinistra del
Presidente, le schede così autenticate;"
Articolo 8 (Integrazione dell'articolo 30 della legge
regionale 12 gennaio 1993, n. 3)
1. Alla fine del comma 2 dell'articolo 30 (Votazione in sezione
diversa dalla propria) della legge regionale 12 gennaio 1993, n. 3,
sono aggiunte le seguenti parole: " e dell'articolo 9 della legge
23 aprile 1976, n. 136, recante riduzione dei termini e
semplificazione del procedimento elettorale".
Articolo 9 (Integrazione dell'articolo 31 della legge
regionale 12 gennaio 1993, n. 3)
1. Alla fine del comma 8 dell'articolo 31 (Espressione del voto)
della legge regionale 12 gennaio 1993, n. 3, sono aggiunte le
seguenti parole: "secondo le disposizioni previste dall'articolo 9.
comma 1, della legge 11 agosto 1991, n. 271, recante modifiche ai
procedimenti elettorali".
Articolo 10 (Integrazione dell'articolo 39 della legge
regionale 12 gennaio 1993, n. 3)
1. Il comma 2 dell'articolo 39 (Accertamento del numero dei
votanti) della legge regionale 12 gennaio 1993, n. 3, è sostituito
dal seguente:
"2. Il plico di cui al comma uno, lettera e), deve essere
rimesso immediatamente, prima che inizino le operazioni di
scrutinio, per il tramite del Comune, al Pretore di Aosta, che
rilascia ricevuta".
Articolo 11 (Integrazione dell'articolo 40 della legge
regionale 12 gennaio 1993, n. 3)
1. Al comma 1 dell'articolo 40 (Spoglio dei voti) della legge
regionale 12 gennaio 1993, n. 3, dopo le parole "all'articolo 39",
sono aggiunte le seguenti:"comma 1, lettera f),".
Articolo 12 (Integrazione dell'articolo 45 della legge
regionale 12 gennaio 1993, n. 3)
1. Al comma 3 dell'articolo 45 (Sospensione delle operazioni di
scrutinio per causa di forza maggiore) della legge regionale 12
gennaio 1993, n. 3, dopo le parole "è portato", sono aggiunte le
seguenti:"dal Presidente".
Articolo 13 (Modificazione dell'articolo 63 della legge
regionale 12 gennaio 1993, n. 3)
1. L'articolo 63 è sostituito dal seguente:
Articolo 63
(Inapplicabilità di norme)
1. Non sono applicabili gli articoli
1,2,3,4,5,9,10,11,12,13,14,15,16, 17,18,19,20,34 e 35 della legge 5
agosto 1962, n.1257, recante norme per l'elezione del Consiglio
regionale della Valle d'Aosta, come modificate dalla legge 5 maggio
1978, n. 157".
Articolo 14 (Dichiarazione d'urgenza)
La presente legge è dichiarata urgente ai sensi dell'articolo
31, comma 3 dello Statuto speciale ed entrerà in vigore il giorno
successivo a quello della sua pubblicazione nel Bollettino
ufficiale della Regione.
Esito della votazione:
Presenti: 27
Votanti: 26
Favorevoli: 26
Astenuto: 1 (Maquignaz)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK