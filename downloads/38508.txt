Consiglio Regionale della Valle d'Aosta - Oggetto del Consiglio n. 2030 del 20 aprile 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Partecipazioni azionarie regionali
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Vigili del fuoco - Difesa antincendi
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2030 del 20 aprile 2016 - Resoconto
OGGETTO N. 2030/XIV - Interpellanza: "Idoneità degli immobili
di proprietà della società Autoporto Valle d'Aosta in relazione
alla normativa antincendio".
Viérin M. (Presidente) -
Punto n. 27 dell'ordine del
giorno. La parola al collega Ferrero.
Ferrero (M5S) -
L'interpellanza è per fare una verifica
sulla sicurezza degli immobili che fanno parte del complesso
dell'autoporto. Sappiamo che sono degli immobili che sono soggetti
ad un grosso transito di persone, ad una grossa presenza di
lavoratori e quindi la questione della conformità con i certificati
di prevenzione incendi è tutt'altro che trascurabile. Ho saputo che
sono stati fatti dei progetti, degli studi, ma risulterebbe che una
parte di questi immobili è ancora sprovvista del certificato di
prevenzione degli incendi. Allora l'interpellanza vuole mettere in
luce qual è la situazione attuale e soprattutto cosa si intende
fare, nel senso che se è stato iniziato un iter per ottenere poi il
certificato di prevenzione incendi, quando lo si vuole terminare,
che problematiche sono sorte e hanno inceppato il meccanismo.
Presidente -
La parola all'Assessore Perron.
Perron (UV) -
Parto con una premessa che è necessaria,
nel senso che, secondo quanto è disposto dall'articolo 4 del DPR n.
151/2011, la richiesta di rilascio del CPI avviene tramite
presentazione della SCIA. In virtù di questa particolare
complessità sia architettonica, sia strutturale della struttura in
oggetto, nel senso che è composta da più plessi distinti, ci sono
diversi elementi - che adesso le cito - soggetti alla normativa
antincendi. Nel dettaglio: il serpentone I stralcio, qui c'è il
modulo di raccordo delle botteghe artigiane, la centrale termica,
la torre delle comunicazioni, l'edificio direzionale e il
serpentone II stralcio. Per tutte queste strutture è stata
presentata la SCIA ed è in corso di completamento il procedimento,
che è un procedimento sia normativo che amministrativo secondo
quanto previsto dal DPR che ho citato in premessa. Le ricordo che
all'interno di questi due edifici esistono poi due specifiche
attività che sono in possesso del relativo certificato: una è
l'attività commerciale Gal Sport, l'altra è l'archivio della ditta
Corvallis Document Management, che è ubicato nel modulo ovest nel
serpentone secondo stralcio.
Sull'altra domanda, per tutti gli edifici del complesso
autoportuale sono state presentate le specifiche progettazioni al
Comando regionale dei vigili del fuoco. Questo nell'ottica di
essere poi sottoposte alla procedura dell'esame progetto da parte
del Comando stesso, che ha espresso, di volta in volta, alla fine
di tutta la valutazione, parere favorevole: c'è il parere
favorevole da parte del Comando dei vigili del fuoco su tutti. Gli
interventi progettati sono stati nel loro complesso quindi
ultimati, ce ne sono due in corso: la pratica n. 7787, che riguarda
gli interventi di adeguamento alle norme antincendio, la cui
progettazione è stata sottoposta ad esame progetto ad aprile 2014,
ha avuto parere favorevole e si sta procedendo a predisporre
l'esecuzione; l'altra pratica in corso è la n. 7788, che riguarda
gli interventi sul modulo GB1, che è necessario adeguare alle
esigenze commerciali, è stato conferito un incarico professionale
per l'esecuzione degli elaborati da sottoporre al progetto.
La parte più importante che volevo dirle è che, per soddisfare
anche una precisa richiesta formulata dai vigili del fuoco nella
corrispondenza che c'è stata, è stata conferita una delega ad un
professionista per la redazione di una pratica complessiva
relativamente all'aspetto della prevenzione incendi, che porterà
alla redazione di un progetto da sottoporre all'esame da parte del
Comando, in modo che possa essere valutato in maniera unitaria
tutto il complesso autoportuale, potendo quindi analizzare in
maniera accorpata tutte le pratiche attualmente attivate in
relazione al complesso stesso. Ad avvenuto ottenimento di questo
parere favorevole si opererà in modo che ciascuna attività sia
commerciale che amministrativa presente nel complesso, se
necessario, richieda e ottenga uno specifico certificato, quindi è
un qualcosa in più di cui sarà da quel momento in avanti unico
responsabile il titolare dell'attività medesima.
La ricostruzione che abbiamo fatto quindi è questa, poi siamo a
disposizione se è necessario approfondire ulteriormente.
Presidente -
La parola al Consigliere Ferrero.
Ferrero (M5S) -
Grazie Assessore per la risposta. Mi pare
quindi che l'iter stia proseguendo, è comunque una questione
delicata, anche perché già in passato abbiamo avuto delle
comunicazioni di criticità da parte di alcuni commercianti che
erano all'interno delle strutture e che alla fine non riuscivano a
capire se era competenza loro o competenza di qualcun altro
ottenere i certificati di prevenzione degli incendi. Io quindi
starò a monitorare comunque la situazione, nel senso che si vada a
chiarire in tempi ragionevoli.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK