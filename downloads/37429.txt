Consiglio Regionale della Valle d'Aosta - Oggetto del Consiglio n. 1210 del 6 maggio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1210 del 6 maggio 2015 - Resoconto
OGGETTO N. 1210/XIV - Interpellanza: "Problematiche relative
alla procedura di mobilità del personale avviata dalla Casa da
gioco di Saint-Vincent".
Presidente -
Per l'illustrazione chiede la parola il
Consigliere Ferrero; ne ha facoltà.
Ferrero (M5S) -
Grazie Presidente.
Non saremmo qui a parlare in continuazione del Casinò, se da
parte della Casa da gioco, sulle richieste che facciamo di accesso
agli atti, ci fosse un po' più di disponibilità. Abbiamo capito
però che la disponibilità non c'è, abbiamo anche intrapreso
un'azione con il Tribunale amministrativo regionale, abbiamo fatto
un ricorso per vedere una volta per tutte se potremo avere questo
atti o meno...perché diversamente continuiamo a venire qui, in
Consiglio, in una situazione che è quasi da
commandos
,
perché un collega deve andare a fare le foto quasi di notte per
riuscire a capire a che livello c'è l'acqua (è capitato anche a me,
con una centralina, a Courmayeur). I documenti dobbiamo
procurarceli in maniera fortunosa, quindi l'attività del
Consigliere regionale si trasforma in un'attività di investigatore
privato, ma non siamo pagati per questo e non siamo neanche
preparati per questo, quindi perdiamo un sacco di tempo per
ottenere quello che ci dovrebbe essere dato normalmente.
È importante capire la situazione attuale della Casa da gioco e
capire com'è avvenuto il declino, guardando anche un po'
storicamente che cos'è accaduto. Non avendo gli elementi, ad
esempio su questa questione, che è una questione che sulla base
della documentazione...che non è una documentazione di accesso agli
atti, ma è una documentazione fortunosa, quindi poi si rischia
ancora di venir qui e di dire una cifra che magari non è la cifra
giusta...comunque, da quello che mi risulta, c'era stata nel 2009
una transazione, cioè un accordo che aveva portato all'esborso di
900 mila euro e di cui poi ho scoperto che si era già parlato
all'interno del Consiglio regionale...perché? Perché non sarebbe
stata rispettata dal Direttore del personale una comunicazione che
doveva essere effettuata nei confronti dei lavoratori per una
problematica interna.
Noi quindi chiediamo semplicemente di riuscire a capire a quanto
ammonta la cifra esatta che è stata erogata dalla Casa da gioco, e
quindi tolta dalle tasche dei valdostani, se sono stati presi dei
provvedimenti nei confronti del Dirigente responsabile, e
soprattutto se il Dirigente responsabile, nell'anno riferito
all'episodio, ha preso la famosa "indennità per il raggiungimento
dei risultati", perché vorremmo anche capire, allora, di che
risultati si tratta, e soprattutto se, ad avviso del Governo
regionale, ci sia, ci possa essere o sia stata già esaminata la
questione di un'eventuale responsabilità per danno erariale, con
quindi il successivo coinvolgimento della Corte dei Conti.
Presidente -
Per la risposta chiede la parola l'Assessore
Perron; ne ha facoltà.
Perron (UV) -
Grazie Signor Presidente.
La vicenda che lei richiama, collega, risale a sei anni fa,
quindi è stata oggetto già di altre iniziative alle quali è
possibile accedere, ma adesso non le ricordo. Su questo sottolineo
che nessun giudice ha mai emesso un giudizio di irregolarità sulla
procedura che è stata adottata. Non vi è stato un errore di
comunicazione, vi è stata l'applicazione (e qui alcuni lavoratori
l'hanno contestato) di un punto per certi aspetti controverso della
"223", che è stato oggetto anche altrove di numerose controversie e
decisioni contraddittorie adottate dalla stessa Corte di
Cassazione.
La transazione: all'epoca la società, con il solo fine di non
esporsi a un lungo e oneroso contenzioso, sostanzialmente ha deciso
di estendere ai ricorrenti l'importo minimo di incentivazione
riservato agli altri lavoratori interessati dall'accordo sindacale.
In considerazione del numero di dipendenti coinvolti e del
risparmio maturato la transazione non è stata considerata
particolarmente onerosa. Il costo complessivo della procedura fu di
2,5 milioni di euro
una tantum
e nel complesso portò ad una
riduzione del costo del lavoro su base annua di 4 milioni di euro.
Si tratta di un costo che la società avrebbe dovuto sostenere
almeno sino alla fine del 2013; quindi nel quinquennio, calcolato
sinora, c'è stato un risparmio di circa 17 milioni di euro.
Punto 2: non si ravvisarono allora gli estremi per nessun
provvedimento nei confronti del Dirigente.
Punto 3: il Direttore del personale non ha ricevuto alcun premio
specifico per l'attuazione della procedura di mobilità in oggetto,
c'è stato il riconoscimento positivo di tutti i soggetti coinvolti,
formalmente recepito dalla dichiarazione congiunta sulla chiusura
della procedura di mobilità, che è stata sottoscritta a settembre
del 2009 da Regione, azienda e organizzazioni sindacali. In questa
dichiarazione è specificatamente menzionato e sottoscritto che la
procedura fu attuata correttamente.
Punto 4: per quel che ci riguarda, anche da parte
dell'Amministrazione regionale non risulta emergere nessun
comportamento tale da giustificare l'adozione di provvedimenti
d'altro tipo che lei evocava nell'illustrazione. Grazie.
Presidente -
Grazie Assessore. Per la replica ha chiesto
la parola il Consigliere Ferrero; ne ha facoltà.
Ferrero (M5S) -
Grazie Presidente.
Ormai è una specie di ritornello: anche quando la Casa da gioco
perde, per l'Assessore Perron comunque va sempre bene! Qui hanno
tirato fuori 2 milioni e mezzo e dice: "ma ne potevamo perdere di
più". E allora cosa succede? Il principio che viene fuori, in
pratica, è quello che il personale all'interno della Casa da gioco
non sta facendo nulla in base a quello che dice l'Assessore Perron,
perché ce li togliamo dalle scatole prima e quindi risparmiamo!
Questo è lo stesso principio che è venuto fuori dalla risposta che
mi aveva dato precedentemente, perché...benissimo, abbiamo tirato
fuori 2 milioni e mezzo, ma ne potevamo spendere 4...mah, io non
riesco a capire sinceramente che risposta è! È una risposta
coerente con quelle del tipo: "la sorte ci ha remato contro,
abbiamo perso in quella serata un milione e 200 mila euro con un
cliente", e va tutto bene! Però non si riesce a capire anche fin
dove arriva, fin dove si spinge la responsabilità dei Dirigenti.
Perché comunque abbiamo un Capo del personale che era Capo del
personale già all'epoca, che ha fatto uno splendido articolo, tra
l'altro, inviato anche a
La Repubblica
, in cui addirittura
si lamentava del fatto che i Dirigenti venivano pagati troppo poco
e sul fatto che, invece, il Dirigente ha una grande responsabilità.
Questo signore, che è il signor Buat, se non sbaglio prende 138
mila euro lordi all'anno più i
benefit
, e si lamentava che
non erano sufficienti...ma allora fin dove va la responsabilità? Se
non è questa la gestione del personale, togliamo il Direttore del
personale, perché se i risultati sono questi, sinceramente non
riusciamo a capire dove si vuole andare a parare! Ma lo capiremo
tra un po', quando tratteremo la successiva interpellanza, nella
quale spero di avere una risposta un pochettino più esaustiva,
perché lì non si potrà andare a fare una disquisizione come quella
che è stata fatta adesso, perché si tratterà di dire se c'è una
responsabilità o non c'è una responsabilità.
Presidente -
Grazie collega Ferrero. Punto 30 all'ordine
del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK