Consiglio Regionale della Valle d'Aosta - Oggetto del Consiglio n. 1554 del 27 settembre 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AGRICOLTURA
Fabbricati rurali
Precedente
Successivo
Resoconto integrale del dibattito dell'aula
Oggetto del Consiglio n. 1554 del 27 settembre 1995 - Resoconto
SEDUTA POMERIDIANA DEL 27 SETTEMBRE 1995
OGGETTO N. 1554/X Approvazione della deroga di cui all'articolo
7 della legge regionale 17 giugno 1991, n. 19, per la concessione
di un contributo, a favore di n. 4 ditte, per la realizzazione di
strutture agricole.
Deliberazione Il Consiglio
Vista l'avvenuta presentazione all'Assessore all'Agricoltura,
Forestazione e Risorse Naturali, di una la richiesta da parte di n.
4 ditte, di cui all'elenco sottoriportato, tendenti ad ottenere un
contributo nelle spese per le opere a fianco di ciascuna
indicate:
Haudemand Alberto
e Requedaz Lea
Via Thovez, 5 - Morgex
Costruzione di un fabbricato comprendente un deposito attrezzi
agricoli, una cantina di invecchiamento ed un locale per il
tinaggio.
Chenoz Arturo
e Henriet Germana
Fraz. Lalex - Sarre
Costruzione di un fabbricato comprendente un deposito attrezzi
ed una cantina di vinificazione.
Artaz Sergio
Via S. Anselmo, 101 - Aosta
Sistemazione ed ampliamento di locali volti all'esercizio
dell'attività vitivinicola
Voyat Ezio
Via Arberaz - Chambave
Adeguamento di locali destinati ad imbottigliamento di vini,
allo stoccaggio di bottiglie e deposito cisterne per
invecchiamento
Precisato che tali strutture rientrano nei comprensori serviti
da: Cave du Vin Blanc de Morgex et La Salle, Cave Cooperative des
Onze Communes di Aymavilles, Cave La Crotta di Vignerons de
Chambave;
Richiamato l'articolo 7 della legge regionale 17 giugno 1991, n.
19, il quale prevede che nelle zone interessate dagli impianti e
dalle attrezzature destinate alla raccolta, trasformazione,
lavorazione, conservazione, commercializzazione e vendita dei
prodotti agricoli e zootecnici, non possono essere concesse
provvidenze per gli stessi scopi, alle aziende ricadenti nel
comprensorio servito dalle strutture collettive, salvo deroghe
approvate dal Consiglio regionale;
Dato atto che le iniziative delle ditte sopraelencate possono
ritenersi accoglibili in quanto l'attività da queste svolta non si
pone in forma concorrenziale rispetto a quella esercitata dalle
strutture cooperativistiche, già oggetto di finanziamento
regionale, alle quali è, peraltro, garantita un'adeguata adesione
di soci;
Visto che ai sensi dell'articolo 6 della legge regionale 6
luglio 1984, n. 30 e successive modificazioni, per le opere
sopracitate può essere concesso un contributo in conto capitale
pari al 42 per cento della spesa ammessa oppure, in alternativa, un
contributo nella misura del 30 percento unitamente
all'autorizzazione per la contrazione di un mutuo pari al 70
percento, sempre della spesa ammessa, per una durata di anni
15;
Richiamato l'articolo 7 della legge regionale 17 giugno 1991, n.
19;
Visto il parere favorevole rilasciato, dal Dirigente dei Servizi
Agrari ed Affari Generali dell'Assessorato dell'Agricoltura,
Forestazione e Risorse Naturali, ai sensi del combinato disposto
dell'articolo 72 della legge regionale n. 3/1956 e successive
modificazioni, e dell'articolo 21 della legge regionale n. 18/1980
e successive modificazioni, in ordine alla legittimità della
presente deliberazione:
Delibera
1) di approvare la deroga, ai sensi dell'articolo 7 della legge
regionale 17 giugno 1991, n. 19, per la concessione di provvidenze
previste dall'articolo 6 della legge regionale 6 luglio 1984, n. 30
e successive modificazioni a favore delle sottoelencate ditte per
le opere sotto indicate:
Haudemand Alberto
e Requedaz Lea
Via Thovez, 5 - Morgex
Costruzione di un fabbricato comprendente un deposito attrezzi
agricoli, una cantina di invecchiamento ed un locale per il
tinaggio.
Chenoz Arturo
e Henriet Germana
Fraz. Lalex - Sarre
Costruzione di un fabbricato comprendente un deposito attrezzi
ed una cantina di vinificazione.
Artaz Sergio
Via S. Anselmo, 101 - Aosta
Sistemazione ed ampliamento di locali volti all'esercizio
dell'attività vitivinicola
Voyat Ezio
Via Arberaz - Chambave
Adeguamento di locali destinati ad imbottigliamento di vini,
allo stoccaggio di bottiglie e deposito cisterne per
invecchiamento
2) di dare atto che alla determinazione della spesa ammissibile,
per ciascuna ditta, alla concessione del relativo contributo,
nonché all'impegno della spesa provvederà la Giunta regionale con
successivi provvedimenti deliberativi;
3) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Ha chiesto la parola il Consigliere Tibaldi.
Tibaldi (LN) Sinceramente sono in difficoltà nel dover votare
una delibera di questo genere. Il fatto che si tratti di una deroga
di cui all'articolo 7 della legge 19/91 non annulla quelle che sono
le legittime perplessità che si evincono dalla lettura di questa
delibera.
In particolare questo articolo 7 prevede che nelle zone
interessate dagli impianti e dalle attrezzature destinate alla
raccolta, trasformazione, lavorazione e conservazione,
commercializzazione e vendita dei prodotti agricoli e zootecnici,
non possono essere concesse provvidenze per gli stessi scopi alle
aziende ricadenti nel comprensorio servito dalle strutture
collettive, salvo deroghe esplicite che devono essere approvate dal
Consiglio regionale.
Le informazioni che possediamo sulle aziende che fruirebbero di
questa deroga sono molto sintetiche, sono lapidarie se vogliamo, e
pervengono dalla Giunta, la quale informa che le iniziative delle
ditte in elenco possono ritenersi accoglibili - quindi la Giunta ha
già fatto una valutazione di accoglimento - in quanto l'attività da
queste svolta non si pone in forma concorrenziale rispetto a quella
esercitata dalle strutture cooperativistiche.
Questa valutazione l'ha fatta la Giunta, sinceramente come
consigliere regionale non sono in grado di dire se questa
valutazione sia o meno accettabile, su quali parametri si sia
fondata, di conseguenza non sono in grado di delegare la Giunta
regionale a determinare la spesa ammissibile per ciascuna ditta, la
concessione del relativo contributo, nonché l'impegno di spesa con
i successivi atti deliberativi.
Non avendo elementi di valutazione per procedere ad una delega
di questo tipo alla Giunta, benché ci sia questo singolare
stratagemma previsto dalla legge 19/91, dichiaro la nostra
astensione.
Presidente Qualcuno chiede la parola? Si può passare alla
votazione, i consiglieri sono invitati a votare:
Presenti: 24
Votanti e favorevoli: 22
Astenuti: 2 (Linty e Tibaldi)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK