Consiglio Regionale della Valle d'Aosta - Oggetto del Consiglio n. 340 del 15 febbraio 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 340 del 15 febbraio 1989 - Resoconto
OGGETTO N. 340/IX - INTERVENTO PER LA MODIFICA DEL TESTO
UNICO DELLE LEGGI COSTITUZIONALI RECANTI LO STATUTO SPECIALE PER IL
TRENTINO ALTO ADIGE. (Reiezione di mozione)
PRESIDENTE:
Do lettura della mozione in oggetto,
presentata dal Consigliere Aloisi.
MOZIONE
PREMESSO che è doveroso, necessario ed urgente che il Parlamento
intervenga per modificare le norme contenute nel testo unico delle
leggi costituzionali concernenti lo Statuto Speciale per il
Trentino Alto Adige, approvato con Decreto del Presidente della
Repubblica 31 agosto 1972, n. 670;
il Consiglio regionale
della Valle d'Aosta
DELIBERA
di impegnare la Giunta ad intervenire con urgenza presso il
Presidente del Consiglio dei Ministri affinché presenti in tempi
brevi un disegno di legge costituzionale cui in particolare con si
abroghi:
1) l'articolo 89 al cui terzo comma si prevede la cosiddetta
"proporzionale etnica" e cioè che "i posti di ruolo di cui al primo
comma, considerati per amministrazione e per carriera, sono
riservati a cittadini appartenenti a ciascuno dei tre gruppi
linguistici, in rapporto alla consistenza dei gruppi stessi, quale
risulta dalle dichiarazioni di appartenenza rese nel censimento
ufficiale della popolazione".
2) l'ultimo comma dell'articolo 25 secondo cui "per l'esercizio
dell'elettorato attivo è richiesto il requisito di residenza nel
territorio regionale per un periodo ininterrotto di quattro
anni"
PRESIDENTE:
Ha chiesto la parola il Consigliere Aloisi; ne
ha facoltà.
ALOISI (MSI):
Qualche Consigliere o qualche forza politica
si domanderà come mai viene presentata in questo Consiglio
regionale una mozione in cui si chiede al Governo italiano di
modificare il famigerato "pacchetto", cioè lo statuto speciale
della Provincia di Bolzano.
Le motivazioni sono molto semplici.
Non sto ovviamente ad elencare la situazione esistente nella
Provincia di Bolzano, che è discriminatoria soprattutto nei
confronti dei cittadini di lingua italiana.
Il MSI è stato sempre all'avanguardia nella battaglia per la
revisione del "pacchetto", cioè del sistema autonomistico
risultante dalla riforma dello statuto speciale della Provincia di
Bolzano. Per noi "revisione" non significa "abolizione", ma
eliminazione delle norme che in Alto Adige hanno aggravato il
problema della convivenza tra i gruppi linguistici, determinando
una situazione molto anomala che dello strapotere della Sü dtiroler
Volkspartei ha fatto l'antitesi e la contrapposizione allo Stato
nazionale. E' per noi quindi molto importante ripristinare anche in
Trentino Alto Adige l'autorità ed il prestigio dello Stato.
Mentre nel contesto nazionale il mondo del lavoro è travagliato
dalla mancanza di posti e di occasioni di lavoro, in Provincia di
Bolzano si verifica esattamente il contrario: le aziende private
non riescono a trovare spazio per espandersi ed il pubblico
impiego, pur soffrendo per carenza di organici, non può assumere
per mancanza di concorrenti. Questi ultimi, infatti, nel
partecipare ai concorsi sono condizionati dalla difficoltà per
ottenere il patentino di bilinguismo e, superate le prove, non
vengono assunti secondo il merito, ma secondo l'appartenenza al
gruppo linguistico, sulla base della proporzionale, come discende
dal terzo comma dell'art. 89 dello statuto di autonomia (la legge
n. 670 del 1972), del quale chiediamo l'abrogazione.
Questa assurda situazione della Provincia di Bolzano, inquadrata
nell'ottica dell'art. 89 della legge n. 670, è
un’ennesima conferma della miopia politica di varie
forze politiche nazionali che hanno partecipato alle coalizioni di
governo in questi ultimi anni e che hanno accettato il famigerato
"pacchetto".
Il MSI ha sempre detto e coerentemente continuerà sempre a dire
che la proporzionale è una norma razzista e di apartheid, che non
favorisce la pacifica convivenza tra i vari gruppi linguistici. Il
bilinguismo può essere accettato solo come fattore culturale e
preferenziale nei concorsi tra candidati a parità di punteggio, ma
non come elemento di discriminazione sociale.
La presentazione di questa mozione serve quindi a sollecitare le
autorità di governo a procedere alla modifica della legge
costituzionale riguardante lo statuto speciale del Trentino Alto
Adige, onde porre fine all'attuale scandalosa ed iniqua
penalizzazione dei cittadini di lingua italiana. Si chiede di
abrogare:
1°) la norma che prevede la cosiddetta "proporzionale etnica",
che di fatto ha realizzato in Alto Adige una situazione di vera e
propria
apartheid
a danno dei cittadini di lingua
italiana;
2°) la norma che, per l'esercizio del diritto di voto, prevede
l'obbligo della residenza ininterrotta per quattro anni nel
territorio regionale, perché il diritto dell'elettorato attivo è
riconosciuto alla persona con il suo raggiungimento dell'età
prevista e può venire sospeso soltanto dal magistrato con una
sentenza passata in giudicato. Ci troviamo quindi in una situazione
veramente assurda: in una regione italiana, il cittadino italiano
non può votare se prima non vi ha raggiunto i quattro anni di
residenza.
Queste situazioni di discriminazione e, per chiamarle col giusto
nome, di
apartheid
sono oggetto di poca considerazione da
parte delle forze politiche di questo Consiglio, mentre le
cosiddette situazioni di apartheid o di soppressione dei diritti
umani vengono tenute nella debita considerazione quando riguardano
altre nazioni, come il Sud Africa, i Paesi dell'Est, il Centro
America... Mi auguro, quindi, che la vostra sensibilità sia tale da
permettervi di vedere la trave che c'è negli occhi della nazione
italiana e non solo le pagliuzze che ci sono in altre nazioni. E'
veramente vergognoso che un cittadino italiano non possa avere il
diritto di voto in una regione italiana.
Vorrei inoltre ricordarvi che, in occasione delle ultime
elezioni del Consiglio regionale in Alto Adige, tutti i leader dei
partiti politici nazionali hanno preso posizione per l'abrogazione
dell'art. 89 e dell'ultimo comma dell'art. 25. Poiché la DC, il
PSI, il PCI, il PRI ed il PLI, cioè tutti i partiti nazionali,
hanno preso questo impegno, nei confronti dei cittadini italiani
dell'Alto Adige, per abrogare quelle leggi che creano
discriminazioni e disparità di trattamento, mi auguro che i loro
rappresentanti in questo Consiglio abbiano almeno la coerenza di
seguire le indicazioni lanciate dai loro leader nazionali per
abrogare queste anomalie e questo sistema di
apartheid.
Un mancato sostegno o l'opposizione a questa iniziativa
sarebbero la prova dell'indifferenza di queste forze politiche
regionali per la sorte e per l'iniqua condizione in cui vivono i
cittadini di lingua italiana in Alto Adige.
Tengo a precisare che mozioni analoghe a questa sono già state
presentate in molte città-capoluogo ed in molte regioni italiane:
alla Regione Puglia è stata votata all'unanimità, in alcune grandi
città sono state accettate a maggioranza ed in altre sono passate
con l'astensione del PCI.
Ritengo di aver concluso questa breve illustrazione, non voglio
dilungarmi oltre sui sistemi discriminatori esistenti nel Trentino
Alto Adige, che è una regione italianissima; mi auguro però che da
parte delle forze politiche nazionali ci sia una giusta presa di
coscienza e soprattutto una coerente impostazione politica, nelle
loro prese di posizione. Del resto, visto che tra poco vi saranno
le elezioni comunali a Bolzano, non è accettabile che i leader
nazionali del PCI, della DC e del PSI a Bolzano dicano una cosa e
che i loro rappresentanti regionali dicano esattamente il
contrario.
PRESIDENTE:
Ha chiesto la parola il Consigliere Gremmo; ne
ha facoltà.
GREMMO (UAP):
Signor Presidente e signori colleghi, in
periodo di quaresima bisogna fare tanti sacrifici e tante
penitenze; tra le tante penitenze che il Padreterno ha inflitto al
Consiglio regionale della Valle d'Aosta c’è anche
quella di dover subire l’ennesima "trombonaggine"
littoria dei fascisti.
Io non so se il collega che mi ha preceduto stava leggendo la
pagina delle barzellette della "Domenica del Corriere" o un testo
di propaganda postuma del ministero della cultura popolare, ma so
che le norme che tutelano la popolazione di lingua tedesca del
Südtirol sono garantite anche da trattati internazionali che,
malgrado il Governo di Roma abbia sempre cercato di disattendere,
vengono fortunatamente richiamate nelle sedi opportune.
Certo, queste norme si prestano ad una facile propaganda
"instivalata" che cerca in tutti i sensi di presentarle sotto una
forma strana e discriminatoria. Oltre che di razzismo - ma era
logico che se ne parlasse, perché, come diceva qualcuno, il
razzismo è il socialismo degli sciocchi - si è sentito addirittura
parlare di
apartheid
nel momento in cui, invece, una lettura
intelligente, puntuale ed oggettiva dei fatti dimostra esattamente
il contrario.
Fortunatamente ci sono delle norme costituzionali che prevedono
la tutela delle minoranze linguistiche. I sudtirolesi, anche per la
garanzia internazionale, hanno saputo farle rispettare, mentre noi
in Val d'Aosta cerchiamo di farle rispettare, perché non siamo
ancora riusciti a farle rispettare con la dovuta fermezza con cui
lo fanno i sudtirolesi: è un vero peccato.
In ogni caso la Costituzione garantisce delle tutele ai gruppi
etnici e linguistici minoritari, questo è un dato di fatto, e la
carta costituzionale è il documento essenziale dello Stato, su cui
si basa tutta la costruzione giuridica successiva. Una delle tutele
previste nel Südtirol è proprio quella per cui i posti pubblici non
vengono assegnati al primo calabrese che sbarca con concorso
pubblico in casa d'altri e che cerca di fare da padrone, non
vengono assegnati al primo romano che arriva in casa d'altri e
cerca di fare da padrone, ma vengono distribuiti equamente secondo
quella che è giustamente una proporzionale etnica. Ben venga in
altre regioni! Ben venga, nelle regioni che più subiscono lo scippo
continuo dei posti pubblici, delle case popolari e di qualunque
sovvenzione regionale, una norma di questo tipo.
Purtroppo, le regioni ordinarie non hanno la possibilità di
muoversi in questa direzione. Fortunato il popolo sudtirolese, che
ha questa norma, che ha questa tutela e che ha questa difesa
costituzionale e garantita sul piano internazionale.
Qui si è cercato in qualche maniera di presentare come se fosse
una norma discriminatoria il fatto che il primo venuto non può
votare se non dopo quattro anni che è residente ininterrottamente
nella regione. Questa norma è giusta, questa iniziativa è giusta.
Noi stiamo affrontando il problema della modifica della legge
elettorale della Valle d'Aosta: bisognerà pensare a questo, al
fatto cioè che per votare e per partecipare in una comunità bisogna
esservi integrati.
(... Interruzione del Consigliere Aloisi ...)
... Detto da me questo ha un doppio peso, Consigliere
Aloisi.
ALOISI (fuori microfono):
...sei un deficiente!
GREMMO (UAP):
Presidente, scusi: io non ho insultato il
collega del MSI e pertanto gradirei non essere insultato. Capisco
che alla sua (del Consigliere Aloisi) forza politica, quando
mancano gli argomenti, rimangono solo gli insulti ed il bastone,
però francamente gradirei non essere insultato...
PRESIDENTE:
Consigliere Aloisi, non interrompa...
GREMMO (UAP):
Signor Presidente, in Valle d'Aosta
risparmiamoci almeno le frasi ingiuriose: si possono dire in tanti
posti, ma non in Valle d'Aosta! Abbia pazienza Consigliere Aloisi!
Capisco che lei è abituato ad una dialettica politica più viva, ma
qui direi che non è il caso. Io non so se il collega Aloisi ha
riflettuto sul fatto che, per capire una realtà, bisogna comunque
esserci dentro e che quattro anni sono comunque il minimo per
capire in che tipo di comunità si vuole operare.
Io credo, però, che si possano dire due cose, di fronte a questa
specie di piccolo e dozzinale ricattino morale che qualcuno ha
cercato di fare a quelle che sono state chiamate "le forze
politiche nazionali". "Nazionali" è già un'invenzione, "la nazione
italiana" è un'invenzione dei libri di fantascienza. Esiste invece
lo Stato italiano: noi tutti ne facciamo parte, lo rispettiamo,
perché noi rispettiamo le leggi dello Stato italiano, anche quelle
che riguardano il Südtirol; ma esistono poi i vari popoli e le
varie nazioni che compongono lo Stato italiano.
Lunedì, a Torino, su questo tema c'è stato un'interessante
manifestazione o riunione, nel corso della quale il Presidente
Rollandin ha fatto un intervento estremamente preciso, che tra
l'altro è stato accolto con grande interesse da interlocutori che
per la prima volta sentivano parlare in termini puntuali di
federalismo, di regioni che finalmente cominciano a proiettarsi in
una dimensione diversa rispetto a quel centralismo che continuiamo
a subire. Ebbene, parlare di partiti nazionali è un'astrazione
inaccettabile; ci sono i partiti con la "i" e ci sono i partiti ed
i movimenti senza la "i": sono tutti legittimi e sono tutti
legittimati ad operare.
Qui ho sentito presentare un partito, che ha l'adesione di oltre
il 90% della popolazione di lingua tedesca, in termini antitaliani:
la Sü dtiroler Volkspartei antitaliana, quando invece è un elemento
di equilibrio e di convivenza tra i gruppi etnici diversi del
Sudtirolo! Se non ci fosse la Sü dtiroler Volkspartei, che fa
un’opera di mediazione e di intelligente governo, si
sarebbe già arrivati alla guerra civile, perché la prevaricazione
di certa gente che vuole comandare in casa d'altri non ha più
limiti, perché il tentativo di allargarsi in casa d'altri non ha
più limiti e, se non ci fosse la Sü dtiroler Volkspartei, che fa
un'opera di mediazione intelligente, si sarebbe già arrivati alle
barricate. Invece qui ho sentito presentare la Sü dtiroler
Volkspartei in termini assolutamente inaccettabili.
E poi, rispetto a quelli che indebitamente vengono chiamati
"partiti nazionali", ma che sono soltanto partiti diffusi su tutto
il territorio della Repubblica, ho sentito dire: "Se voi qui non
appoggiate questa mozione propagandistica e senza gambe del
MSI-Destra Nazionale, noi andremo a Bolzano a dire che voi non
siete coerenti".
Ai movimenti ed ai partiti presenti nel Consiglio regionale
della Valle d'Aosta invece io dico: "Se vi accodate alle iniziative
propagandistiche di un movimento antiautonomistico, come il M.S.I.,
andrò io a dire in Valle d'Aosta che vi siete prestati all'ennesima
manovra antiautonomistica, perché vi siete accodati all'ennesimo
tentativo di cambiare le carte in tavola, di fare il gioco delle
tre carte (ma qui non siamo a Napoli) e vi siete prestati al solito
tentativo di andare contro le peculiarità delle autonomie".
Allora, all'elettorato comunista della Valle d'Aosta, al quale
il PCI va a raccontare di essere autonomista e federalista, andremo
a spiegare che i suoi rappresentanti si sono accodati ad
un'iniziativa antiautonomistica dei fascisti; ed all'elettorato
democristiano andremo a spiegare che i suoi rappresentanti si sono
accodati all'ennesimo tentativo antiautonomista dei fascisti.
Valutino poi i partiti se ritengono più lineare accodarsi ad
un'iniziativa propagandistica senza gambe, oppure rispettare quello
che avevano promesso ai loro elettori, sia al momento delle
elezioni sia al momento della formazione della maggioranza, di
rispettare le autonomie.
L'ultima considerazione telegrafica che mi sento di fare è che
volere di nuovo, a 70 anni da quella, che perfino il Santo Padre
definì a suo tempo, "inutile strage", cioè l'invasione di
popolazioni che non erano e non sono di lingua italiana, che non
erano e non sono assolutamente legate a schemi mediterranei, a
quell'invasione violenta, fatta in modo proditorio, perché a suo
tempo l'Italia violò gli accordi con gli alleati... `
ALOISI (fuori microfono):
Signor Presidente, lo
interrompa...
GREMMO (UAP):
...l'Italia violò...
ALOISI (fuori microfono):
Questa è una provocazione a
tutta l'Italia! Non è accettabile..
GREMMO (UAP):
Eh, a tutta l'Italia! Al mondo, al mondo!
Questa è una provocazione al mondo, anche a Marte!...
ALOISI (fuori microfono): ...a richiamare il Consigliere Gremmo
ed a ritrattare tutte queste idiozie!
GREMMO (UAP):
Presidente, io non voglio essere insultato!
Io non voglio essere insultato! Io non voglio essere insultato dai
fascisti! Io non voglio essere insultato da lei!
(Rivolgendosi
al Consigliere Aloisi)
Lei vada con questi metodi in Calabria!
Lei questi metodi li adopera in Calabria! Lei non può insultare un
Consigliere regionale, perché la Valle d'Aosta è Europa! Lei non
può insultare nessuno! Ha capito?
ALOISI (fuori microfono):
Ha offeso la dignità di tutti
gli italiani...! Signor Presidente
PRESIDENTE:
Sì, ma se non mi lasciate parlare ...
GREMMO (UAP): Io ho ancora diritto, signor Presidente...
DOLCHI (Vicepresidente del Consiglio):
Sì, un attimo.
Visto che questo dibattito finisce per essere un duetto, vi
pregherei entrambi di mantenere il discorso su termini accettabili.
Pregherei il Consigliere Aloisi di non esprimersi in modo non
consono a quest’aula.
Il giudizio del Consigliere Gremmo è un giudizio storico, è un
giudizio che è stato dibattuto per anni ed anni ed è stato oggetto
di libri e di ricerche sulla validità del sacrificio, che nessuno
disconosce, delle popolazioni nella guerra del 1915-18. La sua
opinione non è un insulto al popolo italiano, né un insulto al
Paese: è una considerazione che è avallata, discussa e controversa
a livello di storici, di politici e di quanti si sono interessati
ed hanno approfondito questo tema.
Io non credo che possa essere preso come un insulto al Paese, ma
è il riconoscimento di una guerra che ha distrutto intere
popolazioni, che ha comportato 600.000 morti e che ha le sue
origini non sempre nell'irredentismo, che è stato più volte
sbandierato, ma in altri interessi di quell'Europa del 1914 - non
voglio fare una lezione di storia - che hanno portato a quel grande
conflitto.
Raccomanderei al Consigliere Gremmo di non lasciarsi trasportare
dalla foga ed a tutti e due i Consiglieri di mantenere quel
comportamento che ci vuole in un dibattito che, in questo
Consiglio, è sempre stato improntato alla massima correttezza e
civiltà.
Ha chiesto la parola il Consigliere Gremmo; ne ha facoltà.
GREMMO (UAP): Signor Presidente, la ringrazio. Lei ha avuto
delle nobili parole e gliene sono profondamente grato, anche a
titolo personale. Non solo lei ha ottimamente rammentato al
Consigliere Aloisi quello che è appunto un dibattito estremamente
ampio ed articolato, e di questo gliene sono grato, ma credo che
lei abbia puntualizzato come si abbia ancora diritto ad esprimere
delle opinioni senza essere sempre villaneggiati. Qui non siamo in
Place Chanoux. Non vorrei ricordare qui che, in Place Chanoux, già
durante i comizi elettorali, c'era qualcuno che veniva a cercare la
provocazione. Ritengo opportuno, invece, mantenere qui un minimo di
rispetto anche per le opinioni degli altri.
Io non condivido l'opinione che è espressa in questo documento,
dove credo che ci sia molta fantasia e molta speculazione, però
credo di avere ancora il diritto di argomentare, come io cerco
sempre di fare, le opinioni diffuse su degli avvenimenti.
La ringrazio signor Presidente di aver detto che non è
assolutamente in gioco - e qui mi rivolgo di nuovo al Consigliere
Aloisi - l'onore di nessuno. Io ho giurato - e continuo ad essere
fiero di averlo fatto - fedeltà allo Stato ed alle sue istituzioni.
Io rispetto tutti i popoli che compongono lo Stato italiano, la
Repubblica italiana: nessuno deve sentirsi minimamente toccato dal
fatto che si vadano a rivedere dei periodi storici controversi. Ci
mancherebbe poi ancora che non possiamo dire che avere mandato
650.000 poveri innocenti a farsi ammazzare per conquistare pochi
metri di montagna, sia stata chissà quale vittoria o chissà quale
impresa! Noi dobbiamo poter dire che sono stati sacrifici immensi,
che la povera gente ha pagato e che, tra l'altro, nella gran parte
non capiva e non voleva.
Io ho ricordato il Santo Padre, ma potrei ricordare tutta
l'esperienza storica del movimento operaio socialista, che
fortunatamente metteva in guardia contro il pericolo di andare,
poveri contro poveri, a farsi scannare.
Signor Presidente, ha ragione di dire che non è questa la sede
per fare degli excursus storici, ma è questa la sede per dire che,
nel momento in cui andiamo a studiare di capire quale Europa
vogliamo, perché questo è il punto, forse proprio nel momento in
cui noi diciamo e continuiamo a dire che l'Europa deve essere
l'Europa dei popoli, l'Europa rispettosa delle varie identità e del
pluralismo, noi non vogliamo avere un'Europa che parli tutta in
dialetto napoletano: noi vogliamo un'Europa in cui i napoletani
parlino a Napoli in napoletano, dove in Calabria si parli in
calabrese, dove in Val d'Aosta se possibile si parli molto di più
in francese ed in franco-provenzale, dove la gente del Sudtirolo,
che anche giuridicamente ha conquistato il diritto di vedere
tutelata la sua identità, non venga tutte le volte, e sempre per
ragioni propagandistiche ed estranee alla realtà locale,
villaneggiata e messa in forse nella sua identità.
Noi andiamo verso un'Europa che non potrà essere solida se non
darà ad ogni popolo la certezza di starci dentro come vuole, la
certezza di starci dentro libero, la certezza di stare in un'Europa
libera, dove nessuno possa prevaricare in casa d'altri. Questo è il
concetto di fondo, perché è finito il mito dell'Europa che doveva
essere unica perché arrivavano gli stivali di qualcuno. L'idea che
aveva qualcuno, per cui si faceva l'unità europea perché arrivavano
gli stivali a calpestare la terra d'altri, è passata ed è passata
proprio perché c'è stata la Resistenza ed è passata perché c'è
stato il grande movimento popolare dell'antifascismo, che ha fatto
in maniera che si affermasse il diritto alla diversità, il diritto
ad ogni popolo ad essere se stesso, il diritto di fare delle leggi
anche sulla base delle tradizioni e delle identità locali.
Se qualcuno ha la nostalgia degli stivali, se qualcuno ha la
nostalgia dei pennacchi, se qualcuno ha la nostalgia del "tutti
livellati e tutti automi", secondo me non è allineato all'idea
d'Europa che si sta affermando, perché un'Europa di stivali,
un'Europa di fanfare...
Io sono stato a Bozen a vedere quella cosa incredibile che è il
cosiddetto monumento alla vittoria, dove ci sono ancora i fasci
littori! Io sono stato a Bozen a vedere gli uffici finanziari, dove
c'è ancora adesso il monumento a Mussolini, che, dopo 40 anni,
nessuno ha ancora pensato di andare a togliere! Queste sono delle
cose che alla gente del Sudtirolo bruciano dentro, perché quella
gente ha avuto un'immagine solo negativa dell'Italia, perché l'ha
vista soltanto in quei termini.
Allora io dico: cominciamo a togliere il monumento a Mussolini
sul frontone degli uffici finanziari di Bozen, e non queste
disposizioni; facciamo una mozione, perché siamo stufi di sentire
soltanto retorica "patriottarda" nel Südtirol, e allora sì che
diamo un contributo alla convivenza! Facciamo in modo che le lupe
rimangano da altre parti e non vadano sempre a troneggiare in casa
d'altri!
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Il Trentino ed il Sudtirolo non
rappresentano per noi né un modello istituzionale, né un modello
politico. In quella Regione ed in quella Provincia esistono
sicuramente dei problemi di convivenza civile, che sono stati più
volte riportati dalla cronaca. Esistono dei problemi che anche dal
punto di vista politico hanno provocato effetti che noi non
riteniamo positivi: non ci pare che lo strapotere della Volkspartei
da una parte e la reazione del voto al MSI dall'altra siano cose da
prendere a modello per la nostra Regione. Sicuramente, quindi,
riteniamo che tocchi agli abitanti ed ai politici del Sudtirolo e
del Trentino risolvere quei problemi.
Noi abbiamo fiducia nella gente e nella capacità della gente di
risolvere i problemi e quindi crediamo che il raccordo tra le
province autonome del Sudtirolo e di Trento, tra il Trentino e lo
Stato italiano, sia la strada migliore per risolvere quei problemi.
Non tocca a noi intervenire in questo caso. Proprio perché siamo
fieri dell'autonomia di questa Valle, non tocca a noi insegnare ad
altri come risolvere i loro problemi.
Noi quindi, come comunisti valdostani, non abbiamo nessuna
difficoltà ad avere una nostra posizione; Occhetto farà la sua
parte in Parlamento, per ciò che riguarda lo Stato; Galletti, che è
segretario regionale comunista del Trentino, vedrà come risolvere i
problemi del Trentino. Noi non intendiamo esprimerci su questa
mozione, perché riteniamo che non abbia a che fare con il nostro
possibile intervento; ma soprattutto non intendiamo accodarci al
ricatto del Consigliere Aloisi o del Consigliere Gremmo in merito
al votare o meno, e non intendiamo entrare in questa polemica, per
noi inutile, che in alcuni momenti è anche degenerata, tra
rappresentanti del vecchio razzismo della purezza della razza e
rappresentanti del nuovo razzismo che, anche in questa occasione,
hanno avuto modo di esprimere concetti e giudizi che sicuramente
non sono condivisi dal Consiglio.
Non volendoci accodare a nessuno, noi non parteciperemo alla
votazione di questa mozione.
PRESIDENTE:
Ha chiesto la parola il Consigliere Milanesio;
ne ha facoltà.
MILANESIO (PSI):
Sarò brevissimo anche perché mi sembra
che in un Consiglio dove solitamente, almeno a detta degli
osservatori e della stampa, non succede mai niente di clamoroso,
questa mattina c'è stata quantomeno una bella sceneggiata.
Mi è parso che da un lato ci sia stata un'illustrazione, se non
provocatoria, quantomeno discutibile di una posizione che è tipica
del MSI, che non ne ha mai fatto mistero su nessuna delle piazze in
cui si è presentato nel corso delle ultime competizioni elettorali.
Questa illustrazione è stata anche quantomeno intimidatoria, perché
ha fatto appello al patriottismo di partito che dovrebbe albergare
in ciascuno di noi che apparteniamo ai cosiddetti partiti
nazionali.
Ora noi un certo patriottismo di partito certamente ce
l'abbiamo, ma non in misura tale da farci sconfinare in quel tipo
di comportamento che vorrebbe i rappresentanti del P.S.I. della
Valle d'Aosta allineati su presunte posizioni che sarebbero state
assunte non so come, né dove e perché, da nostri esponenti, anche
autorevolissimi, a livello nazionale.
Anche se non da sempre, certamente però da un bel po' di tempo,
noi rivendichiamo una nostra autonomia di giudizio, sia in ordine a
vicende delicate, come questa, che oltretutto poi non si riferisce
alla nostra Regione ed al Consiglio regionale, e rivendichiamo
anche in altri casi autonomia di giudizio addirittura sulle scelte
che il partito può fare a livello nazionale in ordine a problemi
nazionali.
Se è vero che il razzismo è il socialismo degli sciocchi, come
qualcuno ha ricordato questa mattina, noi ci sentiamo di dire che
certamente il socialismo non è il razzismo dei demagoghi.
Quindi, per quello che autonomamente ci riguarda, senza nessuna
imbeccata e senza dover sentire le sirene minacciose da una parte e
dall'altra, noi non siamo assolutamente per esprimere un voto
favorevole a questa mozione: noi siamo per respingerla, perché, e
questo è importante secondo me, si tratta di una mozione che vuole
impegnare il Consiglio regionale ad occuparsi di problemi che non
lo riguardano e che, semmai, riguardano un contenzioso aperto da
moltissimi anni, tra la Provincia autonoma di Bolzano (che possiamo
chiamare Alto Adige o Südtiroler, secondo i punti di vista) ed il
Governo o lo Stato italiano. Questo contenzioso è ancora aperto ed
ha lasciato e lascia certamente delle zone d'ombra, dove non
crediamo che tutto vada per il meglio, ma dove, per quel che ci
riguarda, noi non possiamo che rispettare le posizioni che
autonomamente le forze politiche, che vengono elette dalle
popolazioni locali, esprimono a loro volta; e poi, se ci sarà
chiesta un'opinione, la esprimeremo al Governo italiano attraverso
i nostri parlamentari e attraverso le forme consentite in questi
casi.
Poiché mi pare che la mozione sia un'indebita intromissione
negli affari di un'altra regione, io credo che il nostro Consiglio
debba dichiararsi non competente ad intervenire sull'argomento con
una presa di posizione politica. Aggiungo, poi, che personalmente
non condivido nel merito le richieste che vengono avanzate dal
Consigliere Aloisi.
Nel dichiarare che noi del PSI non ci sentiamo sotto lo schiaffo
di nessuno, voteremo autonomamente ed in piena coscienza contro
questa mozione, per le ragioni che ho appena ricordato.
PRESIDENTE:
Ha chiesto la parola Consigliere Louvin; ne ha
facoltà.
LOUVIN (UV):
Nous aussi, en tant que Union Valdôtaine,
sentons le devoir d'exprimer quelques considérations à ce sujet,
tout en étant assez loin des polémiques qui ont éclaté ce matin
dans cette salle.
Nous exprimons un avis objectif parce que nous - en tant que
Mouvement. même à différents niveaux - nous ne vivons pas de
contradictions internes sur ces questions; nous avons une grande
sensibilité face au problème de la défense des ethnies et des
cultures minoritaires et c'est la raison pour laquelle aujourd'hui
nous dirons deux mots au sujet de la motion qui a été présentée par
le Conseiller Aloisi.
D'abord, la question évoquée dans cette motion est extrêmement
complexe pour en faire un instrument d'une polémique qui nous
parait tout à fait artificielle. La proportion ethnique établie
pour les administrations publiques au Tyrol du Sud (ou en
Haut-Adige si vous préférez) est sans doute un mécanisme qui a
soulevé des contestations, mais c'est également le fruit d'un
compromis, d'une médiation difficile qui a été rejointe après de
longues années; une médiation qui a permis le déblocage d'une
situation indiscutablement difficile qui s'était créée à
l'intérieur de cette Région, de cette Province autonome de
Bolzano.
Je ne saurais dire, et je crois que personne ici ne pourrait
dire, s'il s'agit de la meilleure solution pour résoudre les
problèmes de cette Région: il y a, d'un côté, évidemment,
l'exigence de protéger, d'assurer le plus grand respect des trois
ethnies présentes dans la province (les communautés italienne,
allemande et ladine), mais, de l'autre côté, il s'agit de
l'exigence d'équilibrer à nouveau les présences des trois groupes
dans l'administration publique où, pendant de longues années,
pendant toute la période fasciste, les citoyens de langue allemande
et ladine étaient constamment exclus de la participation à
l'administration.
Il s'agit maintenant, dans cette Région, de vivre une phase de
transition qui permette un certain équilibre entre les trois
groupes à l'intérieur de l'administration.
La situation est donc compliquée; elle est différente de la
nôtre à plusieurs égards et je crois que nous devrons surtout
respecter l'effort qui a été fait de tous côtés (au niveau
politique, mais aussi social) pour rejoindre des solutions
paisibles qui permettent de dépasser toute forme d'extrémisme et de
discrimination.
Je voudrais faire une réflexion supplémentaire sur le deuxième
point de la motion, point qui concerne la question de la résidence
dans la province pour le droit électoral actif. On a employé à ce
sujet des termes extrêmement forts de discrimination et
d
'apartheid
, en oubliant peut-être qu'une disposition
semblable, du moins en ce qui est du principe, est établie dans
notre propre Statut, qui prévoit la nécessité d'une certaine
période de résidence pour exercer ce même droit électoral.
Je crois donc que nous ne pourrions intervenir sur cette
question, suivant l'opinion du Conseiller Aloisi, sans démentir un
principe qui est contenu dans notre Statut et dont notre Mouvement
souhaite voir l'application dans la future loi électorale qui sera
votée par ce Conseil.
En conclusion, nous souhaitons que les affaires des Sudtyroliens
puissent être résolues paisiblement par leur propre communauté, car
nous croyons qu’ils sont très capables et habiles.
Nous respectons la volonté des représentants de cette communauté et
c'est la raison pour laquelle aujourd’hui nous nous
abstiendrons sur la motion proposée par le Conseiller Aloisi.
PRESIDENTE:
Le Président du Gouvernement régional a
demandé à prendre la parole; il y a droit.
ROLLANDIN (UV):
La proposition présentée par le Conseiller
Aloisi a déjà été l’objet de différentes
observations à propos de la possibilité de discuter le mérite d'un
statut et de certaines règles appartenant à une communauté qui a vu
reconnaître des possibilités face à certains passages historiques
qui ont déjà été rappelés.
Après 40 ans de statut, nous mêmes avons décidé de faire un
examen et de soumettre à l'attention, avant tout des forces
politiques et ensuite de celles sociales et économiques, les
possibilités d'améliorer, de modifier notre Statut dans le sens de
l'autonomie, en reconnaissant toujours valides ses bases
historiques, et de faire un effort pour mieux placer notre
opportunité législative dans une période où tout se modifie.
Il y a eu un débat, même à niveau international, sur ce qui est
du futur de l'Alto Adige face à l'Europe et je crois que les
réponses ont été différentes; il s'agit d'examiner la possibilité
de sauvegarder le droit de certaines populations de se reconnaître
dans certaines règles et de pouvoir s’épanouir sans
rien enlever aux autres, mais, au contraire, en prévoyant de donner
aux autres leur expérience et leur système de vie face à une
évolution qui est sous les yeux de tout le monde.
Je pense que ces deux appréciations sont indispensables pour
mieux comprendre le choix de ne pas accepter cette indication
au-delà des évaluations de mérite. En effet, il faut dire que pas
seulement les régions à statut spécial, mais aussi celles à statut
ordinaire, sont en train de soulever le problème de leur
possibilité et capacité de vivre, de légiférer et de soumettre
certains problèmes à l'attention des communautés locales; je pense
que face à ces thèmes il est indispensable de soulever la question
des rapports entre les régions et le Gouvernement et celui-ci est
un thème que nous avons jugé opportun de discuter pendant cette
législature. Dans ce sens je crois que dans toutes les régions,
au-delà du fait d'appartenir à un parti ou à un autre, cette
question a été posée avec force et on a demandé d'avoir une
capacité politique et administrative qui puisse dépasser largement
ce qui est aujourd'hui dans les différents statuts. L'expérience
des régions à statut ordinaire pendant vingt ans a déjà donné un
premier résultat, celui d'arriver à dire que les instruments ne
sont plus suffisants.
Et alors, au lieu de revoir en négatif certaines possibilités
qui remontent à des lois constitutionnelles, je crois qu'il serait
mieux faire une analyse sur ce qui se passe en Vallée d'Aoste et
sur nos exigences et respecter ce qui se passe ailleurs. Respecter
ne signifie pas méconnaître ou refuser de discuter: respecter
signifie comprendre les raisons des autres. On ne demande rien
d'autre. Alors, à M. Aloisi, qui disait qu'on devrait intervenir
"pour faire valoir l'autorité et le prestige de l'Etat", je
répondrais: "Attention, le prestige de l'Etat serait encore plus
grand s'il avait la possibilité de décentraliser de plus en plus
son autorité aux régions, tout en prévoyant, bien sûr, un contrôle
et la coordination des activités régionales; au fond, il s'agirait
du même type de rapport qui se passe entre régions et
communes.".
Donc, pour toutes ces raisons et pour le fait que nous sommes
convaincus que s’il y a des modifications la
population devra être consultée sur ses opinions, on s'abstiendra
de cette votation.
PRESIDENTE: Ha chiesto la parola il Consigliere Aloisi; ne ha
facoltà.
ALOISI (MSI):
Prima di iniziare la replica, vorrei
chiedere scusa al Presidente del Consiglio ed ai colleghi
Consiglieri per essermi lasciato prendere dalla provocazione che mi
è stata fatta; avrei dovuto mantenere i nervi un po' più saldi.
Prometto, comunque, che non si ripeterà più una cosa del genere,
perché ho capito che a qualcuno serve la provocazione per cercare
di emergere nell'attività politica, specie su queste questioni,
mentre è completamente assente in tutto il resto che può
interessare la nostra realtà.
Fatta questa doverosa premessa, vorrei brevemente rispondere
alle osservazioni che sono state avanzate dalle altre forze
politiche.
Posso capire l'imbarazzo dell'Union Valdôtaine e la posizione di
questo Movimento regionalista che segue a distanza l'indirizzo
strategico del concetto di autonomia, che noi definiamo
"esasperato"; e quindi le sue osservazioni possono anche essere
comprensibili.
Non condivido però quello che ha detto il Presidente della
Giunta, quando ha ricordato che bisogna capire le ragioni degli
altri: certamente bisogna capire le ragioni degli altri, ma occorre
soprattutto cercare di capire anche le nostre ragioni.
Voglio ricordare a me stesso ed a voi tutti che l'Italia è una
Nazione dove sono comprese varie regioni, tra le quali la Valle
d'Aosta il Trentino Alto Adige, il Friuli Venezia Giulia..., e
quindi tutti noi facciamo parte di un solo Stato nazionale.
Proprio per contrastare le accuse che mi sono state mosse con
l'addebito di voler strumentalizzare questa questione, mentre ciò
non era vero, farò solamente alcune brevissime osservazioni. Nel
Trentino Alto Adige esiste una situazione particolare: gli italiani
di lingua tedesca e gli italiani di lingua italiana sono separati
nelle scuole, nei cimiteri, nei posti di lavoro... Questo che
cos'è? Mi rivolgo al collega del PSI, che ha dichiarato di votare
contro questa mozione, mentre il Presidente del suo stesso partito,
l'on. Bettino Craxi, ha dichiarato a Bolzano che vuole abrogare
queste leggi. E' forse questa una strumentalizzazione del MSI?
Avere nella nostra Italia e nelle nostre regioni cimiteri separati,
bambini che vanno a scuola separati, abitazioni separate, lavoro
separato e, quando c'è da assumere del personale, non si guarda la
capacità o la professionalità, ma su quattro assunzioni si assumono
tre tedeschi ed un italiano... E voi avete forse il coraggio di
dire che questa è una strumentalizzazione da parte del MSI?
Quante volte avete parlato in questa aula dei problemi
dell'
apartheid
del Sud Africa, di negri discriminati dai
bianchi! Abbiamo votato tutti gli ordini del giorno contro quella
forma di discriminazione razziale; eravamo tutti d'accordo! Qui,
invece, per voi non esiste
apartheid,
perché questa è una
strumentalizzazione del MSI; però a Bolzano gli stessi partiti
dicono esattamente il contrario!
Non voglio dilungarmi oltre, perché tanto con colui che vuole
fare il sordo non ci si può comprendere. Probabilmente in
quest'aula le varie forze politiche non hanno libertà di analisi e
di decisione. Devo dichiarare, e purtroppo io ne sono convinto, che
varie forze politiche, soprattutto quelle nazionali, hanno una
forma di sudditanza nei confronti di certi Movimenti
regionalistici, per cui assumono certe posizioni per cattivarsene
la simpatia, visto che detengono il potere. Da qui ne discende
allora la strumentalizzazione del MSI e tutte queste cose assurde
che dimostrano concretamente che si ha solamente la volontà di fare
quello che ha fatto Ponzio Pilato: ci si lava le mani, tanto sono
problemi che non riguardano la Valle d'Aosta, ma il Trentino Alto
Adige, per cui non ce ne frega niente. Però, quando si parla del
Sud Africa, del Nicaragua e delle altre nazioni che sono fuori
dalla realtà nazionale, allora interessa a tutti quanti; invece
questo problema nazionale non interessa a nessuno. Prendo atto di
questa vostra posizione.
Per carità! Non volevo assolutamente strumentalizzare il
problema, perché questa è un'azione politica che facciamo in tutti
i Consigli regionali: l'abbiamo fatta anche in Puglia. In tanti
Consigli regionali è passata all'unanimità, in altri c'è stata
l'astensione del PCI o di altre forze politiche. Qui mi sarei
aspettato l'astensione dell'Union Valdôtaine, ma non certamente
questo atteggiamento così sfuggente, alla Ponzio Pilato, dei
partiti nazionali qui presenti, e ne prendo atto con rammarico.
E' vero quello che ha detto il Consigliere Milanesio: sarà mio
dovere chiedere la verbalizzazione di questo dibattito, per mandare
il tutto al mio collega Pietro Mittolo di Bolzano, affinché egli
possa dimostrare agli italiani di Bolzano e del Trentino qual è
stato l'atteggiamento di certe forze politiche, che in campo
nazionale dicono una cosa, mentre a livello regionale dicono
esattamente il contrario, con atteggiamenti talmente equivoci da
confondere la gente. Bisogna essere coerenti con se stessi: se si
ha un atteggiamento politico e se si assume una certa posizione,
questa deve valere comunque in tutto l'ambito nazionale. Non è
ammissibile che il Segretario di un partito dica una cosa e che un
altro dica: "A me non frega niente di quello che ha detto lui".
Per carità! Ognuno è libero di scegliere quello che vuole, però
su questi concetti di discriminazione, di
apartheid
, dove -
e lo ripeto - cittadini di lingua italiana sono emarginati e
ghettizzati, ci si sarebbe dovuta attendere perlomeno una presa di
coscienza, specie dai rappresentanti dei partiti nazionali.
PRESIDENTE:
Ha chiesto di parlare per dichiarazione di
voto il Consigliere Gremmo; ne ha facoltà.
GREMMO (UAP):
Il collega Aloisi ha ragione solo nel fatto
che il MSI parla allo stesso modo sia
dans la Vallée d'Aoste
che nel Sûdtirol.
Due anni fa io ho partecipato ad un convegno sulla
toponomastica, organizzato dall'Istituto di cultura sudtirolese.
Dopo il mio intervento, in cui ricordavo come in Valle d'Aosta il
fascismo aveva italianizzato in modo vergognoso alcuni toponimi,
come ad esempio "Cormaiore", scendendo dalla tribuna venni fermato
da un signore grande e grosso che si mise ad insultarmi. Mi dissero
che era il Consigliere regionale del MSI. E' vero quindi che il MSI
parla allo stesso modo, cioè con gli insulti, sia là che qua.
Bisogna prenderne atto: ognuno ha la politica che più gli
compete.
Fatto salvo questo e la piccola riflessione che non vorrei che
l'obiezione sui cimiteri separati, tutta da dimostrare, rivelasse
magari una nostalgia per fosse comuni, che non condivido, debbo
dire che ho apprezzato molto invece il collega Milanesio, che ha
fatto un discorso serio, pur nella diversità dei ruoli fra il suo
partito e le altre forze politiche, specie quando ha accennato al
fatto che è ora di finirla di considerare e di pensare che, perché
si è presenti a Roma, bisogna per forza catapultare
un’impostazione romana su tutte le cose, a
prescindere dalle realtà locali: a Roma si ha una particolare
dialettica ed un particolare tipo di rapporti, mentre nelle realtà
locali ce ne sono altri.
Ricordava bene il Presidente prima che ormai questo dibattito e
questa discussione travalica le Regioni a statuto speciale per
arrivare a quelle a statuto ordinario, dove ci si rende sempre più
conto che si subiscono dei rapporti di sudditanza rispetto al
potere centrale, che vanno contro gli interessi di tutti. Allora
cominciamo veramente, ed ha fatto bene il Presidente a richiamare
unitariamente il Consiglio in questo senso, a ragionare in termini
di autonomia, mettendo al primo posto quei principi di autogoverno
e di federalismo che ormai sono l'unica strada per uscire dal
baratro, dove invece la burocratizzazione, la centralizzazione e
certe norme continuano a portare.
Per entrare nel merito del Sudtirolo, io continuo a pensare che
la ragione possa essere benissimo data a tutti ed a nessuno, ma le
eredità storiche negative continuano a pesare. Ha ragione il
Consigliere Mafrica quando dice: "Certo la soluzione dovrà venire
da altre parti e da altre cose". I miei amici della Südtiroler
(Heimatbund), che non sono la Südtiroler Volkspartei, sostengono
addirittura che l'unica soluzione sarebbe uno Stato libero del
Sudtirolo: è un'ipotesi ed una possibilità.
In questo crogiolo di Europa che si va a costruire, perché non
pensare e non ipotizzare, non solo per il Südtirol, che le Regioni
e le minoranze etniche e linguistiche possano avere dei poteri?
Esiste ormai una lunga teoria, a livello di pensiero federalista,
sulle sovranità sfumate, nel senso che lo Stato più va verso la
periferia geografica e più concede poteri, perché questi poteri
devono essere calibrati meglio dalle Regioni di frontiera con le
Regioni d'oltralpe.
Io continuo a pensare che sia la cosa più sbagliata di questo
mondo considerare il confine dello Stato come un confine naturale,
linguistico ed etnico. Non c'è niente da fare: chiunque di noi va
in Savoia, si sente a casa; ma se va ad Avellino francamente non si
sente a casa, anche se ad Avellino, quando il ritmo stagionale non
viene alterato, c'è più sole che in Valle d'Aosta. Queste cose
quindi hanno un peso e devono averlo anche a livello giuridico.
A me spiace che si voglia pensare che, perché uno esprime la
propria opinione su cose in cui crede, possa essere accusato di
strumentalizzazione. Io posso stare zitto sempre, ma francamente
non quando si vanno a toccare una serie di cose e dei principi, che
non è vero che non riguardano la Valle d'Aosta (ne parleremo dopo
in occasione di una interessantissima mozione presentata da altri,
dove si cerca di buttare qua dentro qualunque cosa, per fare del
polverone contro chi, senza entrare nel merito, comunque crede
nell'autonomia). Se uno crede in queste cose, quando può, quando ha
la forza ed i voti, che, può piacere o non piacere, comunque gli
concedono di poter esprimere con un minimo di forza la sua
opinione, la esprime. Può esprimerla un rappresentante del MSI,
evidentemente possono esprimerla anche degli altri.
Detto questo, dichiaro che il mio voto sarà contrario e
ringrazio il collega del PSI che ha già dichiarato di votare
contro. Io credo che il Consiglio regionale della Valle d'Aosta
difenda la sua autonomia quando, comunque sia, difende l'autonomia
degli altri.
PRESIDENTE:
Ha chiesto la parola il Consigliere Milanesio;
ne ha facoltà.
MILANESIO (PSI):
Ho chiesto la parola anche per replicare
ad alcune affermazioni del Consigliere Aloisi che, però, non c'è;
penso ad ogni buon conto che le mie dichiarazioni rimarranno a
verbale.
Intanto noi rivendichiamo la nostra autonomia di decisione, in
questo come in altri casi, perché questa mozione vuol far sì che il
Consiglio della Regione autonoma Valle d'Aosta si pronunci su di
una questione nella quale esso non è parte. Per meglio intenderci
posso dire che, al massimo, le parti potrebbero essere la Provincia
di Bolzano ed il Governo nazionale: scusatemi, ma che cosa ci
stiamo a fare noi in questo tipo di discorso?
Il Consigliere Aloisi obietta: "Ma voi votate ordini del giorno
sulle questioni internazionali...". Attenzione: lì, in definitiva,
noi prendiamo delle posizioni ed assumiamo degli indirizzi che in
qualche modo possono essere recepiti da chi è titolare della
politica estera; ci rivolgiamo cioè ad un'entità che ha dei
rapporti con degli Stati diversi dallo Stato italiano. Credo che
noi non proveremmo nessun piacere, nessun godimento se altre
Regioni, ancorché a statuto speciale, venissero ad occuparsi delle
questioni che riguardano la Valle d'Aosta.
Faccio un esempio: prima o poi dovremo discutere la legge
elettorale, perché ci è stata data una specifica competenza in
materia. Ora, io non gradirei per niente che il Consiglio regionale
del Trentino Alto Adige, o il Consiglio provinciale di Bolzano,
venisse a dirci come dobbiamo decidere sulla legge elettorale.
Questa non è solo una questione di fair play, ma direi proprio che
è una questione di fondo, cioè è una questione fondamentale.
Non è vero, inoltre, che noi assumiamo questa posizione per
compiacere i potenti alleati dell'Union Valdôtaine: in altra
circostanza, su un ordine del giorno presentato da alcuni
Consiglieri dell'Union Valdôtaine e che riguardava delle questioni
sulle quali s'era svolta una discussione senz'altro più serena di
quella di oggi, anche se non sempre pertinente, noi ci siamo
astenuti. Per esempio, noi abbiamo ritenuto che un certo articolo
del Codice Penale, del quale si chiedeva l'abrogazione, fosse da
mantenere, ed infatti ci siamo astenuti su tutto l'ordine del
giorno che era stato presentato.
Noi non siamo favorevoli alla "gabbia etnica", anche perché
cristallizza una situazione e ne impedisce l'evoluzione; ma da lì
ad approvare un ordine del giorno che ha un chiaro significato
politico ce ne corre. Con questo però io non impedisco a te,
Consigliere Aloisi, di fare politica. Tu sei un Consigliere del MSI
e porti avanti la tua politica. Io però non mi sento di essere
funzionale a questo tipo di discorso, perché, pur avendo dei dubbi
sulla "gabbia etnica", non la vedo nei termini in cui la vedi
tu.
Occorre precisare inoltre che la questione dei quattro anni di
residenza per esercitare il diritto al voto è prevista in una di
quelle norme che gli altoatesini si sono date, d'intesa con lo
Stato. Per quello che mi riguarda, quindi, se non decidono loro di
cambiarla e se non ci sarà una trattativa, non vedo perché debba
essere io ad andarci a ficcare il becco.
E' per queste ragioni, e non per fare uno sfregio al Consigliere
Aloisi, che noi votiamo contro la mozione, proprio perché non
riteniamo che il suo significato possa essere accolto. L'astensione
potrebbe essere intesa quasi come una benevola considerazione,
mentre noi, specie in questa situazione, non vogliamo che sia così.
Tutto qui.
PRESIDENTE:
Ha chiesto la parola il Consigliere Stévenin;
ne ha facoltà.
STEVENIN (UV):
Je prends la parole pour dire qu'on ne peut
pas accepter ce que le Conseiller Milanesio vient de dire: celle
que nous allons proclamer n'est pas une abstention bénévole, mais,
au contraire, elle est motivée par le fait que nous ne prenons
vraiment pas en considération une proposition de ce genre.
Il fallait éclaircir notre position; nous aussi aurions voté
contre cette proposition, mai, en réalité, nous ne la considérons
du tout et donc celle-ci est la raison pour laquelle on s'abstient,
pas celle qu’on est tolérant.
Si dà atto che i Consiglieri del Gruppo comunista Bajocco,
Chenuil, Mafrica e Tonino, si assentano dall'aula durante la
votazione.
PRESIDENTE:
Se nessuno chiede la parola, pongo in
votazione la mozione in oggetto.
ESITO DELLA VOTAZIONE
Presenti: 29
Votanti: 5
Favorevoli: 1
Contrari: 4
Astenuti: 24 (Andrione, Beneforti, Bondaz, Dolchi, Faval,
Fosson, Lanièce, Lanivi, Lavoyer, Limonet, Louvin, Marcoz, Martin,
Mostacchi, Perrin, Riccarand, Rollandin, Rusci, Stévenin, Trione,
Vallet, Vesan, Viérin e Voyat)
Il Consiglio non approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK