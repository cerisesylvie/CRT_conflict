Consiglio Regionale della Valle d'Aosta - Oggetto del Consiglio n. 2327 del 12 novembre 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2327 del 12 novembre 1986 - Resoconto
OGGETTO N. 2327/VIII - REALIZZAZIONE DELLA NUOVA FUNIVIA
ESAPOSTO MONOFUNE "PLAN CHECROUIT - COL CHECROUIT". -
(Interrogazione)
PRESIDENTE
: Do lettura dell'interrogazione presentata dal
Consigliere Viberti:
INTERROGAZIONE
Vista la delibera n. 8063 del 22 novembre 1985 con cui la Giunta
regionale approvava il progetto esecutivo della nuova funivia
esaposto monofune "Plan Chécrouit - Col Chécrouit":
RILEVATO che tale deliberazione stabili va, al punto 8, che
l'autorizzazione all'inizio dei lavori, che doveva essere
rilasciata dal Comune di Courmayeur, doveva tener conto di precise
condizioni e prescrizioni ed inoltre che copia dell'autorizzazione
dei lavori di costruzione dell'impianto di cui trattasi doveva
essere trasmessa alla Regione;
RILEVATO INOLTRE che la citata deliberazione subordinava
l'autorizzazione alla costruzione dell'impianto al rilascio di un
certificato del Servizio Idrogeologico della Regione e di un parere
favorevole ai sensi della legge 8 agosto 1985, n. 431;
AVENDO POTUTO VERIFICARE personalmente in più occasioni,
l'ultima della quali è stato il sopralluogo effettuato dalla III
Commissione consiliare permanente per lo Sviluppo Economico lunedì
20 c.m., i danni prodotti dai poco accorti interventi della "Soc.
Funivie Val Veny" a seguito dell'esecuzione di questo ed altri
lavori nel comprensorio "Plan Chécrouit - Col Chécrouit";
il sottoscritto Consigliere regionale
INTERROGA
l'Assessore regionale all'Industria, Commercio, Artigianato e
Trasporti nonché la Giunta regionale per conoscere:
1)
in che data e con quale provvedimento il Comune di
Courmayeur ha autorizzato l'inizio dei lavori di costruzione della
funivia monofune-esaposto in premessa;
2)
in che data è stato rilasciato il certificato del
Servizio Idrogeologico della Regione espressamente richiesto al
punto 4 A) della deliberazione della Giunta regionale n.
8063/85;
3)
in che data è stato rilasciato il parere favorevole
della legge 8 agosto 1985, n. 431, richiesto al punto 2) della
citata deliberazione.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
La funivia è stata costruita in
sostituzione della precedente telecabina a due posti, aperta a
pubblico servizio, su concessione comunale, il 4 febbraio 1956, la
cui scadenza tecnica trentennale sarebbe coincisa con il corrente
anno solare.
Nel merito della prima domanda posta dall'interrogante rispondo
dicendo che in data 12 aprile 1985 la Società Val Veny ha richiesto
direttamente al Comune di Courmayeur l'autorizzazione alla
costruzione della nuova funivia ed al suo esercizio per 40 anni. Il
Comune di Courmayeur, con deliberazione della Giunta municipale n.
44 del 22 aprile 1985, ha autorizzato la costruzione e l'esercizio
per 30 anni. La Giunta regionale, con deliberazione n. 8063 del 22
novembre 1985, ha stabilito che la concessione deve essere ridotta
da 30 anni ad 1 anno, trattandosi di autorizzazione provvisoria al
rilascio della concessione, subordinata cioè a tutta una serie di
prescrizioni previste dalla deliberazione della Giunta alla quale
ho accennato.
Le principali prescrizioni sono sta te assolte, ma poiché ogni
impianto, per poter ottenere dal Comune la concessione definitiva e
pluriennale, dovrà essere inserito nei piani regionali dei
trasporti, la concessione della funivia in oggetto potrà essere
rinnovata dal Comune solo fino al termine della stagione invernale
1986/87. Pertanto il Comune di Courmayeur dovrà comunicare alla
Regione l'atto deliberativo con la durata limitata alla scadenza
sopraccitata e cioè per un solo anno. Anche per quanto riguarda il
punto 8 della deliberazione della Giunta regionale, a cui ho fatto
cenno, il Comune di Courmayeur dovrà presentare alla Regione, prima
di poter rilasciare la concessione definitiva, un atto che
modifichi secondo le condizioni prescritte la deliberazione della
Giunta municipale del 22 aprile 1985 di autorizzazione alla
costruzione.
Vengo ora alla seconda domanda dell'interrogazione. Dal
certificato previ sto dal punto 4 della deliberazione della Giunta
regionale del 22 novembre 1985 risulta che la Società Val Veny sta
adeguando la propria perizia geologica, redatta in data 3 aprile
1985 dal geologo dott. Fabrizio Gregori, onde sottoporla al
competente Servizio dell'Assessorato All'Agricoltura, Foreste ed
Ambiente Naturale; per il periodo di proroga della concessione il
Ministero dei Trasporti non ha opposto rilievo dato che ci si trova
ancora in fase di autorizzazione provvisoria e condizionata.
Alla terza domanda dell'interrogante posso rispondere dicendo
che la deliberazione della Giunta regionale 22 novembre 1985, con
la quale è stata rilasciata l'autorizzazione provvisoria e
l'approvazione del progetto, ha stabilito che tra le condizioni
preclusive del rilascio di una concessione definitiva da parte del
Comune ci debba essere anche il parere favorevole previsto dalla
legge Galasso 8 agosto 1985 n. 431.
La Società Val Veny ritiene che, trattandosi di un impianto che
sostituisce su identico tracciato un altro impianto già esistente
prima dell'entrata in vigore della legge Galasso, non sia
necessaria la produzione di detto parere. Devo ricordare che esiste
un parere favorevole rilasciato dalla Sovraintendenza dei Beni
Culturali in data antecedente, e cioè del 27 maggio 1985, ed un
parere favorevole riguardante la variante del progetto del 6
febbraio 1986. Questi pareri erano stati dati con riferimento alla
legge 1497 del 1939, cioè prima che la legge Ga-lasso entrasse in
vigore. In ogni caso la prescrizione del rispetto della legge
Galasso è tra le condizioni mai abrogate dalla Giunta regionale e
pertanto il problema è ancora in sospeso, non pregiudicando
l'esercizio della funivia in quanto è provvisorio e limitato nel
tempo per le ragioni che ho detto in precedenza.
Per quanto concerne l'ambito di mia competenza, mi riservo
comunque di far conoscere gli sviluppi della situazione. Ricordo
solo che l'inserimento della funivia nei piani regionali è di
competenza del Consiglio regionale, senza di che la concessione non
potrà essere rilasciata dal Comune di Courmayeur in via definitiva
e pluriennale.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Mi aspettavo di sentire anche qualche
altro membro della Giunta, ma forse l'Assessore Lanivi è stato
delegato ad esporre cose che sono di specifica competenza di altri
Assessorati.
In tutta questa faccenda relativa alla costruzione della
telecabina esaposto, ci sono parecchi aspetti poco chiari e devo
dire che anche le precise risposte dell'Assessore Lanivi non mi
hanno del tutto soddisfatto, non perché non le ritenga vere o
giuste, ma perché al momento non sono in grado di valutar le con
precisione. Si tratta di poter confrontare con attenzione tutta una
serie di norme e procedure che la Val Veny avrebbe dovuto
seguire.
Mi piacerebbe sapere in quale momento la Società Val Veny ha
fatto quel l'affermazione citata dall'Assessore Lanivi, anche se si
evince il dato certo che è addirittura la stessa Val Veny a "non
ritenere necessario" ottenere una autorizzazione, come invece
stabili o dalla legge Galasso, quasi che fosse compito precipuo
della Val Veny occuparsi della "gestione burocratica delle
leggi".
È proprio questo il modo di ragionare che la Val Veny ha sempre
avuto perché essa è abituata a fare quello che vuole e intende
ancora continuare a lavorare così! All'inaugurazione della
telecabina esaposto hanno presenziato varie autorità, ma a nostro
avviso quella inaugurazione è avvenuta in pieno abusivismo! Sarà
stato un abusivismo da 2000 metri, ma è sempre abusivismo!
Le ulteriori precisazioni dell'Assessore Lanivi hanno
parzialmente fugato i dubbi che avevo, ma credo che non sia stato
sicuramente rispettato l'intrico di norme, procedure e prescrizioni
che esiste, ed io mi sento di affermarlo fin d'ora senza aver avuto
ancora la possibilità, dati i pochi minuti a disposizione per la
replica. Ci premureremo di dare ampia pubblicità a questo fatto
perché la Società Val Veny deve mettersi in testa che non può
permettersi di fare tutto quello che vuole, che le norme che
valgono per tutti gli altri cittadini e per tutte le altre società
presenti nello Stato italiano devono valere anche per lei.
Per questo motivo io dichiaro che, anche se i lavori sono
iniziati prima dell'entrata in vigore della legge Galasso, gli
stessi, però, sono stati terminati dopo; e la legge Galasso
prevedeva, proprio per questo motivo, che fosse richiesta tutta una
serie di autorizzazioni. Molti, infatti, sono stati costretti a
richiedere le autorizzazioni previste dalla legge Galasso ed in
proposito è in corso una polemica alla quale aveva fatto cenno
anche l'on. Botta quando venne a presentarci il progetto d'impatto
ambientale sull'autostrada. Decine di avori infatti sono stati
fermati nel nostro Paese perché, una volta entrata in vigore la
legge Galasso, per essi non erano state richieste le opportune
autorizzazioni. Come mai qui non si è intervenuti? Come mai qui
l'Assessore competente non ha dato nessuna risposta in merito a
questa deliberazione, nascondendosi dietro le spalle dell'Assessore
Lanivi che si è assunto l'incombenza di dare anche le risposte che
competevano ad un altro Assessore?
Noi riteniamo che questo atteggiamento verso il Consiglio
dimostra che c'è una scarsa considerazione nei suoi confronti e che
il dibattito consiliare viene affrontato con poca serietà, come è
stato chiaramente dimostrato nell'ultima seduta quando ai Colleghi
sono stati attribuiti epiteti irripetibili.
Per questo motivo io, in questo preciso momento, voglio spiegare
perché mi sono messo la giacca e la cravatta. L'ho fatto perché,
prendendo esempio da chi in questo Consiglio dimostra ottime
capacità di lavoro circense, ho deciso di assumere sino in fondo le
vesti insite nell'epiteto che è stato attribuito ai Consiglieri che
cercano di fare il loro lavoro. Pertanto, non certo per la buona
volontà dimostrata dall'Assessore Lanivi, che si è preso la briga
di rispondere anche per altri, ma per l'atteggiamento che alcuni
componenti dell'Esecutivo hanno nei confronti del Consiglio,
esprimo la mia totale insoddisfazione ed il proseguimento della
nostra azione contro quello che io considero un gravissimo episodio
di abusivismo che, come è stato dimostrato, può essersi verificato
solo perché c'è una certa acquiescenza da parte di qualcuno. Questa
acquiescenza è stata dimostrata dall'astensione, durante
l'approvazione di una certa deliberazione, di un Assessore
dell'Esecutivo, astensione relativa ad un problema che interessava
la Val Veny! Chi ha orecchie per intendere intenda.
Caro Collega, io non ho problemi a dirti che l'Assessore in
questione è quello che sovrintende al Turismo, all'Urbanistica ed
ai Beni Culturali.
Si dà atto che dalle ore 12.05 riassume la Presidenza il
Presidente BONDAZ.
PRESIDENTE
: Come ho ricordato all'inizio della seduta,
alle ore 12.00 è prevista una riunione che richiede la presenza di
tutti i Consiglieri. Pertanto sospendiamo i lavori.
La seduta è tolta.
La seduta termina alle ore 12.06.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK