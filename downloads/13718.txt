Consiglio Regionale della Valle d'Aosta - Oggetto del Consiglio n. 207 del 27 ottobre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 207 del 27 ottobre 1993 - Resoconto
OGGETTO N. 207/X - Interventi regionali per servizi di
assistenza e accoglienza a favore degli extracomunitari.
(Interrogazione)
Interrogazione - Vista la lettera n. 8394/5 Ass in data 21
settembre 1993 dell'As­sessore della Sanità ed Assistenza sociale
avente per oggetto: "Interrogazione con risposta scritta -
Interventi regionali per servizi di assistenza e accoglienza a
favore di cittadini extraco­munitari immigrati";
Visto il D.M. 26 luglio 1990, n.244 pubblicato sulla G.U. n.193
del 20 agosto 1990 - "Norme regolamentari per l'erogazione di
contributi alle regioni ai fini della realizzazione di centri di
prima accoglienza e di servizi per gli immigrati" ed in
partico­lare l'articolo 3, primo e secondo comma che recitano: "Le
regio­ni presentano i rispettivi programmi alla Presidenza del
Con­siglio dei Ministri entro 60 giorni dalla pubblicazione nella
Gazzetta Ufficiale del decreto di cui all'articolo 2. Entro i
suc­cessivi trenta giorni, previo esame del programma da parte del
comitato di cui all'articolo 4, è disposta l'erogazione del
contri­buto, a norma dell'articolo 11, comma 3, della legge. I
pro­grammi debbono, tra l'altro, indicare la localizzazione dei
cen­tri, la natura dei servizi, nonché i tempi di realizzazione e i
mezzi finanziari occorrenti. Devono altresì indicare le strutture
di qualsiasi natura e appartenenza già esistenti e operanti sul
territorio e comunque idonee a conseguire le finalità del presen­te
decreto, ai fini dell'applicazione del comma 3 dell'articolo
1";
Considerato che al 3° capoverso della succitata lettera n.8394/5
Ass l'Assessore della Sanità informa che, fin dal 1990, i servizi
in favore dei cittadini extracomunitari sono stati gestiti dal
Comune di Aosta in convenzione con organismi privati e finan­ziati
di anno in anno dall'Amministrazione regionale in assen­za di un
piano programmatico specifico regionale, sulla base di preventivi
di spesa relativi a singole iniziative o servizi e liqui­dati su
presentazione di documentazione attestante le spese realmente
sostenute;
Visto il decreto del Presidente del Consiglio dei Ministri in
data 21 aprile 1992;
il sottoscritto Consigliere regionale
Interroga
gli Assessori competenti per conoscere:
1) per quali motivi la Regione Autonoma Valle d'Aosta non ha
ottemperato a quanto disposto dall'articolo 3 del D.M. 26 luglio
1990, n. 244;
2) per quale data intendono redigere il programma da inviare
alla Presidenza del Consiglio dei Ministri ai sensi dell'articolo 3
del D.M. 26 luglio 1990, n. 244;
3) con quali fondi l'Amministrazione regionale farà fronte al
minore trasferimento da parte dello Stato per l'anno 1993, in
considerazione del fatto che la Regione Autonoma Valle d'Aosta ha
già liquidato 441 milioni.
F.to Paolo Linty
Presidente -
La parola all'Assessore della sanità
ed assistenza sociale Vic­quéry.
Vicquéry (UV) -
Je ne suis pas à même de répondre
au premier point de l'interrogation car je ne connais pas les
raisons pour lesquelles la Région n'avait pas préparé le programme;
comme tout le monde sait ça dépend d'un choix des administrations
précédentes. Je désire simplement dire que je m'étais engagé au
Conseil régional d'essayer de résoudre le problème et j'ai
constitué un groupe de travail qui est coordonné par Madame le
Conseiller Squarzino et composé par l'Assesseur aux Services
Sociaux de la Commune d'Aoste, Monsieur Favre, par l'assistante
sociale Perino, par le responsable du Centre d'Accueil, Monsieur
Jacquemod, par un fonctionnaire de l'Assessorat, Madame De Gaetano.
Ce groupe de travail a déjà commencé à travailler et envisage de
préparer ce programme pour l'année 1994 ou pour la fin du mois de
décembre 1993. Pour ce qui concerne le troisième point, il s'agit
simplement d'un engagement de dépense et non pas d'une liquidation
car la même sera faite au moment où la Commune d'Aoste présentera
les données.
Presidente -
Ha chiesto la parola il Consigliere
Linty.
Linty (LN) -
Questa risposta me l'aspettavo. Visto
che quando ho fatto il primo intervento mi è stato detto che questi
soldi non sono della Regione, ma dello Stato, faccio notare che
quest'ultimo ha elargito nell'arco di tre anni alla Regione
qualcosa come 35 mi­lioni, la Regione in un solo anno ne ha spesi
440. Quindi, prima di dirmi che sono soldi dello Stato, aspettiamo
che lo Stato li abbia trasferiti, visto che non si è nemmeno
seguito l'iter legi­slativo. Io non faccio una accusa diretta al
nuovo Assessore perché chiaramente si è trovato in questa
situazione, ma mi chiedo come sia possibile che le precedenti
Amministrazioni non abbiano tenuto in considerazione una legge
dello Stato che chiedeva specificatamente i rispettivi programmi e
la cosa che mi lascia ancora più perplesso è il fatto che lo Stato,
nonostante tutto, abbia erogato questi finanziamenti, per quanto
esigui essi siano. Mi pare di capire che anche nello Stato italiano
le leggi le facciano e poi non le rispettino. Chiedo a questo punto
che la Regione non si faccia più carico di spese che sono di
com­petenza dello Stato visto che, e mi riallaccio un attimo al
di­scorso di prima, ci siamo già presi maggiori competenze e
mi­nori entrate e non è in questo modo, Consigliere Florio, che si
acquista l'autonomia. La Regione deve quindi prendersi carico di
queste spese solo se ha la garanzia da parte dello Stato e quindi
io auguro a questa commissione nominata dall'Assessore per
risolvere il problema di poter redigere questi piani. Prima di
spendere altri soldi in questo tipo di intervento sarebbe il ca­so
di sincerarsi circa il loro trasferimento da parte dello Stato.
Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK