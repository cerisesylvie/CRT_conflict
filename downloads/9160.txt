Consiglio Regionale della Valle d'Aosta - Oggetto del Consiglio n. 3682 del 20 aprile 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3682 del 20 aprile 1988 - Resoconto
OGGETTO N. 3682/VIII - MODIFICA DEI CRITERI DELLA CAMPAGNA DI
RISANAMENTO DEL BESTIAME NEL 1987-1988.
(Interpellanza).
PRESIDENTE:
Do lettura dell'interpellanza presentata dai
Consiglieri Millet e Bajocco:
INTERPELLANZA
VISTE le deliberazioni
di
Giunta inerenti
alla
campagna
di
risanamento del bestiame in Valle d'Aosta
1987-1988;
LETTO l'articolo sul giornale "La Stampa" del 30 marzo 1988
intitolato "troppo bestiame è malato;
APPRESO che la Giunta regionale ha approvato una
deliberazione e una modifica
ai criteri della campagna di
risanamento del bestiame nel 1987-1988.
i sottoscritti Consiglieri regionali
INTERPELLANO
gli Assessori regionali competenti per:
1)
conoscere quanti capi di bestiame, a tutt'oggi,
sono stati dichiarati malati di TBC e di brucellosi e a quanto
ammonterà il totale degli indennizzi per la campagna
1987-1988;
2)
avare copia della deliberazione di
Giunta
cui si fa riferimento nelle premesse;
3)
conoscere i motivi per cui la Giunta ha ritenuto
opportuno modificare i criteri della campagna di risanamento del
bestiame nel 1987-1988.
PRESIDENTE:
Ha chiesto di illustrare l'interpellanza il
Consigliere Millet, ne ha facoltà.
MILLET (P.C.I.)
: L'interpellanza che abbiamo fatto nasce
da due motivi: il primo è quello di avere i dati della campagna
1987-1988, almeno gli ultimi se non quelli definitivi, per capire
se anche in questa campagna la tendenza è quella di aumentare,
diminuire o mantenere l'attuale situazione sanitaria per la TBC e
la brucellosi rispetto agli altri anni, soprattutto alla luce di
quello che si è scritto su "La Stampa" dopo l'assemblea
dell'Associazione, in cui si è detto che, se per la TBC si è avuta
una sensibile diminuzione di percentuale, per la brucellosi si è in
fase di aumento.
Rispondendo a questa osservazione il vicepresidente di questa
associazione dice che mancano i controlli, e, essendo il
vicepresidente un esponente della Union Valdôtaine, questa non è
un'affermazione tendenziosa, per cui anche noi siamo
preoccupati.
L'altro motivo più importante per cui abbiamo presentato questa
interpellanza è che eravamo venuti a conoscenza che la Giunta, il
25 marzo, ha preso due deliberazioni su proposta dell'Assessore
alla Sanità e dell'Assessore all'Agricoltura, a modifica della
deliberazione 6260 del 17.7.87.
Intanto vorrei fare un'osservazione di metodo: abbiamo sempre
richiesto che prima di prendere deliberazioni la Giunta consultasse
la Commissione competente; dal momento che questa richiesta era
stata accettata, mi stupisco che si siano fatte queste due
modifiche, che non sono di poco conto, senza degnarsi di convocare
a Commissione.
Voglio stigmatizzare questo fatto, perchè si è avuta
l'impressione che si sia voluto prendere alla chetichella, a due
mesi dalle elezioni, delle delibere che vanno a favorire dei gruppi
ben determinati. Penso che al là delle posizioni politiche ci deve
essere anche una correttezza di rapporti personali, di fiducia,
perchè quando si ritiene di aver ragione non si ha paura del
confronto; quindi, noi abbiamo l'impressione che non si sia voluto
discutere di questa cosa.
Per entrare nel merito delle due deliberazioni, sulla prima
deliberazione, che accomuna la razza svizzera a quella valdostana,
forse sarebbe stato opportuno discutere prima quali erano i motivi,
perchè un conto è il miglioramento della razza, un conto è
l'indennità di risanamento. Se si vuole migliorare la razza, c'è il
problema dei tori, della vacche giovani, dei manzi, mentre si dice
- e questo lo volevamo verificare in Commissione - che dalla
Svizzera viene tutto lo scarto.
Però qui si introduce un meccanismo di discriminazione fra gli
allevatori valdostani, perchè prima si stabiliva che si dava
l'indennità regionale della Valle d'Aosta al cento per cento alla
razza valdostana e ai nati in Valle d'Aosta e non si dava ai capi
acquistati fuori Valle che non fossero di razza valdostana. Questo
era un principio di una certa importanza, e ricordo tutta la
discussione che abbiamo fatto in quella Commissione per capire il
perchè di questa discriminazione.
Dal momento che è interesse di tutti non creare tensione fra gli
allevatori, perchè l'obiettivo principale oltre al miglioramento
della razza è quello di trovare la soluzione di questa situazione
sanitaria, con queste deliberazioni non si aiuta questa situazione,
perchè si creano delle diffidenze, si crea del malumore fra gli
allevatori. A me risulta - ne chiedo conferma all'Assessore - che
la COLDIRETTI ha mandato una lettera dicendo queste cose, quindi
non vengono solo da parte nostra queste obiezioni.
Vorremmo sapere anche quali risultati hanno dato i controlli
effettuati sulle vacche provenienti dalla Svizzera; in base alla
deliberazione le vacche devono essere sottoposte a controllo.
Pertanto, chiediamo quanti capi sono risultati ammalati ai primi
controlli e quanti via via nelle varie campagne di risanamento,
perchè bisogna continuare a fare dei controlli anche dopo un anno,
dal momento che ci risulta che con delle iniezioni si può far
risultare una bestia ammalata di TBC anche dopo un certo periodo da
quando si è effettuato l'ultimo controllo.
La seconda questione era la questione della brucellosi: siamo
d'accordo con quanto viene detto in delibera, e questa è una
ragione in più per non capire, da parte nostra, il perchè non si è
voluto discuterne in Commissione.
Quello che ci preoccupa è l'articolo che è apparso su "La
Stampa" di oggi: si dice, in questo articolo, che al veterinario è
stato impedito di svolgere il proprio dovere. Quindi chiedo se c'è
un verbale e cosa dice e se è vero che sono stati portati dei capi
a combattere quando si sapeva che erano infetti. Nella delibera si
dice molto chiaramente che i capi, nei casi dubbi, devono essere
abbattuti.
Se l'obiettivo è il risanamento, bisogna essere molto precisi e
quando si fanno delle delibere bisogna soprattutto essere in grado
di farle rispettare.
Parliamoci chiaro: è da venti anni che si parla di risanamento;
dal 1980-81 si dà il cento per cento di indennizzo, ma siamo ancora
alle stesse percentuali.
Vorrei fare una battuta finale per poi sentire cosa dice
l'Assessore in Consiglio: non bastano gli impegni.
Mi ricordo che il Presidente della Giunta nel 1978 era Assessore
alla Sanità e faceva allora delle dichiarazioni che condividevamo;
l'obiettivo era quello di riportarsi ad una certa percentuale. È un
tecnico, essendo veterinario, per cui lo dico: Presidente, sono
dieci anni che si lotta; a questo punto si deve capire quali sono
le cause vere e difatti in quella Commissione abbiamo detto che
secondo la nostra impressione non si vuole andare ad individuare le
cause.
Avevamo proposto che all'atto del risanamento si mettesse sulla
cartolina qualche dato per verificare se capi di stalle indenni,
andando in alpeggi in cui c'erano capi di stalle infette,
diventavano infetti oppure no. Volevamo conoscere i motivi per cui
delle stalle rimanevano indenni e per quanto tempo, ma questa è una
serie di informazioni che dobbiamo avere.
Come mai stalle costruite con mutui regionali. quindi stalle che
dovrebbero essere moderne, risultano infette? Qualcuno dice che è
perchè sono più grandi, ma a me non pare che sia solo per questa
ragione.
In questa situazione il fatto di creare delle discriminazioni
non è giusto, perché deve esserci la fiducia da parte di tutti gli
allevatori di fronte a questa battaglia, che interessa tutti e non
solo gli allevatori.
Allora, o qui si vuole affrontare in modo serio le cose, oppure,
se ognuno cerca su questa questione di ottenere dei risultati non
sanitari ma di altro tipo, vedremo a lungo termine cosa succederà.
A breve termine siamo perdenti noi, perchè siamo un povero partito
di opposizione, però poi le verità con il tempo vengono fuori.
Vorrei sapere dall'Assessore come mai non si è voluto venire in
Commissione, e non vorrei sentire la stessa risposta, "Non ci
abbiamo pensato", perchè sarebbe un'offesa all'intelligenza di chi
lo dice: era ovvio che qualche Consigliere comunista avrebbe fatto
questa obiezione.
Vorrei inoltre che l'Assessore ci spiegasse i motivi di queste
scelte particolari; ritengo che sarebbe opportuno verificare le
dichiarazioni di questi ultimi giorni sulla questione della
brucellosi.
PRESIDENTE:
Ha chiesto di parlare l'Assessore alla Sanità
ed Assistenza Sociale Voyat, ne ha facoltà.
VOYAT (U.V.):
Pur condividendo gran parte di quanto dice
il Consigliere Millet, penso che non sia il caso di mescolare
motivi sanitari con motivi politici; almeno, per quanto ci
riguarda, questo lo escludiamo "d'emblée".
Per quanto riguarda invece i dati richiesti al primo punto, alla
data del 19 aprile i capi malati di TBC sono 4708, i capi malati di
brucellosi sono 1686. Su un totale di capi provati di 39217
risultano ammalati 6403, pari a 16,32%.
Giustamente, come diceva già il Consigliere Millet, c'è una
sensibile diminuzione di capi ammalati di TBC e invece c'è un
aumento di capi malati di brucellosi.
Non posso dare i dati relativi all'indennizzo che verrà
corrisposto entro la fine della campagna per i capi ammalati,
comunque finora sono stati pagati 16.796 milioni per
indennizzi.
Per quanto riguarda il punto 2, credo che sia superato, perchè
il Consigliere Bajocco dovrebbe già avere la delibera; qualora non
l'avesse, potremo fargliela avere.
Per quanto riguarda invece i provvedimenti presi per la parte
sanitaria, quindi l'introduzione di capi e i controlli da fare sui
capi acquistati fuori Valle, bisognerebbe leggere - e penso che
tutti lo abbiamo fatto - le varie dichiarazioni e le situazioni che
si sono verificate nelle altre regioni; noi avevamo già avuto
sentore di questo ed avevamo già detto negli anni precedenti che la
situazione di regioni a noi limitrofe non era certo quella che
scrivevano sui giornali, ma doveva essere senz'altro molto diversa.
Questi dubbi li avevamo esternati quando avevamo fatto degli
incontri bilaterali con la Regione Piemonte ed abbiamo fatto un
controlli, per l'anno 1987, parziale, dando l'incarico agli stessi
veterinari di provare i capi che dovevano essere introdotti in
commercio in Valle d'Aosta: è risultato che su 280 capi provati 58
erano ammalati, il che è già una percentuale del 21%. Questo andava
a confermare quanto noi dicevamo ed alcuni mesi fa è stato
dichiarato apertamente dalla Regione Piemonte.
Fatta questa indagine ed avuta la conferma che in regioni a noi
limitrofe la situazione non era certo quella che dicevano, era
urgente prendere dei provvedimenti perchè questi capi non venissero
introdotti in Valle d'Aosta in modo troppo semplice
Nello stesso tempo dovevamo rivedere in parte la documentazione
che deve accompagnare i capi per poter essere introdotti in Valle
d'Aosta ed avevamo il problema urgente del rientro dei capi di
proprietari valdostani che erano andati a svernare in Piemonte.
C'era anche da definire il problema per la documentazione da
richiedere al momento dell'ingresso in Valle d'Aosta di capi di
proprietari non valdostani. C'era questa urgenza e le riunioni sono
state fatte con l'Associazione degli allevatori valdostani. Non è
stata sentita la Coltivatori diretti che, giustamente, come diceva
il Consigliere Millet, ha mandato una lettera chiedendo un
incontro.
Dirò sinceramente una cosa: a quel momento ho pensato che ne
potevamo parlare quando avremmo fatto la nuova proposta per il
risanamento 1988/1989 e per questa ragione non ho convocato a
Commissione consiliare. Evidentemente la colpa la si può addossare
a me, per quanto mi riguarda, ma ribadisco che c'era questo
problema impellente.
Ritengo che questi provvedimenti da noi presi vadano ad un
maggiore controllo del bestiame che sarà introdotto in Valle
d'Aosta per giungere ai risultati che tutti ci auspichiamo, quindi
quello di vedere finalmente ridotti ad un livello che rientri nella
norma i capi ammalati in Valle d'Aosta.
Per quanto riguarda invece i capi svizzeri in Valle d'Aosta,
percentuali di ammalati o di sani, non abbiamo ancora chiesto
specificatamente, per i capi introdotti dalle varie zone, di fare
un controllo per sapere quanti sono risultati sani e quanti sono
risultati ammalati. Ritengo che questo controllo lo potremo
chiedere e riferire in Commissione o al Consigliere Millet.
In merito a quell'articolo di oggi - che non ho ancora letto, ma
evidentemente sono informato di quello che è successo - devo dire
che il veterinario ha le sue competenze sanitarie in fiere e in
mercati, è un pubblico ufficiale, ha certi poteri e deve, anzi,
fare certe cose. Il veterinario aveva l'elenco delle stalle sotto
sequestro, trasmessogli dal suo responsabile, delle stalle con una
percentuale di capi ammalati alta, pertanto questi capi non sono
stati ammessi al concorso. Questa esclusione vale anche per i capi
che risultano ammalati; non è solo un fatto sanitario, ma è un
fatto accettato anche dall'associazione "des batailles des
reines".
Domani ci sarà un incontro della Regione, per il quale abbiamo
chiesto la presenza del Presidente della Giunta, presenti anche
l'Assessore all'Agricoltura e il sottoscritto, con i responsabili
della veterinaria e con i responsabili dell'associazione delle
"batailles des reines", per chiarire meglio quali sono le
competenze degli uni e degli altri. Ritengo che nessuno abbia
voluto togliere dei poteri al veterinario, il quale deve applicare
le leggi sanitarie e di prevenzione per evitare la diffusione della
malattia.
Si dà atto che alle ore 11,48 riassume la Presidenza il
Presidente BONDAZ.
PRESIDENTE:
Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN (U.V.):
Uniquement pour répondre à d'autres
questions qui ont été posées par le Conseiller Millet.
Je tiens moi aussi à souligner que si nous avons pris ces
délibérations c'est pour essayer de résoudre le problème de la
maladie brucellose, de façon particulière, dans le bétail, et non
pour des fins politiques, parce que je crois que certaines mesures
extrêmement restrictives portent à faire des considérations de type
différent de celles qui ont été faites par M. Millet.
Contrôle: on ne peut pas reprocher de ne pas avoir mis sur pied
toute une série de mesures et de contrôles pour essayer d'arriver à
posséder toutes les données nécessaires à ce que rien n'échappe à
notre attention. C'est pour cela que l'avoir informatisé et créé
une anagraphe du bétail nous permet maintenant de suivre le
mouvement de tout le cheptel valdôtain, d'une étable à l'autre, et
de pouvoir connaître la situation, le passage d'une étable à
l'autre, la possibilité de repérer tout le bétail qui a été prouvé
ou non.
Il y a eu ensuite, à travers l'association des éleveurs
valdôtains, à laquelle nous avons confié cette tâche, une action,
qui est continuelle, d'individuation du bétail à travers le
marquage à feu de l'oreille de chaque bête et l'émission du bouton
qui porte le numéro d'identification du bétail. Cette
identification, avec l'informatisation, nous permet de suivre tout
le mouvement.
Nous avons toujours confié à l'association des éleveurs
valdôtains un programme triennal d'assistance à l'étable, pour
essayer aussi de remédier à la base celles qui peuvent être les
causes des maladies aussi et non seulement de mauvaise production
du bétail.
Pour le deuxième problème posé par M. Millet - pourquoi nous
avons permis la contribution à la race des reines -, cela c'est
uniquement parce que le décret ministériel qui a approuvé la race
valdôtaine pied-noire châtaine a assimilé la vache au manteau
châtain à la vache des reines, qui d'ailleurs ont la même origine;
non seulement, mais les veaux de la race des reines introduites, et
donc déjà à la première année, peuvent être inscrits au livre
généalogique valdôtain à cause de cette similitude. C'est pour cela
que nous avons inséré à côté des races autochtones inscrites au
livre généalogiques aussi la race des reines inscrites au livre
généalogique de la vache des reines. C'est là la raison unique pour
laquelle nous avons dicté cette nouvelle norme.
Pour ce qui est de la sévérité, justement il a été discuté, au
moment de cette rencontre de la Commission, d'essayer d'arriver à
trouver les causes des origines de a présence des maladies
infectieuses (TBC et brucellose), et à ce moment-là on a dit
qu'effectivement l'alpage peut être un moment d'infection. Cette
délibération va dans ce sens, là où l'on dit qu'une étable où il y
ait la présence d'un seul animal infect, jusqu'à ce qu'il n'y ait
pas d'épreuves négatives, tous les animaux de l'étable ne peuvent
pas être mêlés à d'autres animaux, et donc dans d'autres étables,
évidemment aussi à l'alpage. C'est pour cela que maintenant nous
sommes en train de faire, avec le service compétent de l'U.S.L., a
situation des étables qui ont la présence de brucellose de façon à
organiser la montée à l'alpage. Nous organiserons de façon telle
qu'il n'y ait pas de promiscuité à l'alpage entre d'étables
indemnes et d'étables infectes, dans les îles, à rebours (si nous
voulons), le bétail malade, afin d'éviter la possibilité de
contagion.
De mesures ont été prises de façon que ces délibérations soient
appliquées intégralement et donc ce qui s'est vérifié dimanche
dernier ne se vérifiera pas certainement dans le futur. Entre
autres ce n'est pas de notre compétence de vérifier ce problème: il
y a le responsable de la bataille qui doit y pourvoir; nous sommes
quand même intervenus pour limiter les choses et pour contrôler
nous-mêmes s'il y avait du bétail déclaré malade à la bataille
d'Aymavilles et pour éviter des promiscuités.
PRESIDENTE:
. Ha chiesto di parlare il Consigliere Millet,
ne ha facoltà.
MILLET (P.C.I.):
Non sono soddisfatto della risposta,
perchè dai dati forniti dall'Assessore risulterebbe che è l'anno in
cui c'è la più alta percentuale di malattie, partendo dall'anno
1980-81, quando la percentuale di malattie era del 13%.
Se l'Assessore mi dice che ai 39.000 capi si devono ancora
aggiungere 8-10.000 capi, questo è un altro discorso, però, se i
dati sono questi, a me pare che si verifichi quanto dicevo
prima.
Quello che è successo domenica spero che in futuro non succeda
più, però qua sono state fatte delle affermazioni molto gravi. Non
possiamo fare finta di niente, perchè la Regione spende dei
miliardi all'anno per il risanamento e quindi deve promuovere tutte
quelle azioni per far rispettare il regolamento. Non possiamo, alla
fine, denunciare il poveretto perchè non ha chi lo protegge, perché
qui - non faccio il nome - si accusa una persona ben definita da
questo punto di vista.
Il problema è questo: se le affermazioni del veterinario sono
vere e sono ribadite, la cosa è molto grave. Si dice che sono stati
portati a combattere capi di stalle infette contravvenendo al
regolamento: chiedo solo a chi di competenza che
domani, in
questa riunione, sia accertato quanto è stato affermato e se ci
sono delle responsabilità ognuno paghi per queste. Come si è detto,
il veterinario doveva assolvere un compito preciso, perchè il
compito della Regione è quello di evitare la diffusione di queste
malattie, e dal momento che la Regione da anni spende dei soldi,
gli organi competenti devono fare il loro dovere per evitare
comportamenti difformi dal regolamento: piaccia o non piaccia.
Sulla questione della brucellosi, l'ho già detto prima, noi
siamo d'accordo; per quanto riguarda l'altro problema, questo era
un problema che si doveva affrontare in modo da dare la possibilità
agli allevatori di poter fare gli acquisti in un modo o nell'altro.
Capitata così al mese di marzo questa cosa, ha messo in condizione,
chi aveva delle conoscenze, di fare certe cose; gli altri, invece,
si sono trovati dei capi non di razza valdostana, per cui dal punto
di vista dell'indennità hanno avuto un trattamento difforme, che
non è giusto.
Come forza politica chiediamo che sia riservato lo stesso
trattamento per tutti, perchè è interesse generale di risolvere il
problema del risanamento. Questa discriminazione crea invece una
turbativa fra i diretti interessati e ritengo che si debba tener
conto di queste cose; semmai in seguito diremo che dovranno
acquistare capi che hanno queste caratteristiche, perchè si va in
quella direzione. Si portino quelle rettifiche e si introducano le
dovute modifiche, in modo da non creare questa ingiustizia fra gli
allevatori.
Concludo dicendo che non sono soddisfatto delle risposte e
chiedo che gli Assessori competenti facciano quello che devono
fare, soprattutto in base a questo caso del "rencontre
d'Aymavilles", in modo che un caso simile non succeda più, ma anche
che, se ci sono delle responsabilità, si vadano a verificare,
perchè a me pare una violazione di una legge regionale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK