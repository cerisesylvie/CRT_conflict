Consiglio Regionale della Valle d'Aosta - Oggetto del Consiglio n. 294 del 2 dicembre 1971 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 294 del 2 dicembre 1971 - Resoconto
OGGETTO N. 294/71 - Interventi straordinari assistenziali a
favore delle numerose famiglie di lavoratori disoccupati della
Bassa Valle d'Aosta.
Montesano (P.S.D.I.)
- Il Consiglio è d'accordo nel
discutere queste due mozioni assieme?
Caveri
(U.V.)
- In data 25 ottobre i Consiglieri
Fosson, Caveri, Andrione, Bancod e Freppaz, dell'Union Valdôtaine,
hanno presentato la seguente mozione: (legge mozione in
francese).
Je ferais un commentaire très bref à notre motion.
Et le commentaire est celui-ci. Dopo tante chiacchere, tanta
strumentalizzazione demagogica e tanta diffamazione esercitata da
vari partiti e da varie organizzazioni contro l'Union Valdôtaine la
proposta dell'Union Valdôtaine, la mozione dell'Union Valdôtaine
presentata il 25 ottobre 1971 è la prima proposta concreta a favore
degli operai disoccupati e delle operaie disoccupate di Verrès e di
Arnaz. Questa è la sola affermazione che faccio in relazione alla
nostra mozione.
Siggia
(P.C.I.)
- Passo la parola al Consigliere
Tonino.
Tonino (P.S.I.U.P.)
- Tutti conosciamo la grave
situazione occupazionale della Bassa Valle, con ampi riflessi in
tutta la Regione.
Tutti noi sappiamo quello che è il dramma di centinaia di
famiglie rimaste senza lavoro. Tutti noi sappiamo che la
risoluzione di questo grave problema, per portare alla normalità la
situazione occupazionale, malgrado siano passati mesi e mesi, è
ancora purtroppo da venire.
E se è vero che oggi si nutrono alcune speranze per risolvere in
parte il grave problema, sappiamo però che non è con un tocco di
bacchetta magica, cioè dalla sera alla mattina che si possono
costruire quegli impianti da poter dar lavoro a centinaia di
famiglie.
Quindi qual è la reale situazione di queste centinaia di
famiglie rimaste senza posto di lavoro e per giunta in una stagione
favorevole?
Sappiamo che queste famiglie, questi disoccupati è da mesi che
non percepiscono più una lira di guadagno. Alcuni di questi si sono
già stancati della loro lunga attesa ed hanno cercato delle
sistemazioni altrove. Sistemazioni non certamente brillanti.
Altri attendono ancora che la cosa si normalizzi. Ma quello che
dobbiamo chiederci noi, oggi, è: fino a quando questi lavoratori,
lavoratrici, possono attendere?
Ogni giorno che passa il dramma umano di centinaia di famiglie
si fa più drammatico. Si rischia addirittura che una vasta zona si
spopoli e le ripercussioni di questa forzata scelta vanno
direttamente a colpire tutte le categorie produttive creando la
miseria più nera in quella zona.
Tutta una vasta zona che viene emarginata da qualsiasi piano di
sviluppo, perché i piani di sviluppo sono nelle mani delle grandi
concentrazioni monopolistiche e queste se ne fregano delle
situazioni che si creano con queste sacche vuote.
Ora, se questo è il disegno delle grandi concentrazioni dominate
e studiate dal capitalismo, la Regione non può non intervenire o
limitarsi ad interessarsi per trovare l'industriale bravo e capace
a mettere in moto l'occupazione della bassa Valle. Tutto bene. E
prendiamo atto di un certo interessamento in questa direzione.
Però, oggi non si può più solo attendere che arrivi il bravo
industriale sicuro di trovare una manodopera bisognosa di lavoro in
loco.
Se è vero che la nostra economia regionale deve necessariamente
essere uno strumento valido per garantire ai cittadini, oltre che
il posto di lavoro, la dignità di uomo e la sicurezza economica, se
è vero che questo valido strumento deve essere inteso come
salvaguardia dei diritti dei cittadini e quindi strumento che
consente qualsiasi scelta purché sia nella dovuta direzione di
salvaguardia e di risoluzione di gravi problemi, oggi, e il
sottoscritto, parlando alla trascorsa tribuna regionale - a nome
del mio partito avevo richiamato la responsabilità
dell'Amministrazione regionale che facesse uso del suo strumento e
di intervenire immediatamente con un finanziamento straordinario a
favore di quelle centinaia di famiglie che non fosse però,
certamente, una elemosina.
Mi sia consentito di dire che la Giunta avrebbe dovuto occuparsi
di questo problema prima che sopravvenissero delle mozioni in tale
senso.
Mozioni, che se, da un punto di vista di ricerca di soluzioni,
possono servire a fare decidere alcune cose, d'altro canto possono
anche avere un sentore demagogico e non sempre conseguente all'atto
di per sé stesso quanto più elettoralistico (?) e
paternalistico.
Ora, questo non sarà certamente il caso delle mozioni in esame.
Ma, comunque, in alcuni casi, abbiamo visto che determinate mozioni
erano più dettate da interessi di partito che sostanziali
provvedimenti.
Ma, a parte queste considerazioni, oggi, qui, abbiamo davanti
una mozione presentata dal sottoscritto e dai colleghi Crétier e
Manganoni i quali chiedono che il Consiglio regionale deliberi di
assegnare ad ogni lavoratore e lavoratrice licenziato la somma di
Lire 50 mila entro la data del 24 dicembre.
Vi è un'altra mozione presentata dal Gruppo dell'Union
Valdôtaine che chiede al Consiglio di deliberare la somma di 50
milioni ed è stata testé dettata dall'Avvocato Caveri. Vi sono le
richieste dei sindacati che richiedono un primo contributo di lire
10 milioni a favore dei lavoratori e lavoratrici che occupano lo
stabilimento Filatura Brambilla di Verrès e si riservano di
presentare, naturalmente, alla Regione una ulteriore richiesta di
tutti gli altri problemi.
Ora è evidente che da tutte queste richieste il Consiglio deve
deliberare non già in funzione di ogni singola richiesta, ma in un
modo da uniformare un intervento straordinario che sia garanzia ai
lavoratori e lavoratrici licenziati di poter affrontare almeno le
spese stagionali e poter attendere con fiducia alla risoluzione
finale del delicato problema nel suo complesso.
Si tratta di mettersi d'accordo sull'entità di intervento. Se
necessario spulciando i soldi in quelle voci di spese che non hanno
una determinata urgenza. Tenendo soprattutto conto che è preciso
dovere dell'amministrazione regionale, per tutte le ragioni che ho
detto prima, di intervenire per garantire a tutti i cittadini il
loro giusto fabbisogno e la loro dignità di lavoratori e
lavoratrici.
Quindi, io sono d'accordo che si garantisca ai lavoratori e alle
lavoratrici della bassa Valle uno stanziamento straordinario che
non sia significativo di elemosina, ma di reale, responsabile
intervento.
Nel medesimo tempo mantenere integra la richiesta dei sindacati
che è specifica per gli occupati della Brambilla Filatura.
Bancod
(U.V.)
- Ho pertanto questa mozione in
seguito al verificarsi di diversi eventi, fra i quali,
principalmente, non possiamo tacere le continue promesse della
risoluzione di questa crisi della bassa Valle senza mai arrivare ad
una concretezza precisa.
Ed appunto in attesa di questa chiarificazione che noi chiediamo
la votazione di questa nostra mozione, così come è formulata, in
modo che tutte le famiglie dei lavoratori interessante possano
passare l'inverno con una certa tranquillità.
Per il reperimento, lo stanziamento della somma di 50 milioni,
credo che non si possano trovare difficoltà, poiché, in caso
contrario, io chiedo che per la seconda volta, per la seconda
volta, che la quota di intervento in cui la Giunta insiste in
favore della Compagnia turistica valdostana-Casinò, sia stornata a
favore dei lavoratori della Bassa Valle.
Siggia
(P.C.I.)
- Altri interventi?
Manganoni
(P.C.I.)
- Io non ho molto da aggiungere
all'illustrazione della mozione da noi presentata che ha fatto
Tonino.
Noi abbiamo oggi due mozioni e penso che entrambe si propongono
lo stesso fine, cioè di venire in aiuto agli operai licenziati
della Bassa Valle.
A noi preoccupava la data nel senso che, nelle prossime feste,
quando chi ha la fortuna di lavorare percepisce la tredicesima,
ebbene questi non percepiscono una busta.
Naturalmente - ha detto bene Tonino - non deve suonare
elemosina. Deve essere un atto di solidarietà del Consiglio.
Naturalmente, questo non risolve i problemi. Questo è un panno
caldo su una ferita grave e quindi non la guarisce perché, per
risolvere il problema, necessitano i posti di lavoro.
Io non voglio qui ripetere quanto abbiamo già detto, e tanti
Consiglieri hanno ripetuto qui, sulla necessità di creare dei posti
di lavoro. Per gli uomini c'è una prospettiva e ci sono anche più
possibilità immediate nell'edilizia, provvisoriamente, ma per le
donne il problema si fa molto più grave.
Per gli uomini c'è quella prospettiva Cogne, per le donne non
c'è neanche quella prospettiva.
Ha accennato, questa mattina, il Presidente al fatto
dell'intervento del Ministro Piccoli per la SIRCA DAVID, ecc. Noi
ci auguriamo che vadano a buon fine le trattative, ed anche
celermente. Però non è che riaprendo la SIRCA DAVID si risolve
tutto il problema. Lo si risolve sì, in parte. Però non
dimentichiamoci che ci sono le circa 300 donne della filatura.
Comunque io penso che noi non insistiamo, come hanno fatto i
nostri colleghi, di voler che sia messa ai voti la nostra
mozione.
Siccome, secondo me, i fini che ci proponiamo, sia gli uni che
gli altri, sono i medesimi, siamo del parere che si possano anche
abbinare e si venga ad una conclusione unanime del Consiglio senza
che nessuno possa dire: il merito è mio, il merito è di un altro,
questo è il Consiglio regionale che deve provvedere ed è un dovere
di tutto il Consiglio regionale.
Pertanto, da parte nostra, noi rinunciamo, nel modo più assoluto
ad attribuirci dei meriti insistendo che la nostra mozione venga
messa ai voti. Noi siamo pienamente d'accordo che le due mozioni,
come aveva proposto il Presidente, si mettano assieme, si discuta
e, unanimi, si raggiunga una conclusione, uno stanziamento
ragionevole, però unanime del Consiglio.
Personnettaz
(D.P.)
- Consigliere Pollicini.
Pollicini (D.P.)
- Mi pare che le due mozioni debbano
essere viste nel contesto della impostazione che hanno dato al
problema della disoccupazione della Bassa Valle le organizzazioni
sindacali. Infatti i Consiglieri penso abbiano ricevuto tutti -
come ho ricevuto anch'io - una lettera delle organizzazioni
sindacali firmata dai 4 segretari delle organizzazioni sindacali
operanti in Valle d'Aosta nella quale diversificandosi, sia pure
nei tempi, o comunque nella forma chiedono un intervento fatto in
due parti e cioè chiedono innanzitutto un intervento, una cifra
pari a 10 milioni a favore degli occupanti della Brambilla -
Filatura, che mi pare un discorso valido poiché è gente che per
occupare, quindi per salvaguardare il proprio posto di lavoro,
rinuncia anche a possibilità di ricerca eventuale di occupazione
pur di non perdere la possibilità di garantire una loro presenza,
le prospettive di una ripresa di lavoro nella zona.
Quindi sono due aspetti del problema. Uno l'aiuto di chi non
percepisce niente per non poter fare altro che quel lavoro di
occupante - ed è una occupazione -; l'altro aspetto del problema è
di venire incontro a chi è disoccupato che, indubbiamente, è in una
forma diversa da quello che invece è impegnato tutti i giorni 4
ore, 8 ore al giorno ad occupare la fabbrica.
Non dimentichiamo che questo sacrificio - e i Sindacati lo hanno
messo in evidenza - lo fanno con estrema, direi, apertura, nel
senso che non viene calcolato il danno personale che queste persone
subiscono, ma viene affermato un principio che i più interessati
alla sopravvivenza della fabbrica sono proprio coloro che vi
lavorano, anche a costo di permanere nell'azienda ferma senza
lavoro, senza possibilità di portare a casa niente, neanche facendo
quei lavori saltuari che, non avendo occupazione, si potrebbero
fare.
Quindi, secondo me, uno degli aspetti è di valutare, nella sua
impostazione, la lettera dei Sindacati e di operare in questo senso
per gli occupanti della fabbrica.
È chiaro che il sacrificio di questa gente va visto in maniera
diversa dagli altri.
L'altro aspetto del problema, altrettanto valido, ma va visto
sotto un altro aspetto, ripeto, è quello di intervenire nei
confronti di coloro i quali non hanno occupazione in seguito alla
crisi in bassa Valle.
Però mi pare che sia opportuno anche tener presente che il
discorso di fondo, e non è inopportuno farlo anche in questa
occasione, è di cercare la possibilità, le occasioni per creare
condizioni di nuovi posti di lavoro nella bassa Valle.
Abbiamo un impegno del Ministro delle partecipazioni, Onorevole
Piccoli, di avere dalla Cogne, entro il 15 del mese di dicembre, un
progetto per la costituzione di questo stabilimento SADEA in Bassa
Valle.
È opportuno che la Giunta insita, sia in collegamento continuo
con la Nazionale Cogne affinché questo progetto sia presentato nei
tempi previsti, anche perché sarà bene tener presente che questi
tempi sono brevi ed è importante, proprio perché sono brevi, che
non vengano allungati poiché la crisi in Bassa Valle ormai ha una
tale età che sarebbe opportuno fosse risolta.
È chiaro che, di fronte a questo problema, la Giunta deve
operare anche attraverso i suoi canali ministeriali, anche cioè
attraverso i canali locali e cioè collegamenti con la Cogne,
collegamenti con il Ministero, in modo veramente da poter
concretizzare questa proposta del Ministro che, per eventuali
rischi che possono nascere da contrattempi, da mancanza di
possibilità tecniche di realizzare il progetto, questa data del 15
dicembre non sia poi portata al 15 gennaio, al 15 maggio e via di
questo passo.
Quindi cercare di stringere i tempi.
D'altra parte abbiamo anche qui un altro comunicato, in data 5
novembre, affisso in tutte le bacheche della Cogne, di un incontro
avvenuto fra il Consiglio di fabbrica e i sindacati con il
Presidente della Società Cogne.
Il Presidente, anche lui, si impegna che, entro dicembre, sarà
presentato questo progetto. Ora, come impegni non stiamo male, si
tratta di vedere se agli impegni fanno veramente fede le reali
volontà di portare a compimento questo nuovo stabilimento di
Verrès.
Per quanto invece riguarda la questione dell'occupazione
femminile, direi ancora più importante perché le difficoltà di
inserimento, di reinserimento di manodopera femminile non è
possibile nella stessa misura in cui è possibile quella maschile,
salvo in uno stabilimento ad hoc per donne - vedi filatura - mi
pare che la proposta del Ministero sia altrettanto valida, cioè di
intervento delle partecipazioni statali in una azienda che occupa
donne con una attività di filatura.
Questo, direi che dovrebbe essere visto sotto un aspetto anche
di una ulteriore garanzia, perché in una azienda a partecipazione
statale è indubbio che abbiamo maggiori garanzie di continuità di
serietà e di garanzia nel tempo di stabilità dei posti di
lavoro.
Quindi, personalmente, ritengo più valida una prospettiva di
un'azienda costituita con capitale a partecipazione statale e
privato, che un'azienda ad esclusiva proprietà privata.
Quindi il contesto del problema va visto sotto questo
aspetto.
Sì, veniamo incontro e agli occupanti e ai disoccupati, però il
problema primario di creare le condizioni di lavoro, gli operai non
vogliono la carità, non vogliono i sussidi, vogliono soltanto posti
di lavoro.
È indubbio che è molto più facile dare 50 milioni agli operai
che non cercare e creare le condizioni. Io dico, l'impegno della
Giunta, del Consiglio tutto deve essere quello di creare le
condizioni per un nuovo insediamento industriale...
(voce...)
...e intanto dargli da mangiare - però è molto più
importante creare le condizioni, perché il problema fra tre mesi si
ripresenta, caro Bordon, mentre invece, nelle condizioni di lavoro,
sono tali che garantiscono, anche perché la dignità del lavoratore
non vuole favori, vuole soltanto lavorare per avere una
retribuzione.
Mi pare che siamo d'accordo su questo. Quindi la Giunta, sotto
questo aspetto, dovrebbe operare incalzantemente, direi, come ha
operato per tutte le altre attività, in modo da garantire che i
tempi siano rispettati.
Siggia
(P.C.I.)
- Consigliere Fosson.
Fosson
(U.V.)
- Ma l'intervento del Consigliere
Pollicini mi dà l'occasione di fare un intervento per conto mio e
chiarire i motivi per cui abbiamo presentato questa mozione e
refutare certe assicurazioni che sono state date, porre alcune
domande precise al Presidente della Giunta con l'intento di
collaborare e non di fare una polemica perché so che il Presidente
della Giunta - avevo avuto occasione di constatarlo in passato - si
è interessato di questi problemi.
Però abbiamo avuto occasione, in altre circostanze, di dire che
"solo le parole non si può sanare la situazione".
Parole, comunicati, assicurazioni, anche in alto loco, impegni.
Non si risolve la questione della crisi della Bassa Valle.
Io non ho avuto occasione, con delle parole dure, di dire che
l'Amministrazione regionale, tutti insieme, tutto il Consiglio
regionale, tutti i lavoratori della Bassa Valle, sono stati menati
per il naso per parecchi mesi senza arrivare a nessuna
conclusione.
Ribadisco, parola per parola, questa affermazione.
Ora, noi abbiamo questa crisi della Bassa Valle, è inutile, non
vogliamo fare qui un'altra analisi di questa crisi, l'abbiamo fatta
già più volte. C'è una prima necessità. Una necessità di dare una
certa tranquillità a questi lavoratori durante l'inverno, durante
questi mesi più crudi, a diverse famiglie.
Quindi, noi, siccome discutiamo oggi, qui, due mozioni, quella
che abbiamo presentato noi dell'U.V. e quella che è stata
presentata da Manganoni, Torino e gli altri, quindi noi stiamo
discutendo questo, so anch'io che c'è una richiesta dei Sindacati
per 10 milioni, solamente per gli occupanti della Filatura
Brambilla. Però, in questo momento, noi non discutiamo di quella
proposta.
Ora, quella proposta, siccome la richiesta è stata fatta alla
Giunta, se il Consiglio regionale approva la mozione presentata da
noi che sancisce, che dice di stanziare 50 milioni con delle
modalità da stabilirsi dalla Commissioni consiliari, dopo sentiti i
Sindaci e i Sindacati, potrebbe benissimo rientrare, ad un certo
momento si discute di questi dieci milioni, i sindacati, i Sindaci,
il Comitato di zona, dà questo orientamento alla Giunta e al
Consiglio e, automaticamente, su questo fondo dei 50 milioni si
hanno i 10 milioni per quell'intervento particolare.
Quindi non mi sembra che questo sia in contrasto, tanto più che
la richiesta dei 10 milioni è pervenuta all'Amministrazione perché
il Consiglio regionale non ne è investito. Noi le conosciamo queste
richieste perché bazzichiamo un po' nell'ambito sindacale e quindi
conosciamo queste richieste. Però, qui in Consiglio, non...
(voce:
a tutti i Consiglieri
...)
...va bene, se è
arrivata a tutti i Consiglieri io non lo so. Io ignoravo che fosse
arrivata a tutti i Consiglieri. Ad ogni modo, in questo momento noi
discutiamo delle due mozioni, quindi dico: questo non è in
contrasto, assolutamente, perché proprio mettendo a disposizione un
fondo più grande e demandando alle Commissioni consiliari, dopo
aver sentito i sindacati e tutto, come erogare questi fondi, si può
benissimo erogare i 10 milioni che vanno direttamente per la
Filatura.
Noi abbiamo chiesto e chiediamo anche in questa mozione, di fare
un'azione unitaria. E noi l'abbiamo fatta questa mozione il 25
ottobre. Prima, mi dirà il Presidente, prima abbiamo fatto un'altra
riunione il 18 novembre presso il Ministero delle partecipazioni
statali, dove abbiamo parlato dei problemi che voi sollevate in
questa mozione. Logicamente il Presidente potrebbe rispondermi
questo e dire quindi "questa mozione è superata".
Io mi permetto di dire che non è assolutamente superata, chiedo
scusa al Presidente se gli ho dato... vedo che mi fa cenni di
diniego e sono lieto se non la considera superata.
Quindi noi chiediamo che ci sia un'azione di tutte le forze
politiche presso il Ministero delle partecipazioni statali per
ottenere che si faccia a Verrès quel famoso stabilimento meccanico,
la SADEA - ma ritorniamo un momento dopo sulla questione SADEA
-  e di vedere quale intervento effettivo si può fare per la
questione Brambilla Filatura. Perché noi riteniamo che non sia
superato e che si debba fare ancora questa azione? Perché tutte le
assicurazioni che sono state date sino ad oggi, per conto nostro,
non hanno nessun fondamento.
E allora, il Consigliere Pollicini parlava un momento fa dei
comunicati che sono stati fatti alla Cogne in data 5 novembre,
dell'impegno della Cogne, del suo Presidente insieme con il
Comitato di fabbrica, quindi preso un impegno che avrebbero
costruito la SADEA, che avrebbe presentato un qualche cosa entro il
15 dicembre per costruire un qualche cosa a Verrès come SADEA; io
vorrei chiedere come mai il Presidente della Cogne,
recentissimamente, da detto: "Guardate che adesso le assicurazioni
le ha date l'Avvocato Einaudi, davanti al Ministero delle
partecipazioni statali, quindi non rivolgetevi più alla Cogne, ma
rivolgetevi all'EGAM, perché la Cogne non c'entra più niente per la
questione di Verrès."
Io vorrei chiedere al Consigliere Pollicini se è al corrente di
questa affermazione fatta dal Presidente della Cogne.
Questo è un po' il rimandare la palla - e qui oggi il gioco del
calcio in Italia è in gran voga e quindi probabilmente son tutti
divenuti degli abili calciatori e tutti si fanno i passaggi, e
quindi, ad un certo momento, uno prende l'impegno, quando questo
impegno dovrebbe concretarsi, si dice: ma noi non c'entriamo più
niente, c'entra quell'altro. E si va avanti di questo passo. Così
passano i mesi e non si ha mai uno che sia responsabile.
Io ho avuto occasione - e non voglio riaprire questo capitolo -
ma se c'era una volontà da parte della Cogne di fare qualche cosa a
Verrès, questo qualchecosa, almeno per sopperire immediatamente
alla manodopera disoccupata, manodopera maschile a Verrès, c'era la
possibilità.
Noi abbiamo detto - e il Consigliere Pollicini le conosce queste
cose, che praticamente la Cogne, con la scusa di acquisire dei
capannoni per deposito di materiale da vendere in quel di Vittuone,
ha cominciato a portare delle macchine che erano qui, che facevano
una finitura meccanica ad Aosta, le ha portate a Vittuone e le fa
lavorare a Vittuone. C'erano delle macchine ordinate per la
finitura, reparto finitura ad Aosta, queste macchine nuove invece
di arrivare ad Aosta, sono state messe in opera a Vittuone e ci
sono più di 100 operai che lavorano per delle lavorazioni che
sinora erano state fatte ad Aosta.
Il Consigliere Pollicini sa anche che è in programma di
smobilitare tutta la finitura uno, qui di Aosta, degli stabilimenti
di Aosta. E in quei locali della finitura uno vi vuol mettere la
"conto terzi".
E questa "finitura uno" dove deve andare a finire?
Non a Verrès, ma questa finitura uno deve essere potenziata a
Vittuone e in quel di Scafati, vicino a Salerno.
Ora io ripeto, dinanzi a queste prove, mentre in tutti questi
mesi si è continuato a dire "noi abbiamo intenzione di fare qualche
cosa, noi presenteremo dei programmi", poi si è detto "faremo la -
conto terzi - in quel di Verrès", poi invece...
(ed è giusto,
c'era un certo movimento negli operai)...
Si è detto, allora la
conto terzi non la possiamo più fare a Verrès la facciamo qui. Ma
non si è mai parlato di poter fare quelle lavorazioni che invece
sono state spostate fuori Valle d'Aosta.
Questo per quanto concerne la questione Cogne e Sadea.
Ora io vorrei anche chiedere: la Sadea. La Sadea è un po' come
la primula rossa, si sa che c'è, non c'è. Il Presidente è il Comm.
Ramera, il nostro amico Ramera...
(voce...)
...noi glielo
chiediamo, oh! State tranquilli, gli facciamo delle interrogazioni
anche in pubblico, quindi non ci vergogniamo mica.
Quindi, d'altra parte, alleati sono anche alleati i vostri
perché quando l'Avvocato Einaudi voleva far sostenere certe tesi
qui in Consiglio, praticamente certi dati non li ha dati a noi, ma
li ha dati al Signor Germano quando doveva far sostenere certe tesi
in Consiglio regionale. Allora non veniamo ad accusare...
(voce
di Germano: questi sono i capovolgimenti, difficile da spiegare)
...
no, no, è semplicemente da spiegare, caro Germano, perché
sono messi anche nei verbali delle discussioni che abbiamo fatto
qui in Consiglio regionale, quindi è chiaro, no!
A noi, certi dati non sono stati dati, questo è chiaro!
Ad ogni modo, sulla questione Sadea oggi si parla - ed io vorrei
avere una conferma dal Sig. Ramera su questo - si parla di una
Sadea chimica, non so se è vero. Ma così, sono voci che sono
arrivate alle nostre orecchie. Per conto mio, non posso saper
niente di preciso. Però vorremmo sapere perché oggi, siccome la
Cogne ha acquistato o acquisterà la Brambilla-chimica, ben potrebbe
dire la Sadea la facciamo con Sadea chimica. Oramai in quell'ambito
dell'EGAM la Sadea dovrebbe essere distaccata dalla Cogne e forse
attaccata all'EGAM. Non lo so ma sono voci che circolano, quindi
qualche cosa, domani, potrebbe anche esserci su questo lato.
Ora, il Ministero Piccoli ha detto che sarebbe venuto incontro,
se c'era un'azienda seria che avrebbe voluto rilevare la Brambilla
e poter intervenire con 30-40%, mi sembra, questo ho capito. Che
sarebbe disposto di fare un finanziamento, di entrare in
compartecipazione come azienda di Stato in un'azienda che potesse
svolgere la questione filatura con il 30/40 per cento.
Io chiederei al Presidente della Giunta, e so che si stanno
trattando dei terreni in quel di Verrès, quali sono queste aziende
serie che hanno intenzione, eventualmente, e a che punto siamo con
queste cose qui per quanto concerne la filatura, perché
desidereremo essere informati in tempo anche per sapere come vanno
le cose.
Non sarà qualche altro filibustiere, come tipo quel tale di non
so dov'era, di Voghera o dove, che ad un certo momento ha sparato e
ha detto: io sì, sì vengo in Valle d'Aosta a rilevare degli
stabilimenti, mi date 800 milioni o 700 milioni, non lo so, e
allora, in queste condizioni, noi faremmo la figura dei fessi
ancora una volta.
Vorrei chiedere ancora al Presidente della Giunta se il Signor
Scarone ha fatto delle proposte concrete; cioè in base a quel
colloquio che abbiamo avuto circa due mesi fa dove gli avevano
detto che lui doveva mettere per iscritto le condizioni che
chiedeva in modo che si potessero discutere, per quanto concerneva
la SIRCA-David, se ha fatto qualche cosa in merito.
Perché anche lì aveva dato delle assicurazioni che entro
pochissimo tempo avrebbe fatto le richieste.
Questo ho l'occasione di chiederlo adesso, avrei potuto anche
chiederlo così in separata sede, ma siccome parliamo di questo
problema lo chiedo ufficialmente.
Quindi, io non voglio dilungarmi ancora su questo problema, io
chiedo che il Consiglio, alla luce di questi fatti, voglia
approvare, voglia essere favorevole alla mozione che è stata
presentata dall'Union Valdôtaine, che dà, nello stesso tempo,
quella possibilità di esaminare la richiesta dei Sindacati, che dà
una possibilità di venire incontro anche agli altri che hanno una
certa necessità - e abbiamo parlato di integrazione perché, e
abbiamo detto anche di fare un'azione verso certe industrie che
hanno usufruito della cassa integrazione da lungo tempo, perché voi
sapete che c'è una parte che sono licenziamenti e questi, durante
il periodo di disoccupazione prendono, attraverso la Cassa
integrazione, i due terzi della paga, e questo è il problema della
Sirca-David, è il problema della Filatura Brambilla.
Ci sono invece degli altri, che sono alla Quinzio e Rossi e in
altre industrie dove, da un anno e più, a turno si mettono in cassa
di integrazione ed hanno le loro paghe decurtate di parecchio e da
un lungo periodo.
Quindi tutto questo dovrebbe essere esaminato per fare un'azione
di giustizia, che non deve essere - siamo noi i primi a dirlo -
un'opera di carità o paternalista, ma deve essere un qualche cosa
che viene incontro alle necessità di certe famiglie della zona che
sono state colpite così duramente e che da lungo tempo subiscono
una decurtazione dei loro salari e quindi è logico che noi si
faccia qualche cosa...
Ci auguriamo che le soluzioni si possano trovare. Siamo
perfettamente d'accordo che non è con i 50 milioni stanziati che si
possa risolvere la situazione della Bassa Valle. Bisognerà
continuare quell'azione che è stata fatta, ma non illudiamoci che
l'azione sarà sempre ancora difficile lunga e prima di arrivare ai
risultati - io non do colpa a nessuno, perché tutti possono avere
la buona volontà, ma la buona volontà non basta perché dipende da
quelle che sono le condizioni che gli altri richiedono o dalle
condizioni in cui si trova anche oggi l'industria, e in base a
quello che possiamo ottenere dal Ministero delle partecipazioni
statali.
Quindi io ritengo, l'ho già detto altre volte, che ha bilanciato
e ha speso centinaia di miliardi per diverse aziende in stato di
fallimento e per diverse aziende in completa partecipazione
statale, ha un dovere anche verso la Valle d'Aosta di venire
incontro per qualche cosa in questa zona così depressa e così
colpita da questa crisi industriale.
Quindi è proprio per questo che la seconda parte della nostra
mozione richiama e auspica che tutti i gruppi politici - l'abbiamo
detto tante volte - oggi ci facciamo noi portavoce di questa azione
unitaria verso il Ministero delle partecipazioni statali per dare
una maggior forza alla Giunta e al suo Presidente.
Montesano (P.S.D.I.)
- La parola al Consigliere
Germano.
Germano (P.C.I.)
- Io voglio intervenire su un aspetto
della situazione. Non aggiungo molto a quello che ha detto il
compagno Manganoni il quale ha chiesto, come sempre, di affrontare
il problema senza avere altre preoccupazioni e voglio riallacciarmi
alla presentazione della mozione dell'Union Valdôtaine fatta
dall'On. Caveri.
L'On. Caveri ha detto che dopo le molte chiacchiere, dopo la
strumentalizzazione del problema, dopo le proposte demagogiche,
dopo la diffamazione che è stata fatta all'Union Valdôtaine, questa
è l'unica proposta concreta...
(voce:
la prima
)
...la
prima proposta concreta.
Bene, io direi andiamo a fondo, perché c'è un sottofondo in
questo. Tutto parte dall'inizio della crisi. Noi non abbiamo fatto
alcuna diffamazione. Noi abbiamo detto chiaramente in Consiglio che
eravamo contro la crisi, che eravamo contro chi voleva la crisi
perché vi erano in gioco dei problemi autonomistici in un momento
delicato, perché vi erano i problemi dell'occupazione in generale
della Valle, ma soprattutto della Bassa Valle, che richiedevano una
Giunta efficiente, una Giunta pronta ad agire per poter dare un
contributo. Questo l'abbiamo detto chiaramente in Consiglio.
E credo che noi - e lo possiamo dire oggi - abbiamo avuto
ragione. Perché la crisi non è fulminea e sarebbe molto lunga, e
molto dannosa.
I problemi autonomistici, abbiamo visto oggi, hanno trovato una
loro soluzione su temi molto importanti e, secondo me, è una
giornata di festa per la Valle d'Aosta oggi, hanno trovato una
soluzione importantissima.
I problemi dell'occupazione hanno trovato meno soluzioni. Però
alcuni passi sono stati fatti in avanti.
Nessuno pensava allora, e credo che nessuno possa pensare oggi,
che tutto si risolve con un gesto, con un atto della Giunta e con
una mozione.
Nessuno deve pensare questo, perché questa è fantascienza, fanta
politica.
Però, quanto sento parlare il Consigliere Bancod che dice:
bisogna votare la nostra mozione dall'A alla Z, quando sento
parlare il Consigliere Fosson che dice: bisogna votarla dall'A alla
Z, bene, allora, se si parla di strumentalizzazione o di demagogia,
io sono talmente sincero che lo dico. Questa è demagogia. Questo è
voler dire ai lavoratori "abbiamo risolto tutti noi con la nostra
mozione". E se volete posso anche dirvi...
(Bancod: ...
è lei
che fa della demagogia, con me specialmente
)
...si capisce,
proprio lei ha detto queste cose.
Bancod
(U.V.)
- ...chiaramente, si ricordi bene,
non faccio chiacchiere io. Non come voi che fate sempre
chiacchiere, lei Germano. Non venga a fare il mio nome, perché
io...
Germano (P.C.I.)
- Perché il suo nome cos'è, sacro,
inviolabile?
Il suo nome non si può fare? Cos'è, la perfezione, venuta da
cielo in terra e miracolo mostrare? Lei ha sbagliato quando ha
detto che la nostra mozione deve essere votata dall'A alla Z, e
quando lei fa questo fa della demagogia...
Montesano (P.S.D.I.)
- Per favore...
Bancod
(U.V.)
-
(continua a parlare in
lontananza)
Germano (P.C.I.)
- Faccia tutto quello che vuole:
l'offeso... tutto quello che vuole.
Ad ogni modo, se vuole, sommessamente, le possa dare anche
qualche consiglio, perché noi abbiamo...
(voce del Consigliere
Bancod) ...
adesso, però, ha interrotto, adesso mi lasci finire
il concetto perché noi dell'opposizione abbiamo una lunga
pratica.
Noi non abbiamo mai presentato una mozione dicendo voi dovete
votare la nostra mozione dall'A alla Z. Noi abbiamo presentato
delle mozioni per sottolineare una situazione. Per sottolineare dei
problemi e quando abbiamo sottolineato i problemi, abbiamo sempre
detto: non vogliamo avere nessun diritto di primogenitura, vogliamo
che sia tutto il Consiglio a risolverlo, che ci sia il contributo
di tutte le forze politiche. A noi ci interessa risolvere questo
problema dei lavoratori. Non ci interessa andare a dire "la nostra
mozione ha risolto questo". No, è l'azione in Consiglio, di tutto
il Consiglio che ha portato a questa soluzione.
Caveri
(U.V.)
- Quello che lei dice è la prova che
lei è stato colto, lei e il suo partito, è stato colto in
contropiede dalla nostra mozione.
Germano (P.C.I.)
- Ma no! È lei un illuso, avvocato, che
scrivendo una mozione ha detto: io risolvo tutti i problemi della
bassa valle, è lei che è in questa posizione ridicola. Si renda
conto di questo. Non si fa, facendo una mozione, la soluzione di
tutti i problemi. È una cosa molto complessa risolvere i
problemi.
Fosson
(U.V.)
- Nessuno l'ha detto che risolveva
tutti i problemi.
Abbiamo detto...
Germano (P.C.I.)
- Ma perché chiedete che sia votata
dall'A alla Z?
Perché chiedete che sia la vostra mozione ad essere approvata?
Perché non avete il buon senso di dire "mettiamoci tutti assieme".
Troviamo una soluzione che sia nell'interesse dei lavoratori.
Questa è la cosa più importante, non "la mia mozione o il mio
intervento", no, quello di tutti assieme per risolvere quei
problemi. Questo ci vuole.
E allora io dico: abbiamo ricevuto tutti...
(voce:
Fosson)
...si dice e si conclude dicendo "votate la nostra
mozione". Così ha concluso...
(voce...)
...ecco, allora...
invece diciamo...
Fosson
(U.V.)
- Di tutte le forze politiche... sì,
ma è stata l'iniziativa dell'Union che ha risolto tutto!
Montesano (P.S.D.I.)
- Vice Presidente Fosson, lasci
finire.
Germano (P.C.I.)
- È stata l'iniziativa dell'Union che ha
risolto tutto.
Caveri
(U.V.)
-
(in lontananza)
... è una
scena di gelosia, Germano...
Germano (P.C.I.)
- Avvocato Caveri, lei sa che noi
abbiamo fatto nella nostra vita molte proposte, buone e cattive. Le
nostre proposte non abbiamo mai detto "sono NOSTRE". Sono le
proposte che vanno nell'interesse della gente.
Caveri
(U.V.)
- Qualche volta lo dice "Il Travail"
però...
Germano (P.C.I.)
- Non abbiamo mai avuto problemi di
primogenitura, noi, non abbiamo avuto problemi. Davanti a noi sono
sempre stati la soluzione dei problemi. Se no, per il riparto
fiscale, quante ne avrei dette a Bordon. Invece non abbiamo detto
niente. Abbiamo lasciato lì le cose come stanno, perché non abbiamo
il problema della primogenitura. Noi siamo contenti che è stato
risolto il problema. Questo è il nostro punto di vista.
(Parlano tutti assieme)
Montesano (P.S.D.I.)
- Qui si fa un colloquio che poi,
registrato, non se ne capisce affatto niente. Germano, continui per
favore.
Germano (P.C.I.)
- Ho finito.
Fosson
(U.V.)
- Tutti i vostri attivisti che hanno
detto in Bassa Valle, hanno fatto propaganda contro l'Union
Valdôtaine perché ad un certo momento diceva che l'UV. Non voleva
dei nuovi insediamenti, non voleva creare dei posti di lavoro,
perché noi siamo i retrogradi, i conservatori e via dicendo.
Questa propaganda è stata fatta là. Io non dico a Germano in
Consiglio, perché Germano, almeno, gli do atto che ha una certa
intelligenza di non fare una propaganda di questo genere. Quindi,
però, questo mi sia permesso di dirlo.
Questo è stato detto a più riprese in quella zona lì.
Io ho dato atto a Dolchi che ha partecipato ad una riunione e
che ha rettificato certe cose che hanno detto là.
Germano (P.C.I.)
- Allora io ribadisco ancora al
Consigliere Fosson che io non sono a sentire le centinaia di
attivisti che purtroppo non abbiamo tante centinaia.
È chiaro, però, che i nostri attivisti hanno detto quello che
hanno sentito. La posizione del partito, il partito è contro la
crisi, perché non c'è una crisi fulminea, perché la crisi non
permette di affrontare questi problemi e i sindacati, i Sindaci, i
lavoratori della Bassa Valle erano tutti contro la crisi!
Perché tutti volevano che tutti assieme si cercasse di fare
qualche cosa per risolvere. E quindi non andiamo a cercare dei
meriti di primogenitura.
Caveri
(U.V.)
- Infatti, la sinistra... siete
rimasti con un pugno di mosche e gli operai della Bassa Valle sono
stati volgarmente ingannati. Questa è la verità.
Germano (P.C.I.)
- Allora prude a voi, ehh.
Caveri
(U.V.)
- ...strumentalizzazione che voi
avete fatto, quella è demagogia che avete fatto.
Germano (P.C.I.)
- Dicevo, i nostri attivisti hanno
sostenuto queste tesi, e giustamente, e i fatti ci danno
ragione!
Però torniamo al problema. Abbiamo davanti il problema dei
lavoratori della Bassa Valle. Sono state dette alcune cose di
alcuni passi, anche se timidi, o così via, avanti.
Vediamo tutti assieme come possiamo appoggiare la Giunta per
andare più avanti e per risolvere queste cose.
Non chiediamo che sia votata la nostra mozione.
Noi abbiamo una proposta dei sindacati, che sono i più vicini ai
lavoratori, abbiamo la mozione dell'Union Valdôtaine, abbiamo la
mozione presentata dai Consiglieri del Partito comunista. Non
votiamo tre cose. Cerchiamo di trovare una soluzione che permetta,
tutti assieme, di fare dei passi in avanti.
E, io direi, la Giunta deve farci, in questa situazione, delle
proposte che tengono conto e dei sindacati e della mozione
dell'Union Valdôtaine e della mozione dei Consiglieri del Partito
Comunista, per fare una qualche cosa che vada nell'interesse dei
lavoratori e poi, diciamocelo tutti assieme, non andiamo dai
lavoratori a dire "sono stato io".
È stato il Consiglio, è stata l'autonomia, è stata la
possibilità di affrontare, di essere al vostro fianco.
Abbiamo ancora fatto poco. Dobbiamo fare di più. Ma tutti
assieme. Non un Gruppo, un Movimento, un partito, ma tutti assieme:
il Consiglio come ente. L'automobilista come autonomia.
Montesano (P.S.D.I.)
- L'aveva chiesta prima... Scusa
Chantel, quando hai chiesto una volta la parola non me la chiedere
continuamente perché, vedi, Bancod ha equivocato. Perché l'ha
chiesto prima. Tu l'hai chiesta ed io ti ho messo in nota prima di
Bancod.
Allora la parola all'Assessore Chantel.
Chantel
(P.S.I.)
- Se io devo parlar dopo, parlo
dopo, per me è proprio uguale. Non mi interessano i diritti di
primarietà.
Io volevo solo fare presente una cosa. Che per la soluzione dei
problemi della Bassa Valle, dal lato occupazionale bisognerebbe dar
atto che, oltre alla Giunta, in campo nazionale, se ne sono
occupati tutti i partiti. Tutti. Ed è logico...
(voce...)
...mi lasci parlare, avvocato Caveri, io...
(voce
: avevo?)
...cento interruzioni da lei. Ha capito!
E allora dovrei sottolineare che per un problema di una tale
importanza noi avremo una sola possibilità, quella di ottenere
effettivamente, o attraverso l'EGAM o attraverso le partecipazioni
statali, la possibilità reale di mettere uno stabilimento che ci
dia piena fiducia almeno di continuità per degli anni. E non
cercare delle soluzioni troppo facili.
D'altra parte, dovrei far presente una cosa. Se non mi sbaglio,
la Giunta, attraverso le deliberazioni di questo stesso Consiglio,
quando è stato necessario, è venuta incontro agli operai della
Sirca-David e gli ha erogato una quindicina di milioni e li ha
erogati senza priorità, li ha erogati perché il Consiglio, unanime,
aveva deciso che doveva erogarli. E un caso simile, gli Assessori,
che sono gli esecutivi del volere del Consiglio, hanno
eseguito.
Perciò, tutta questa strana polemica di priorità, di necessità
di votare una cosa più che un'altra, io credo che la vera sostanza
è una sola: noi dobbiamo venire incontro alla richiesta dei
sindacati e nello stesso tempo venire incontro alle necessità ed
aiutare i lavoratori.
La cifra che sarà necessaria - io ritengo, perché non tocca a me
a dirlo, tocca al Presidente della Giunta - ritengo che la
troveremo comunque. Io l'ho già trovata nel bilancio.
Bancod
(U.V.)
- Come ho già detto prima, qui si
sta facendo un po' di polemica, ma non della nostra parte, ma
andiamo!
Perché se la nostra mozione è stata presentata il 25, insomma,
chi è che vuol fare la polemica, che ha voluto presentare la
mozione prima della nostra, ma andiamo signor Germano, insomma.
Perché lei vuol dire... io dico questo, non dico che vogliamo
votare la nostra mozione. Io dico che vogliamo votare - per mio
conto - i 50 milioni, perché 50 milioni per i lavoratori vanno.
Devono essere votati. Io voterò solo in questo sistema che questi
50 milioni siano erogati per i lavoratori della Bassa Valle, o per
le famiglie...
(voce)
...sarà, ma non meno di 50 milioni.
Noi abbiamo presentato questa mozione e ritengo che quello che ha
detto il Consigliere Pollicini sia giusto, sì. Noi decidiamo, poi
saranno le commissioni a decidere quando va per una parte, cioè
quando va per la filatura. E bene, prenderanno su questa somma qui
e gli altri andranno per altre necessità, in modo che queste
famiglie abbiano questo sostentamento per l'inverno, insomma. È
tutto questo che volevo dire.
Sulla questione che diceva Chantel, ma la somma, naturalmente,
lui l'ha già trovata dice. E bene, con piacere, perché giustamente,
ripeto ancora, che se non l'avesse trovata almeno quei milioni che
vogliono dare con la prossima decisione dell'argomento che verrà
dopo di dare alla Compagnia turistica valdostana, allora quei soldi
là, io dico francamente, che vadano per i lavoratori per la Bassa
Valle.
Ecco.
Dujany
(D.P.)
- Io vorrei, così, delimitare il
campo della discussione. Perché non vorrei che questa mozione,
queste mozioni anzi, presentate in modo generico, ci portassero a
delle conclusioni confuse.
Mi pare di poter interpretare che questa mozione tende
soprattutto a venire incontro - direi esclusivamente in questo
momento - a venire incontro al personale dello stabilimento
Filatura Brambilla. Questo vorrei precisare. No? Perché altrimenti
qui non capiamo bene di che cosa si può discutere...
(voce)
...direi di sì, perché altrimenti qui non sappiamo esattamente di
che cosa discutiamo. Perché ci troviamo con uno stabilimento ad
Arnaz che si trova in certe condizioni, con uno stabilimento
Filatura Brambilla in altre condizioni. Con altre situazioni di
altri stabilimenti ancora in altre condizioni. Con altre situazioni
che non sono in bassa Valle che sono in situazioni identiche.
Io vorrei che si precisasse bene, tutto questo problema,
altrimenti qui rischiamo, naturalmente, di fare molte polemiche, ma
di non creare una discussione seria per poter arrivare a delle
conclusioni chiare.
Fosson
(U.V.)
- Posso dare un chiarimento al
Presidente?
Io credevo di aver detto, praticamente, i motivi dei 50
milioni.
50 milioni! Noi abbiamo detto 50 milioni, qualcuno dice 55. Se
sarà necessario 55, non è che vogliamo una questione di
primogenitura per questo. Noi abbiamo cercato di spiegare i
motivi.
Siccome gli interventi che avevano preceduto avevano messo il
dito sulla questione dei 10 milioni che sono stati richiesti dai
sindacati esclusivamente per la Filatura, cioè quelli che occupano
la Filatura. Io ho detto, in questa proposta dei 50 milioni, che
dovrebbe servire per integrare per tutti gli stabilimenti della
zona di Verrès. Quindi Arnaz e Verrès, integrare quelli che sono a
cassa integrazione, perché c'è chi è disoccupato, non può andare a
lavorare se vuole percepire la disoccupazione, perché se va a
lavorare più di 15 giorni in un cantiere di lavoro, praticamente
non gli pagano più i due terzi della disoccupazione. Sissignore, se
oltre i 15 giorni non gli pagano più la disoccupazione e
praticamente, adesso, siamo anche in un momento dove, con la
stagione cattiva, molte volte non possono neanche lavorare nei
cantieri.
C'è tutta la manodopera femminile e via dicendo.
Quindi noi abbiamo detto; non è possibile in una mozione
stabilire le modalità, come vanno distribuiti questi denari, ed
abbiamo detto; mettiamo un fondo a disposizione di 50 milioni,
chiediamo di mettere a disposizione un fondo di 50 milioni e,
sentiti i sindacati, sentiti i Sindaci della zona o il Comitato di
zona, quello che c'è attualmente nella zona, veda quello che deve
fare la distribuzione.
Proponga alle Commissioni consiliari in maniera che le
Commissioni consiliari, quella degli affari generali e
dell'industria, dicano alla Giunta: noi abbiamo concordato in
questo modo e quindi si eroghino questi fondi.
La questione della richiesta dei sindacati dei 10 milioni per la
Filatura Brambilla, una volta che la Giunta abbia deciso in quel
senso, praticamente può attingerli da questo fondo di 50
milioni.
Quindi è questo che io ho cercato di dire che non è in
contrasto.
Ora, le modalità e il quantum da distribuire come integrazione
non possiamo stabilirlo qui, perché sarebbe, mi permetto di dire,
come faremmo a stabilire qui.
Quindi da un calcolo così, calcolando un tre mesi di
disoccupazione e via dicendo, il numero di persone interessate, di
famiglie e via dicendo, abbiamo messo questa cifra di 50 milioni.
Volete fare dei conti, invece di 50 milioni saranno 45 o saranno
55, ma vedete che non è distante da questa cifra. Ecco il motivo
per cui si è stabilita la cifra di 50 milioni.
Non so se ho chiarito al Presidente il motivo.
Dujany
(D.P.)
- Ringrazio il Consigliere Fosson di
avere precisato qual è la sostanza della mozione. Io vorrei però
dare alcuni elementi, che non ha mai avuto occasione di dare al
Consiglio, in merito al problema della Brambilla.
Abbiamo parlato altre volte della situazione particolare dello
Stabilimento di Arnaz e di altre attività industriali, ma mai di
quello della Brambilla in modo dettagliato.
La situazione attuale è questa: che col 15 di settembre
l'azienda ha disposto la cessazione dell'attività ed il
licenziamento di tutte le maestranze della società Brambilla
cotonificio.
Il numero dei licenziamenti ammonta a 342 unità di cui 64 uomini
e 278 donne. Di questi 119 hanno presentato domanda di
disoccupazione. Altri - alcuni, pochi - sono stati avviati ad un
nuovo lavoro, altri stanno - circa 200 persone - stanno presentando
la domanda agli Uffici di collocamento, come previsto, per
l'indennità di disoccupazione. Altri - costituiti da poche unità -
sono residenti fuori Valle. Quindi, in totale, sono 342 unità.
Non sto a ripetere qual è la situazione della Sirca David di
Arnaz perché mi pare che già tempo addietro abbiamo già ampiamente
discusso questo problema.
Pare che, nella migliore delle ipotesi, le domande di
disoccupazione possano essere ricevute dalla data - e prese in
considerazione - dalla data del 1° novembre.
Quindi, c'è un primo elemento che mi pare chiaro, che dal 15 di
settembre al 1° di novembre queste persone hanno subito un
licenziamento, senza nessunissima possibilità di percepire alcuna
retribuzione sotto forma di indennità di disoccupazione e meno che
mai sotto forma di cassa di integrazione, poiché non esiste questa
forma essendo avvenuto il licenziamento.
Avevo chiesto questa precisazione al Consigliere Fosson, come
co-presentato della mozione in quanto su questo campo stiamo
attenti ad allargare, perché non dimentichiamo che abbiamo altre
industrie - nella sede stessa di Verrès - dove c'è del personale in
cassa di integrazione da parecchi mesi.
Abbiamo altre industrie qui nelle vicinanze di Aosta che stanno
minacciando l'immissione in cassa integrazione, probabilmente
proprio perché hanno sentito dire che "tanto interviene la
Regione".
Quindi, direi, in queste cose, pregherei il Consiglio, proprio
un minimo, direi, di prudenza e di serietà, perché altrimenti qui
rischiamo di farci naturalmente condizionare da certe situazioni di
comodo.
Veniamo al problema concreto.
La Giunta si trova dinanzi a tre proposte: c'è una proposta di
mozione presentata dall'Union Valdôtaine, un'altra dai Consiglieri
del Partito Comunista e un'altra proposta - che tutti i Consiglieri
hanno ricevuto - firmata da tutte le organizzazioni sindacali.
Si chiede, da tutti quanti, un intervento a favore della Bassa
Valle in forme diverse, con modalità di natura diversa, ma
sostanzialmente tutti quanti chiedono un intervento.
A me parrebbe opportuno, in senso concreto di poter stabilire
questa linea di condotta. Che l'Amministrazione regionale, il
Consiglio regionale decide di stanziare una somma di 50 milioni per
la Bassa Valle, di cui 10 da assegnarsi immediatamente alle
organizzazioni sindacali a favore dei licenziati della Brambilla,
riservandosi poi, successivamente, attraverso ulteriori delibere e
esame da parte della Giunta, in collaborazione con le apposite
Commissioni affari generali e industria di poter stabilire le
modalità di intervento a favore di tutti gli altri lavoratori che
si trovano in condizioni molto diverse e in condizioni abbastanza
difficili da individuare.
Però mi pare di dover sottolineare che questo fa parte solo di
un intervento immediato, di un primo intervento.
Questo - direi - è un po' l'intervento del famoso proverbio
scozzese il quale dice che "regalare un pesce a chi è senza
mangiare significa di togliergli la fame per un giorno".
Mentre noi dobbiamo tendere alla seconda parte del proverbio
"insegnargli a pescare, invece, significa dargli la possibilità di
sfamarsi per tutto l'anno". E mi pare sia questa seconda parte a
cui dobbiamo tendere.
E questa seconda parte, è accennato ampiamente anche da qualcuno
che ha presentato la mozione e dalle stesse organizzazioni
sindacali.
E qui vorrei rispondere, incidentalmente, anche a quanto ha
richiesto, mi pare, il Sig. Fosson e qualche altro Consigliere,
qual è la situazione occupazionale della Bassa Valle.
Ho accennato, all'inizio della seduta pomeridiana, ai contatti
avuti in queste ultime settimane per quanto riguarda il problema
della SADEA. D'altra parte, qui, abbiamo anche il Presidente della
SADEA il quale potrebbe ampiamente illustrare quello che è stato
l'impegno.
È vero che gli impegni hanno un valore relativo. Vi posso
affermare che ho avuto la sensazione che quella riunione sia stata
una riunione seria e impegnativa. Spero di non essere deluso. Mi
auguro di non essere deluso.
E vi assicuro che il Ministro Piccoli personalmente ha invitato
in un modo perentorio l'Avv. Einaudi a presentare un programma
preciso entro il 15 dicembre. Mi auguro che questo si possa
realizzare.
Io, fino a prova contraria, non ho elementi di dubitare di
questi impegni.
Per quanto riguarda il secondo punto si è detto: la Regione
cerchi di individuare un'industria seria che ci presenti un
programma serio e noi cercheremo di entrare in compartecipazione
nell'ordine di 30-40%.
Stiamo cercando questa industria.
Cari Consiglieri, quant'è difficile cercare un'industria
seria!
Ed è per questo che, in questo momento, io non vi posso fare
nomi precisi, perché non ho ancora delle valutazioni complete su
una serie di nominativi che avrebbero manifestato la disponibilità
a creare qualcosa in quella zona.
Perché sto ancora procedendo a determinate indagini, a
determinate informazioni, e voi sapete benissimo quali possono
essere questi vari canali informativi, per evitare di cadere in una
soluzione che potrebbe essere temporanea e illusoria e, in
prospettiva, potrebbe riservarci delle sorprese.
Quindi questa è la situazione della Bassa Valle. Io spero, che
con il 15 dicembre, di poter avere maggiori elementi per quanto
riguarda la ricerca di questa industria.
Spero che questo ulteriore incontro che dovrebbe aver luogo
entro la metà di dicembre possa essere un incontro conclusivo per
iniziare ad avviare, ad impostare, il problema, che è il problema,
direi, che dovrebbe portare la soluzione in uno spazio relativo di
tempo, perché non è che le industrie possano sorgere come i funghi,
ma per lo meno di ricevere delle soluzioni valide per ridare una
certa tranquillità di occupazione.
Per quanto riguarda il Commendator Scarone, da quella famosa
riunione avvenuta a Genova, mi pare nel corso di ottobre, non
ricordo esattamente quel giorno, 10 ottobre, il Commendator Scarone
si era impegnato di mandarci una lettera in cui avrebbe
concretizzato s uno scritto le richieste che ci aveva fatto
verbalmente, quella lettera fino ad oggi non è pervenuta...
(voci...)
...sì, sì, sì.
Quindi, concludendo...
(ridendo: ma lei è superstizioso)
...
ma lei è superstizioso, abbiamo fatto la crisi il giorno di
San Severino, dipende da che punto di vista si guarda...
(risate)
...quindi mi pare, in conclusione, che se il
Consiglio fosse d'accordo su questa impostazione di stanziare la
somma dei 50 milioni a favore della bassa Valle di cui 10 da
assegnare immediatamente alle organizzazioni sindacali e gli altri
da distribuirsi su deliberazioni di Giunta previo parere della
Commissione affari generali, industria e commercio, sanità ed
assistenza, con le modalità che queste Commissioni e la Giunta e le
organizzazioni sindacali riterranno opportuno adottare.
Manganoni
(P.C.I.)
- Presidente, il mio non è un
intervento è solo una...
Montesano (P.S.D.I.)
- No, no, potrà parlare quando è
finita la discussione.
Manganoni
(P.C.I.)
- Presidente, non scherzi, io
volevo solo fare osservare al Presidente che forse gli è sfuggito
un fatto, che la lettera dei Sindacati parla dei dieci milioni a
favore degli occupanti lo Stabilimento, non dei licenziati, degli
occupanti. Allora io vorrei sapere, prima di fare l'intervento, se
il Presidente, si rendi conto che si tratta solo degli occupanti,
cioè degli operai che sono dentro lo stabilimento ad occupare lo
stabilimento e non degli... dei licenziati, degli altri che sono
dentro. Allora scusi Presidente, allora io farei l'intervento.
Caveri
(U.V.)
- ...di poter concordare con il
Presidente della Giunta. Però gli chiederei soltanto un piccolo
chiarimento. Cioè i 40 da chi sarebbero distribuiti, forse lo ha
detto il Presidente, ma non l'ho capito bene.
Dujany
(D.P.)
- I 40 sarebbero distribuiti con
delibera di Giunta previo parere delle Commissioni e le
organizzazioni sindacali.
Manganoni
(P.C.I.)
- Allora, qui bisogna che noi
ci chiariamo bene le idee. Cioè i 10 milioni che noi assegniamo ai
sindacati li distribuiscono a coloro che occupano lo stabilimento,
no, solo a coloro che occupano, bene, un momento, il Presidente
aveva detto ai licenziati. Ora ne rimane un numero notevole di
licenziamenti che non occupano lo stabilimento ai quali andrebbero
gli altri 40 milioni. Ora io gli voglio precisare una cosa, noi
avevamo chiesto che questi fondi andassero agli interessati prima
delle feste di Natale.
Ora, cosa succede, noi abbiamo distribuito tempo fa, non so se
sono 25 o 30 milioni agli operai della Cogne che erano in sciopero.
Atto di solidarietà lodevole del Consiglio! Però cosa è successo,
che noi li abbiamo assegnati in novembre quando i lavoratori
avevano bisogno di fondi e sapete quando sono stati distribuiti?
Nell'estate seguente, con quali criteri, che una parte sono andati
a delle persone, a dei lavoratori che assolutamente non ne avevano
bisogno, che avevano soltanto fatto lo sciopero in parte, altri
invece che hanno continuamente scioperato e chi avevano più bisogno
non li avevano percepiti.
Ora, cosa avevamo detto noi allora, avevamo detto,
distribuiamoli subito, no, la raccomandazione dei Consiglieri,
distribuiamoli subito, e li hanno distribuiti dopo sei mesi con dei
criteri negativi, e questo atto di solidarietà agli operai della
Cogne ha creato agli interessati delle acerbe, legittime
giustificate critiche all'Amministrazione regionale, la quale poi
non c'entrava niente, perché si è dormito.
Ora, io non voglio fare il profeta, ma basandomi sulle
esperienze passate, se noi dobbiamo convocare le Commissioni,
esaminare i criteri di distribuzione, ebbene io sono certo che i
lavoratori della bassa Valle, salvo gli occupanti lo stabilimento
che avranno subito i 10 milioni dai sindacati, quei soldi li
vedranno, io non voglio dire a Pasqua, ma certamente non per le
feste e trascorreranno ancora le feste senza questo sussidio.
Allora io proporrei una cosa, l'impegno della Giunta di
distribuirli prima del 24, uno secondo che si stabilisca oggi, oggi
possibilmente, la data delle convocazioni delle Commissioni, perché
noi sappiamo che ci sono delle Commissioni che è da un anno o circa
otto mesi che non si riuniscono.
Ed allora, per evitare che un Presidente di una Commissione dica
"io oggi non posso", l'altro dica "domani ho degli impegni" e
l'altro "domani vado a Roma", ed allora le Commissioni si
convocheranno chissà quando, e ribadisco l'esperienza passata
insegna, che si stabilisca la data immediata, in modo che poi la
Giunta abbia il tempo necessario per deliberare ed emettere i
mandati entro il 24 dicembre. Perché io sono certo, come avevamo
detto qui allora per la Cogne, così si è verificato e la stessa
cosa si verificherà qui.
Andrione
(U.V.)
- Io vorrei, in parte, riprendere
quanto ha detto Manganoni che è effettivamente una preoccupazione,
perché se si vuole andare con il bilancino e fare una questione di
giustizia, si rischia di ritardare questo doveroso contributo che
non vuole risolvere la crisi, ma vuole essere una questione, vuole
permettere a tutti di affrontare una crisi, la possibilità di una
nuova occupazione in maniera serena.
Quindi è obbligatorio dare questo contributo immediatamente.
Io pregherei proprio la Giunta, o il Presidente stesso, di
delegare un Assessore in maniera che questi 10 milioni vengano
distribuiti con una grande celerità e cioè che il lavoro dei
sindacati, questo non è per mancare di rispetto ai sindacati,
semplicemente che è già successo una volta che per scrupolo di
giustizia, per andare con il bilancino si è ritardato troppo,
questo lavoro venga accelerato.
In secondo luogo, io chiederei che la proposta del Presidente
sia accettata, ma che si dica di un primo contributo di 10 milioni,
perché dato che le situazioni sono molti differenti tra questi 352
operai, operaie, come richiamava anche Manganoni, e gli occupanti e
non occupanti. Può darsi che per esempio, 10.500.000 o 11.000.000,
certi piccoli problemi possano essere risolti rapidamente. Mentre
invece con una quota fissa, una specie couperet, ci siano delle
difficoltà differenti che si devono inquadrare le cifre diverse
volte.
In questo senso, io pregherei proprio il Presidente della Giunta
di dire un primo contributo su questi 50 milioni, poi la seconda
volta 10 milioni stanziati per questo scopo, seguito, io direi che
ci dovrebbe essere un Assessore che segua questo lavoro e che
quando è necessario dirimere il dibattito e si preoccupa di fare in
maniera che questi contributi arrivino a tempo.
Sennò, effettivamente, potremmo rischiare di applicare un
impianto su una gamba di legno, vale a dire troppo tardi, quando
ormai la situazione, quali che siano gli impegni presi, ma comunque
la situazione per merito sovente individuale sarà già molto meno
risentita dalle operaie e dagli operai che avranno già cercato
altrove un'altra occupazione.
Caveri
(U.V.)
- Volevo dire solo due parole, mi
pare che si incominci a divagare e mi pare che oramai si potrebbe
mettere punto fine a questa discussione e arrivare a una votazione,
perché noi concordiamo con quello, dicendo noi, non solo l'Union
Valdôtaine, ma mi pare che molti e forse tutti i Consiglieri
concordano con quello che ha detto il Presidente della Giunta e
quindi mi pare che non c'è più motivo di discutere.
Dujany
(D.P.)
- Io ringrazio praticamente
l'Avvocato Caveri perché volevo dire le stesse cose, mi pare che
tutto il Consiglio è d'accordo naturalmente su questa impostazione
proposta. Direi, così, per tranquillizzare il Consigliere
Manganoni, possiamo anche prenderci l'impegno che entro il 15
dicembre avvenga il pagamento dei primi 10 milioni.
Manganoni
(P.C.I.)
- Dieci milioni sono per quelli
che occupano la fabbrica, scusi Onorevole, non ce l'abbia male, se
lei fosse senza buste come quegli operai forse non ragionerebbe
così, mi scusi... di dare i dieci per Natale ma agli altri quando
glieli diamo, i dieci vanno ai sindacati per gli occupanti, e siamo
d'accordo, ma gli operai che non occupano...
(voci)
Caveri
(U.V.)
- Ma se abbiamo presentato la
mozione apposta per quegli operai e si cercherà di fare le cose al
più presto, no.
Chantel
(P.S.I.)
- Scusate una cosa, noi dobbiamo
fare anche una delibera che sia accettata valida dal Coordinamento.
Perciò, noi pure essendo d'accordo con le Commissioni, con tutti i
presenti, di distribuire questi 50 milioni secondo la prassi che è
stata dichiarata accettata, io credo che perché la cosa vada liscia
noi dobbiamo mettere 50 milioni da distribuirsi secondo la Giunta
la quale si impegna immediatamente a dare i 10 milioni ai sindacati
per gli occupanti delle cose e degli altri 40 milioni. I casi sono
due: se voi dite, noi vogliamo dare inizialmente un qualcosa a
tutti e ritenete che entro 14, 15, 16 giorni non sia possibile ad
arrivare ad una definizione esatta di tutta la cifra, voi potreste
domani dire, diamo a tutti 30 mila lire, a tutti questi 323 o 324
disoccupati riservando l'altra parte dei milioni; se arriviamo al
24 a definire tutto gli diamo tutto e glieli diamo secondo i
diritti che hanno. Ma se per caso, per qualsiasi... per ritardo di
avere la situazione chiara, il bilancino come dici tu, per ritardo
qualsiasi esso sia, noi se vogliamo su questi 50 milioni possiamo
dare un acconto a tutti riservandoci che ne arriviamo al 24 glieli
diamo tutti 50, se al 24 non ci arriviamo, mettiamoci d'accordo fin
da adesso di dare una cifra di acconto a tutti riservandoci poi di
perfezionare, perché altrimenti, credete pure, non è poi così
facile risolvere il problema perché poi all'ultimo si dice che è
poi la Giunta, che sono le Commissioni, che è questo, che è
quell'altro.
Questa è una proposta di praticità, ecco.
Montesano (P.S.D.I.)
- Allora, per arrivare ad una
conclusione perché la discussione è stata abbastanza lunga, essendo
arrivati ad un accordo, bisogna presentare al Consiglio un
deliberato. Un deliberato sul quale io mi permetto di consigliare
che non si parli di salario, perché può essere un motivo, un motivo
di impugnazione da parte... e poi in più, un attimo, fatemi finire
di parlare perché vi voglio anche indicare che sia data una delega
alla Giunta per il reperimento dei fondi, di reperimento dei fondi
nessuno ha parlato, dove prendere questi fondi...
(voce)
...va bene, ma bisogna che sia data la delega alla Giunta, si parla
di 50 milioni, di 60 milioni, però deve essere detto al Consiglio
dove si prendono.
Sì, adesso leggiamo il deliberato e poi... queste due mozioni io
le ho mandate all'Assessorato alle Finanze perché venisse investito
di questo reperimento di fondi.
Fosson
(U.V.)
- ...il rinvio dell'oggetto che
comprendeva le variazioni di bilancio proprio...
Montesano (P.S.D.I.)
- Ma nella delibera bisogna che sia
delegata alla Giunta...
Fosson
(U.V.)
- D'accordo.
Montesano (P.S.D.I.)
- Ora si ricordi, Vice Presidente
Fosson, che la variazione di bilancio è legge, cioè prima di un
mese non torna indietro, se si vogliono spendere prima bisogna che
si segua una strada che non sia quella.
È così, le variazioni di bilancio ritornano dopo un mese, cioè
ritornano al primo di gennaio.
È una cosa importante questa del reperimento dei fondi, perché
altrimenti si fanno delle chiacchiere senza ritrovare la sostanza
per venire incontro a questi assistenti.
Allora è stato concordato, Presidente, questo, benissimo, allora
il Presidente della Giunta dà lettura del testo che viene
presentato al Consiglio per la votazione.
Per favore, Consiglieri Mappelli, Germano, ascoltate perché dopo
dite che non avete sentito.
Dujany
(D.P.)
- ...di una delibera che rispetta
anche le esigenze formali amministrative.
Allora le mozioni sarebbero trasformate in un deliberato del
Consiglio regionale di questo tipo: "Il Consiglio delibera di
delegare alla Giunta regionale l'adozione dei provvedimenti
deliberativi per la concessione di sussidi assistenziali alle
famiglie bisognose dei lavoratori della bassa Valle per una
complessiva spesa massima di lire 50 milioni, da erogare per lire
10 milioni entro il 15 dicembre 1971 e per lire 40 milioni da
erogare successivamente sentite le Commissioni consiliari Affari
Generali e Finanze, Industria e Commercio, Sanità ed Assistenza,
nonché le Organizzazioni Sindacali ed il Comitato di zona;
2°) di delegare altresì alla Giunta regionale l'adozione dei
provvedimenti deliberativi per la concessione e il finanziamento
della spesa di 50 milioni di cui sopra".
Manganoni
(P.C.I.)
- Quei 10 milioni che vanno
solo a quelli che occupano, no, e agli altri? Cioè non per Natale,
il problema è quello...
(Bordon:
Per il Natale del '72)
...ah! Per il '72 come per la Cogne, dopo un anno glieli hanno
dati. Allora la proposta di Chantel che diceva agli altri oltre ai
10 milioni dai sindacati, siamo d'accordo per gli occupanti, agli
altri che non occupano...
Montesano (P.S.D.I.)
- Manganoni, abbiamo chiuso, per
favore abbiamo chiuso e non incominciamo questa discussione.
Ora il Consiglio ha ascoltato il deliberato letto dal Presidente
della Giunta che io porterò al voto del Consiglio. Io aggiungerei,
da parte mia, che a questa delibera venga seguita un'altra delibera
di immediata esecutività, questo per ragioni di immediatezza, è
vero.
Vice Presidente Fosson, lei mi chiede continuamente la parola,
ma mi lasci finire di parlare.
Io propongo che a questa delibera faccia seguito un'altra
delibera, la solita, di immediata esecutività, per ragioni che
tutti possono comprendere per quella tempestività con cui devono
essere erogati questi sussidi.
È d'accordo il Consiglio, la delibera poi viene elaborata con la
solita formula dalla Segreteria rogante e quindi dopo aver dato la
parola al Vice Presidente Fosson per un chiarimento, poi la
passiamo ai voti della proposta della Giunta.
Fosson
(U.V.)
- Siamo d'accordo sulla formulazione
della parte deliberativa per quanto concerne la parte finanziaria
della nostra mozione. Quindi d'accordo su quello.
Però nella nostra mozione chiediamo qualche cos'altro. Ora,
dico, non so, volevo solo chiedere non quale modalità si metteva in
votazione questo, è stato proposto e chiarito i motivi per cui si
variava la parte finanziaria, siamo d'accordo, però anche il
Presidente ha detto che c'è tutta un'altra azione da fare e che noi
riteniamo e che la chiediamo nella mozione e dove invitiamo tutte
le forze, non una questione prioritaria dell'Union Valdôtaine, ma
chiediamo l'apporto di tutte le forze per continuare a premere ed
arrivare a qualche cosa su questo punto qui.
Quindi bisognerà aggiungere questo affare. Ora la questione lì è
stata fatta, noi avevamo fatto la question in francese, lì è stata
fatta in italiano, quindi...
Montesano (P.S.D.I)
- Si può formulare questo concetto.
Sentiamo il Presidente della Giunta.
Dujany
(D.P.)
- Se vi è sufficiente, io potrei a
nome della Giunta, prendere l'impegno formale a che i prossimi
incontri, le prossime riunioni che dovrebbero aver luogo per
risolvere e per esaminare questa seconda parte contenuta nella
mozione, siano fatte assieme a rappresentanti di ogni gruppo.
Tonino (P.S.I.U.P.)
- Io, essendo anche uno che ha
presentato la mozione, non solo presentato, ma anche preso
l'iniziativa di questa mozione, vedo che qualcuno si dimentica
facilmente che il PSIUP prende queste iniziative nel Consiglio, e
intanto per ribadire che noi insistiamo con dire che i dieci
milioni devono essere dati esclusivamente o alle operaie che
occupano lo stabilimento Filature Brambilla e agli altri operai
licenziati sia dato un acconto, questo lo potete fare benissimo, un
acconto di 20 mila lire; 25-30, da stabilire, altrimenti, questa
gente passa le feste di Natale, arriveranno al mese di febbraio e
marzo e non avranno percepito nemmeno una lira; e questa è
un'ingiustizia che noi facciamo, questo se vogliamo lo possiamo
fare.
Montesano (P.S.D.I.)
- Nessun altro interviene? Allora
chiudiamo la discussione e passiamo, dopo aver sentito le
dichiarazioni del Presidente della Giunta nelle quali ha espresso
l'impegno da parte della Giunta di perseguire gli altri obiettivi
indicati dal Vice Presidente Fosson, possiamo passare ai voti.
Chi è d'accordo alzi la mano.
Tonino (P.S.I.U.P.)
- Ci sono delle assicurazioni su
quanto io ho chiesto adesso, che anche per gli altri... sia dato un
acconto, altrimenti se non c'è questa assicurazione e poi, sappiamo
benissimo che il tempo è denaro, quindi, bisognerebbe che ci sia un
impegno, che si dia un acconto anche...
(parlano
assieme...)
Fosson
(U.V.)
- Io prego i Signori Consiglieri,
quando ho annunciato la votazione, di non chiedere più la parola,
perché prossimamente non la darò più.
Io ho detto: si vota. Parecchie volte succede che si interrompa
la votazione, cosa che non si può permettere...
(voci)
...l'ho chiesto; ci sono testimoni, ci sono trentaquattro
testimoni...
Sentite Bordon, io leggo, anzi faccio rileggere, perché non
capisco questa calligrafia, faccio rileggere la delibera, si vota
questa delibera e non l'altra.
Prego il Consigliere Andrione di leggere la delibera.
Si vota questa delibera.
Andrione
(U.V.)
-
"Delibera: 1) di delegare
alla Giunta regionale l'adozione dei provvedimenti deliberativi per
la concessione di sussidi assistenziali alle famiglie bisognose di
lavoratori disoccupati della Bassa Valle d'Aosta per una
complessiva spesa massima di lire 50.000.000 da erogare per lire
10.000.000 entro il 15 dicembre 1971 e per lire 40.000.000 da
erogare successivamente sentite le Commissioni consiliari Affari
Generali, e Finanze, Industria e Commercio e Sanità e Assistenza,
nonché le organizzazioni sindacali e i comitati di zona.
2) di delegare altresì alla Giunta regionale l'adozione dei
provvedimenti deliberativi per l'approvazione e il finanziamento
della spesa di lire 50.000.000 di cui sopra".
Montesano (P.S.D.I.)
- D'accordo?
Bordon (D.C.)
- ...solo questo; noi non siamo intervenuti
prima... la discussione era già abbastanza calda, quindi non era il
caso, tanto più che qui, poi, a un certo momento ci si ripete
tutti, si ripete e si rimugina tutto quello che si è detto prima, e
quindi era inutile.
Il problema era soltanto questo: di dare gli altri 40.000.000
successivamente; per tanti di noi la preoccupazione è questa;
questo "successivamente" vuol dire un mese, due mesi, tre mesi, o
vuol dire anche un lasso di tempo, ecco la discussione che faccio
io con il mio nemico Manganoni, perché una volta tanto ci
incontriamo perché è giusto. La data, si può dire la data, entro il
24 dicembre, non si può dire perché diamo ancora un'altra volta
delle illusioni e non riusciamo a portare avanti questo
problema.
Allora vogliamo dire: entro la fine dell'anno; vogliamo dire
entro la befana, ma un termine ci dovrebbe essere; questo primo
discorso.
Secondo discorso, Tonino dice: diamo un acconto di 30.000 lire,
lì in quell'affare non è detto niente di tutto questo, è solo
detto: "successivamente"... possiamo mettere un termine? Questa è
la domanda che chiediamo noi.
Perché effettivamente il ragionamento che si faceva prima...
Montesano (P.S.D.I.)
- Per favore Chantel e il ragionier
Peretto, per favore, ragionier Peretto..., la discussione che si
faceva prima era proprio questa, a un certo momento si
distribuiscono i dieci milioni e quelli partono, per direttissima,
e tutti sono a posto e soddisfatti, quello che non ha occupato la
fabbrica probabilmente è riuscita a fare qualche cosa fuori, quello
là invece ha messo tutta la sua giornata, ma è indubbio che anche
quello che è fuori ha bisogno di qualche cosa. Sarà stabilire il
metro, nella misura, però quello che è rimasto a casa, che ha
cercato di tirarsi da fare ecc... merita forse un po' meno, non
stiamo qui, non è il caso mio di fare questa misurazione. Però,
arrivato ad un certo momento, vede distribuire 10 milioni, ma non
vede arrivare niente, neanche una lira. Questo è il discorso che
facevamo, almeno che seguivamo e condividevamo.
Ora si deve vedere se si può porre un termine, è troppo poco
entro il 24, vuol dire che sapranno che arriverà per la fine
dell'anno, ma io chiederei un termine, se è possibile. Perché sennò
è inutile, allora, allora gli creiamo un'altra illusione, cosa che
abbiamo già detto precedentemente, perché adesso siamo avviati
andiamo avanti, perché qui si ripete sempre la stessa cosa. È
indubbio, ha detto bene Pollicini, il problema deve andare avanti,
non abbiamo mai detto niente, ma Dujany l'ha pur ripetuto
attraverso il Ministero delle Partecipazioni, attraverso tutti
quegli organi dove abbiamo potuto intervenire siamo intervenuti e
se è necessario faremo venire il Ministro Piccoli ad Aosta a dire
che cosa hanno cercato di fare.
Però questo è un altro problema che va avanti, perché dice bene
l'amico Dujany quando bisogna insegnargli a pescare, ma se questa
gente qui sa pescare, ma non trova i pesci da pescare perché non ha
lavoro, questa gente sa lavorare ma se il lavoro non c'è, "belle
che pescato madama". Questo è il discorso.
Quindi, io chiedo se è possibile, non per fare della demagogia
che non è il caso, noi siamo anche un po' al di sopra di tutto
questo, anzi questo nostro silenzio che forse felicemente abbiamo
rotto adesso poteva anche sembrare un disinteresse, invece
votandolo si vedeva. Ma è proprio una preoccupazione, vogliamo fare
una cosa pratica sì o no, allora è inutile di star lì a dire diamo
i 40 milioni successivamente, campa cavallo, perché non sarà
naturalmente facile trovare il metro per distribuirli, ma dobbiamo
trovarlo entro un certo lasso di tempo.
Dolchi (P.C.I.)
- Non ripeto le cose su cui siamo
d'accordo, mi sembra che la parola "successivamente" è quella che
preoccupa il Consiglio in vista delle scadenze che ci sono alla
fine di questo mese.
Direi che forse, più che stabilire un termine per l'erogazione
della somma a tutti, diciamo così, sarebbe opportuno, in base alla
deliberazione che ci apprestiamo a votare, che è stata eletta,
stabilire semmai una data già fin da adesso perché avvengano quelle
operazioni con la maggior sollecitudine possibile che sono previste
nella deliberazione.
Cioè fin da adesso stabilire l'incontro giunto alle
organizzazioni sindacali, Commissione Affari Generali che devono
proporre, che devono realizzare il piano di distribuzione.
Dujany
(D.P.)
- Io pensavo di non dover più
intervenire perché mi pare che la Giunta come organo esecutivo del
Consiglio doveva sentire il dovere di concludere velocemente tutte
queste operazioni che sono oggetto di deliberazione odierna.
Comunque, siccome vedo che ci sono delle perplessità e delle
incertezze, potrei prendere questo impegno: allora, entro il 15
dicembre ci siamo impegnati di erogare questo denaro, entro il 15
dicembre ci impegniamo di riunire le Commissioni.
Vedetevela, insomma siete poi tutti voi nelle Commissioni, santa
pace...
Montesano (P.S.D.I.)
- Chiudiamo questa discussione,
prendiamo atto delle dichiarazioni del Presidente della Giunta. Per
favore Chantel, perché altrimenti incominciamo da capo.
Mi pare che questo argomento sia stato spulciato da tutte le
parti, è arrivato a un documento unitario concordato. Quindi io
invito il Consiglio a votare questa delibera, chi è favorevole alzi
la mano, contrari, astenuti, il Consiglio vota all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK