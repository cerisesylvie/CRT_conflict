Consiglio Regionale della Valle d'Aosta - Oggetto del Consiglio n. 1517 del 25 maggio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Costituzione e funzionamento degli organi consiliari
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1517 del 25 maggio 2022 - Resoconto
OGGETTO N. 1517/XVI - Approvazione per l'anno 2022 del
rendiconto della gestione, del piano degli indicatori e del
bilancio consolidato del Consiglio regionale della Valle
d'Aosta.
Bertin (Presidente) -
I punti n. 4 e 5 sono affrontati
congiuntamente. Il rendiconto della gestione per l'anno 2021 rileva
il corretto utilizzo delle risorse messe a disposizione per il
regolare svolgimento dell'attività del Consiglio regionale e dei
suoi organi incardinati. Il rendiconto della gestione per l'anno
2021 è stato redatto, secondo i principi contabili
dell'armonizzazione, suddividendo le entrate in titoli e tipologie
e le uscite in missioni, programmi e titoli. La gestione contabile
è stata effettuata contestualmente nel modo finanziario e in quello
economico patrimoniale.
Il totale delle entrate 2021, al netto delle partite di giro
dell'avanzo 2020, ammonta a 8 milioni 673 mila euro. L'assegnazione
a credito del bilancio regionale in favore del Consiglio regionale
ammonta a euro 8 milioni 500 mila euro, di cui 8 milioni 160 mila
euro sono stati destinati alle coperture delle spese correnti,
mentre 340 mila euro alla copertura delle spese in conto capitale.
Il totale delle spese 2021, al netto delle partite di giro e
dell'avanzo proveniente dall'anno 2020, ammonta a euro 7 milioni
786 mila.
Al termine del 2021 si rilevano avanzi di amministrazione che
ammontano a euro 1 milione 127 mila, derivanti da 1 milione 662
mila 800 euro di fondo cassa al 31 dicembre 2021, cui si sommano 71
mila 718 euro di residui attivi, detratti 588 mila euro di residui
passivi e detratti 19 mila 313 euro relativi al fondo pluriennale
vincolato per le spese in conto capitale.
Parte dell'avanzo, pari a 827 mila euro, è stato vincolato alla
restituzione alla Regione autonoma Valle d'Aosta, come è previsto
dall'articolo 15 del regolamento interno di contabilità del
Consiglio regionale. Tale avanzo vincolato proviene per 705 mila
euro dalla gestione della spesa corrente e 122 mila euro proviene
dalla gestione delle spese in conto capitale. Il restante avanzo,
pari a 150 mila euro, provenienti dall'anno precedente e da 150
mila euro provenienti dall'anno 2021, è stato accantonato, in
previsione delle erogazioni future di fine mandato a favore dei
consiglieri regionali uscenti. Contestualmente al rendiconto della
gestione 2021, vengono approvati il piano degli indicatori e il
bilancio consolidato tra il Consiglio regionale e l'Istituto per il
sistema previdenziale dei consiglieri regionali.
È allegata al rendiconto la relazione dell'anno 2021
sull'attività svolta dal Comitato regionale per le comunicazioni
CoReCom, predisposta ai sensi dell'articolo 14 della legge
regionale 26 del 2001.
Sulla proposta di assestamento del bilancio di previsione del
Consiglio regionale per l'anno 2022 ha espresso parere favorevole,
in data 26 aprile, il Collegio dei revisori dei conti, istituito
con legge regionale n. 14 del 15 giugno 2021, i cui componenti
effettivi sono stati nominati dalla Giunta regionale, con
deliberazione n. 96 del 31 gennaio 2022, e formalmente insediati
l'11 febbraio scorso. Poiché ai sensi dell'articolo 8 della citata
legge, l'attività di vigilanza da parte del Consiglio è avviata con
la costituzione ed è riferita al ciclo di programmazione del
triennio 2022-2024, l'attività del Collegio dei revisori ha inizio
le sue verifiche contabili relative all'esercizio 2022, risultando
pertanto esclusa la verifica del rendiconto sulla gestione del
2021.
Se non vi sono interventi, possiamo mettere in votazione in modo
distinto i punti 4 e 5 dell'ordine del giorno.
Punto n. 4, la votazione è aperta.
Esito della votazione:
Presenti, votanti e favorevoli: 35
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK