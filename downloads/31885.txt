Consiglio Regionale della Valle d'Aosta - Oggetto del Consiglio n. 754 del 7 ottobre 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FORESTE E TERRITORI MONTANI
Corpo forestale valdostano e relative strutture
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 754 del 7 ottobre 2009 - Resoconto
OGGETTO N. 754/XIII - Interrogazione a risposta immediata:
"Proposte di razionalizzazione del Corpo forestale
valdostano".
Interrogazione a risposta immediata
Appreso dai giornali locali che la Giunta regionale ha inteso
"razionalizzare" il Corpo forestale della Valle d'Aosta istituito
con la legge regionale 6, dell'11 marzo 1968;
Tenuto conto dell'importante ruolo che svolge il Corpo
forestale riguardo alla prevenzione, sorveglianza, valorizzazione
del patrimonio ambientale, che lo porta ad assumere ben più ampie
competenze che vanno dalla tutela del patrimonio faunistico e
forestale, alla sorveglianza delle aree naturali protette, alla
prevenzione degli incendi e direzione delle attività di
spegnimento, dal concorso alle attività di protezione civile, alle
attività didattiche e di sensibilizzazione, alle attività sportive
a quelle di polizia giudiziaria;
Ricordato l'intervento dell'Assessore all'Agricoltura e
Risorse Naturali,
Giuseppe
Isabellon
, in occasione del 40° anniversario del
Corpo forestale valdostano, che ha voluto sottolineare l'importanza
dell'attuale gestione "autonoma" del Corpo forestale ottenuta
attraverso evoluzioni legislative che, con particolare riferimento
alla legge regionale numero 9 del 2007, hanno permesso la
riorganizzazione dell'organico con l'istituzione delle cariche di
Comandante e Vice comandante e che ha ribadito la prospettiva di
lavorare ancora in sinergia tra l'Amministrazione regionale e Corpo
forestale, puntando a miglioramenti e perfezionamenti che
garantiscano sempre la produttiva distribuzione delle dotazioni e
delle competenze;
Rilevato che sono state sollevate da più parti obiezioni
rispetto a alcune proposte di "razionalizzazione" come la riduzione
delle sedi e la riallocazione del personale e le modalità di tale
decisione;
Evidenziato che la pianta organica del Corpo forestale della
Valle d'Aosta non è attualmente al completo e che urge un concorso
per colmare tali lacune di organico;
i sottoscritti Consiglieri regionali
Interrogano
l'Assessore competente per sapere se si vuol consentire al
Consiglio regionale, attraverso le sue Commissioni, più esaustiva e
approfondita analisi della questione, vista l'importanza del Corpo
forestale della Valle d'Aosta.
F.to: Donzel - Carmela Fontana - Rigo
Président
- La parole au Conseiller Donzel.
Donzel (PD)
- Aprendo il giornale
La Stampa
del 30
settembre, ho appreso di un dibattito piuttosto acceso sulla
questione che riguarda una possibile razionalizzazione del Corpo
forestale. Trattandosi di un argomento di grossa importanza, ho
ritenuto opportuno attivare immediatamente una richiesta per capire
se un argomento di questo tipo possa essere oggetto di discussione
nelle Commissioni competenti, proprio perché immaginavo che una
questione del genere non potesse essere risolta con una semplice
delibera. Immaginavo che anche la stessa delibera, se discussa in
Commissione, avrebbe potuto avere una riflessione comune e
condivisa, perché le percezioni rispetto a questo tipo di soluzione
sono confuse, io stesso non ho le idee molto chiare, non riesco a
capire esattamente quale sia l'obiettivo, atteso che c'era una
percezione collettiva di un potenziamento del Corpo forestale per
le funzioni che svolge assolutamente varie e importanti. Era quindi
la volontà di capire e di approfondire, non è certo questa la sede,
l'interrogazione breve, dove fare questa cosa, ma si chiedeva di
avere la possibilità di parlarne più diffusamente in
Commissione.
Président
- La parole à l'Assesseur à l'agriculture et
aux ressources naturelles, Isabellon.
Isabellon (UV)
- Grazie, Presidente. Premesso che
l'argomento sarà trattato in maniera più approfondita in una
successiva interrogazione, rispondo brevemente alla questione.
Ricordo solo gli aspetti normativi: la legge regionale 8 luglio
2002, n. 12, all'articolo 4 cita che l'articolazione della
struttura organizzativa del Corpo forestale è definita
dall'articolo 8 della legge n. 45/1995, tenuto conto che per lo
svolgimento dei propri compiti il Corpo forestale si compone di una
sede centrale, suddivisa in strutture tecniche di stazioni
forestali, costituenti unità operative periferiche, il cui numero,
sede, circoscrizione territoriale ed organico sono determinati con
deliberazione della Giunta regionale, sulla base delle indicazioni
formulate dal Comandante del Corpo forestale, sentite le
amministrazioni degli enti locali territorialmente interessati,
quindi questo risulta essere di competenza della Giunta.
Mentre è importante dire - lo ricorderò anche successivamente -
che le Commissioni consiliari potranno occuparsi fra poco tempo del
nuovo regolamento del Corpo forestale, una volta approvato dalla
Giunta, che darà le direttive per il funzionamento del Corpo:
assunzioni, concorsi, passaggi di livello. In questo caso saranno
coinvolte le Commissioni e il Consiglio. Questo è previsto dalla
legge n. 9/2007, che ha visto la riorganizzazione del Corpo
forestale attraverso le figure di Comandante e Vice Comandante,
quindi sarà quella la sede di dibattito all'interno delle
Commissioni.
Président
- La parole au Conseiller Donzel.
Donzel (PD)
- Non cambio l'avviso del tipo di
interrogazione che ho fatto; ritenevo importante, comunque senza
nulla togliere che è competenza della Giunta quella cosa, che vi
fosse un passaggio in Commissione. Lo ha dimostrato recentemente
una questione su una delibera che riguardava gli organici regionali
rispetto ad un corso di aggiornamento, la delibera è stata corretta
anche grazie ai suggerimenti che sono arrivati da una Commissione.
Pur rimanendo le competenze in capo alla Giunta, quindi quello che
si dice è semplicemente che magari è un passaggio da approfondire
in Commissione e poi le competenze rimangono in capo alla Giunta
ma, se quest'ultima ha deciso, è chiaro che l'avviso e i
suggerimenti che potrebbero venire dalle Commissioni a quel punto
non hanno alcun peso. Rimaniamo quindi dell'avviso che sarebbe
opportuno parlarne. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK