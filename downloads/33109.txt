Consiglio Regionale della Valle d'Aosta - Oggetto del Consiglio n. 1577 del 26 gennaio 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Disabili
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1577 del 26 gennaio 2011 - Resoconto
OGGETTO N. 1577/XIII - Interrogazione: "Estensione del
servizio di trasporto "Allô Nuit" alle persone con disabilità
motoria".
Interrogazione
Richiamato l'ordine del giorno approvato all'unanimità in
data 15 luglio 2010 dal Consiglio regionale in occasione della
discussione sull'adesione della Regione Valle d'Aosta ai "Principi
della Convenzione delle Nazioni Unite sui diritti delle persone con
disabilità nell'ambito delle linee-guida delle politiche regionali
in tema di disabilità";
Sottolineato quanto riportato nell'ordine del giorno
sopraccitato laddove si impegna l'Assessore regionale competente "a
proporre l'estensione del servizio di trasporto a chiamata serale e
notturno, nell'ambito del sub-bacino "Aosta e cintura", anche alle
persone con disabilità motoria introducendo nelle clausole della
Convenzione tra la Regione Autonoma Valle d'Aosta e la società
aggiudicataria, in scadenza il 31/12/2010, la presenza tra le
vetture di almeno un automezzo allestito per il trasporto anche
delle persone con disabilità motoria";
Constatato che il servizio "Allô Nuit", diversamente da
quanto prospettato dall'ordine del giorno, non è ancora disponibile
per le persone con disabilità motoria;
i sottoscritti Consiglieri regionali
Interrogano
L'Assessore competente per conoscere:
1) quali sono le ragioni del ritardo nell'estensione del
servizio riportato in premessa;
2) se l'Assessore conferma l'impegno assunto in occasione
dell'approvazione dell'ordine del giorno sopra citato;
3) quali sono state le azioni intraprese dall'Assessorato al
fine di estendere il servizio di trasporto notturno;
4) se e quando il servizio in questione sarà disponibile
anche per le persone con disabilità motoria.
F.to: Bertin - Giuseppe Cerise
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Merci M. le Président.
Nell'interrogazione si presenta quanto approvato con l'ordine
del giorno del 15 luglio e si pone la domanda di
"quali sono le
ragioni del ritardo dell'estensione del servizio"
. Le ragioni
del ritardo nell'adeguamento della convenzione in scadenza il 31
dicembre 2010 - ma era già stato precisato - con la previsione di
utilizzo di automezzi allestiti per il trasporto per disabili
nell'ambito del servizio denominato
Allô Nuit
, risiedono nel
fatto che tale servizio rientra nell'affidamento del trasporto
pubblico locale regionale, che aveva la sua naturale scadenza
proprio il 31 dicembre 2010 e che avrebbe dovuto essere aggiudicato
per il periodo 2011-2020, a partire dal 1° gennaio 2011. Ciò non ha
potuto aver luogo per difficoltà procedurali ed interpretative
nello svolgimento della gara; si tratta di un affidamento
complessivamente di 213.000.000 di euro a base d'asta, che ha
determinato una proroga tecnica che avrete sicuramente visto, nel
senso che ci sono le apposite delibere di Giunta approvate nel mese
di dicembre, e quindi il mantenimento delle condizioni in essere
per tutti i servizi correlati, ivi compreso il servizio denominato
Allô Nuit
.
La seconda domanda:
"se l'Assessore conferma l'impegno"
.
Questo impegno è, per l'Assessorato, fuori discussione; vero è che
la congiuntura procedurale sopra descritta costituisce un elemento
di forte criticità per addivenire finalmente all'estensione del
servizio alle persone diversamente abili.
"Quali sono state le azioni..."
: l'Assessorato aveva
provveduto, a firma mia, a richiedere alla società aggiudicataria
del servizio in forma scritta - poi le lascio le copie, se le
interessano -, in data 5 agosto 2010, un parere circa la
fattibilità dell'iniziativa proposta. Non avendo ricevuto risposta,
ha quindi provveduto ad inviare un sollecito in data 23 dicembre
2010, al quale l'aggiudicataria ha dato riscontro recentemente: il
18 gennaio è stato dato riscontro alla lettera del 5 agosto e al
sollecito del 23 dicembre. Nella risposta la medesima ha comunicato
la propria disponibilità di massima all'iniziativa, impegnandosi a
dotarsi di un apposito veicolo attrezzato da utilizzare in orario
diurno per il servizio denominato
Allô Bus
e in orario
notturno per quello denominato
Allô Nuit
. Tuttavia l'attuale
situazione di indeterminatezza sui futuri affidamenti e sull'esito
della procedura di gara non può che far rimandare qualsiasi
iniziativa ed investimento ad eventuale aggiudicazione avvenuta,
qualora fosse la SVAP ad aggiudicarsela. Qualora l'aggiudicatario
del sub-bacino Centro Valle - all'interno del quale sono inseriti
Aosta e cintura - dovesse infatti cambiare, ogni ragionamento
dovrebbe essere riproposto al nuovo concessionario individuato.
Quarta domanda:
"se e quando il servizio in questione sarà
disponibile anche per le persone con disabilità motoria"
...nel
caso di aggiudicazione del sub-bacino Centro Valle allo stesso
aggiudicatario attuale è verosimile che l'iniziativa in oggetto
possa trovare applicazione nel corso del secondo semestre 2011. In
alternativa, con il subentro di un nuovo soggetto aggiudicatario,
l'iniziativa sarebbe quasi certamente rimandata al 2012, perché se
ci fosse un nuovo aggiudicatario va definito totalmente il nuovo
sistema. Questa è la situazione.
Président
- La parole au Conseiller Bertin.
Bertin (ALPE)
- Ringrazio l'Assessore per la
risposta.
Sono soddisfatto del fatto che conferma l'impegno, anche se in
questi mesi si sarebbe potuto definire - almeno da un punto di
vista dello scenario futuro - quali potevano essere gli impegni da
parte dei futuri aggiudicatari. Sapevo anch'io che era stato
rinviato il tutto, ma in questi mesi, al di là delle lettere...fra
l'altro questa questione delle lettere è un fatto tipico, quando si
parla di trasporti lei cita sempre lettere, sarà perché la posta
non funziona bene, ma le risposte arrivano chissà quando...non
vorrei che alla fine dei cinque anni ci si ritrovasse con un
romanzo epistolare fra lei e i vari soggetti! Questo è un piccolo
impegno che ha preso, ma che può essere significativo anche per
cambiare l'immagine di
Allô Nuit
, che rischia di diventare
un trasporto notturno di chi non riesce a guidare per avere
eccessivamente bevuto.
La invito a seguire in modo più puntuale questa cosa e, al di là
delle lettere di sollecitazione da parte della struttura, di
esprimere una volontà politica in questo senso. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK