Consiglio Regionale della Valle d'Aosta - Oggetto del Consiglio n. 880 del 6 ottobre 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SANITÀ VETERINARIA E ZOOTECNIA
Zootecnia
Precedente
Successivo
Resoconto integrale del dibattito dell'aula
Oggetto del Consiglio n. 880 del 6 ottobre 1999 - Resoconto
OGGETTO N. 880/XI Aggiornamento dell'ammontare dei contributi
e dei premi nel settore zootecnico, ai sensi dell'articolo 34 della
legge regionale 6 luglio 1984, n. 30, per l'anno 1999.
Deliberazione Il Consiglio
Richiamato l’articolo 34 della legge regionale 6
luglio 1984, n. 30 che prevede l’aggiornamento
biennale dei contributi e dei premi nel settore zootecnico ed in
particolare di quelli previsti ai punti 30, 31 e 33 della stessa
legge, da stabilirsi con apposita deliberazione del Consiglio
regionale;
Richiamata la deliberazione del Consiglio regionale, oggetto
2755/X del 24 settembre 1997, con la quale si è provveduto
all’aggiornamento dei contributi e dei premi per gli
anni 1997/1998;
Rilevata la necessità di definire l’ammontare dei
contributi e dei premi per l’anno 1999 in attesa di
una revisione degli interventi nel settore a partire
dall’anno 2000 in considerazione della prossima
entrata in vigore della normativa comunitaria sulle linee
programmatiche del documento della Commissione UE, denominato
"Agenda 2000";
Sentita l’Association Régionale Éleveurs
Valdôtains, in sigla A.R.E.V., che ha espresso le proprie
osservazioni con lettera del 1° giugno 1999, indirizzata
all’Assessore Agricoltura e Risorse Naturali, signor
Carlo PERRIN, che sostanzialmente richiede un aumento
dell’ammontare dei contributi di lire 7.840.000.000,
somma pari allo stanziamento previsto nel bilancio 1998 e
precedenti della Regione, per la concessione di una misura annuale
ai titolari di allevamento che mantengono la qualifica sanitaria di
ufficialmente indenne, ai sensi della legge regionale 7 novembre
1994, n. 66;
Rilevata, tuttavia, l’opportunità di confermare,
per l’anno 1999, gli stessi importi deliberati per
il biennio 1997/1998, in attesa di una revisione degli interventi
nel settore in linea con gli orientamenti
dell’Unione Europea;
Rilevato, come nel passato, che la quota associativa
obbligatoria all’Association Régionale Éleveurs
Valdôtains degli allevatori aderenti, prevista dallo Statuto e
stabilita dall’Associazione, venga separata dal
contributo dovuto per i punti 2 e 6 dell’allegato A
della presente deliberazione e versata all’A.R.E.V.
sulla base di delega di ritenuta rilasciata alla Regione da ogni
singolo allevatore socio;
Visto il Regolamento 16 agosto 1994, n. 7, di applicazione della
legge regionale 6 luglio 1984, n. 30;
Richiamata la deliberazione di Giunta regionale n. 2 in data 11
gennaio 1999 concernente l’approvazione del bilancio
di gestione per l’anno 1999 e per il triennio
1999/2001, con attribuzione alle strutture dirigenziali di quote di
bilancio e degli obiettivi gestionali correlati e di disposizioni
applicative, nonché la circolare n. 4 in data 29 gennaio 1999
(prot. n. 252/5/SGT);
Visto, inoltre, l’obiettivo n. 151001 concernente
"Promozione e attuazione di iniziative tendenti al miglioramento e
all’incremento della produzione zootecnica
regionale";
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n 44, in ordine alla
sottoposizione dell’atto a controllo;
Visto il parere favorevole rilasciato dal Direttore della
Direzione Politiche Agricole e Sviluppo Zootecnico
dell’Assessorato Agricoltura e Risorse Naturali, ai
sensi del combinato disposto degli articoli 13, comma 1, lettera e)
e 59, comma 2, della legge regionale 23 ottobre 1995, n. 45, sulla
legittimità della presente deliberazione;
Visto il parere della III Commissione consiliare permanente;
Delibera
1) di determinare negli importi di cui
all’allegato A della presente deliberazione
l’ammontare dei singoli contributi e premi nel
settore zootecnico per l’anno 1999, in applicazione
degli articoli 30, 31, 33 e 34 della legge regionale 6 luglio 1994,
n. 30 e successive modificazioni;
2) di stabilire che dal contributo dovuto di cui ai punti 2 e 6
dell’allegato A, venga separata la quota associativa
dovuta all’A.R.E.V., decisa
dall’Associazione stessa e liquidata
dall’Amministrazione regionale previa apposita
delega rilasciata da ogni singolo allevatore e ricevuta dalla
Regione;
3) di dare atto che alla liquidazione si provvederà con
successivi provvedimenti del Direttore della Direzione Politiche
Agricole e Sviluppo Zootecnico dell’Assessorato
Agricoltura e Risorse Naturali.
Allegato A
(Omissis)
Président
La parole à l'Assesseur à l'agriculture et aux
ressources naturelles, Perrin.
Perrin (UV)
La legge n. 30 prevede interventi nel settore
zootecnico e l'articolo 34 precisa che l'ammontare di questi
contributi e dei premi è stabilito con apposita deliberazione del
Consiglio regionale, e che sarà aggiornato ogni due anni. Siamo
nella fase iniziale del biennio, nella fase quindi di
rideterminazione degli aiuti e contributi.
La nostra proposta è quella di riconfermare e le modalità e gli
importi degli aiuti finora concessi, per il fatto che è in corso
una completa revisione degli interventi a sostegno della
zootecnica, anche in considerazione delle nuove direttive della
politica agricola comunitaria, per cui una riprogrammazione degli
interventi sarà fatta per il periodo 2000-2006. Quindi il tutto
verrà ridiscusso nella prossima gestione del bilancio.
Président
Je soumets au vote l'objet n° 27.1:
Conseillers présents: 31
Votants: 25
Pour: 25
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK