Consiglio Regionale della Valle d'Aosta - Oggetto del Consiglio n. 676 del 23 maggio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 676 del 23 maggio 2019 - Resoconto
OGGETTO N. 676/XV - Interrogazione a risposta immediata:
"Tutela della libertà di espressione dei docenti e degli allievi
nella scuola valdostana".
Rini (Presidente) -
Punto n. 22.01 dell'ordine del
giorno. La parola alla collega Pulz.
Pulz (ADU VDA)
- Questa interrogazione nasce dall'enorme
sconcerto provocato in me - e, per fortuna, anche in una parte
consistente della popolazione italiana, ma, purtroppo, non da tutti
gli eletti in questo Consiglio - dall'incredibile e ingiusto atto
di punizione della collega di Palermo, la professoressa Rosa Maria
Dell'Aria, docente di italiano presso l'Istituto tecnico
industriale purtroppo dedicato a Vittorio Emanuele III, con tanto
di provvedimento di sospensione di 15 giorni e dimezzamento dello
stipendio dall'Ufficio scolastico provinciale, a conclusione della
sua carriera, dopo 40 anni di onorato servizio. Questo caso è
balzato all'attenzione nazionale, e non solo, e sta surriscaldando
il dibattito politico e sindacale. La risposta è stata corale a
partire dall'immediata raccolta di migliaia di firme in poche ore
all'onda di protesta sui
social
e alla mobilitazione nelle
piazze italiane e in Valle d'Aosta anche che è solo agli inizi,
forse avete visto il video incriminato diffuso sui
social
.
Io credo che la maggior parte dei commentatori non l'abbiano
visionato, perché se obiettivamente è ben strutturato, ricco di
contenuti di alto livello, vi ricordo che stiamo parlando di
ragazzi di 15 anni, di una seconda superiore e si può forse
accettare qualche semplificazione di analisi. Allora, a fronte di
tutto ciò, noi chiediamo all'Assessore competente come intenda
tutelare nella scuola valdostana la libertà di espressione dei
docenti, cioè la libertà di insegnamento, e anche la libertà degli
allievi, la libera ricerca e la libera espressione del proprio
pensiero.
Presidente -
Per la risposta, la parola alla collega
Certan.
Certan (AV)
- Oltre all'articolo 21 della Costituzione, i
primi due commi in particolare, dedicati alla libertà di
manifestazione del pensiero, vi è poi nello specifico un articolo
che legifera e chiarisce a tal proposito. La libertà di
insegnamento appunto è garantita dall'articolo 33, ma la legge di
settore inoltre sancisce (articolo 1 del decreto legislativo n. 297
del 1994): "
nel rispetto delle norme costituzionali e degli
ordinamenti della scuola stabiliti dal presente testo unico, ai
docenti è garantita la liberà di insegnamento intesa come autonomia
didattica e come libera espressione culturale del docente
".
All'articolo 2 si dice che il docente deve avere rispetto della
coscienza morale e civile degli alunni. Vi è poi il rispetto dei
diritti inviolabili dell'articolo 2 della Costituzione: "
La
Repubblica riconosce e garantisce i diritti inviolabili dell'uomo,
sia come singolo, sia nelle formazioni sociali ove si svolge la sua
personalità...
". Chiunque in Italia dunque è libero di
esprimere il suo pensiero purché non incorra nelle violazioni del
Codice penale per ingiuria, diffamazione, incitamento a delinquere,
eccetera. I docenti hanno un compito e un ruolo sicuramente
delicato: quello di aiutare gli studenti a formarsi un criterio di
libera critica di giudizio sui fatti e sugli aspetti di cronaca ma
anche in generale di tutti i fatti che avvengono. La libertà di
manifestazione del pensiero dei docenti quindi è subordinata a
questo ulteriore valore connaturato alla loro professione di
docenti.
Per capire quanto successo nella classe della docente sospesa a
Palermo, sarebbe quanto mai opportuno conoscere in maniera
approfondita il caso e non limitarsi a leggere le notizie diffuse
dai
mass media
, che a volte sono anche discordanti fra loro.
Credo che gli insegnanti abbiano non solo il diritto, ma il dovere
di tutelare la libertà di espressione degli studenti, come
precisato precedentemente, e il compito di aiutarli a formarsi un
criterio di libera critica e di giudizio sulle cose.
Quanto alla tutela nella scuola valdostana della libertà di
espressione dei docenti e degli allievi, della libera ricerca e
della libera espressione del proprio pensiero, ritengo che la
stessa sia un diritto espresso in Costituzione e ritengo che non
sia mai stato leso e mi auguro che mai lo sia. Tra le altre cose la
Déclaration des droits de l'homme et du citoyen
dice:
"
la libre communication des pensées et des opinions est
un des droits les plus précieux de l'homme: tout citoyen peut donc
parler, écrire, imprimer librement, sauf à répondre de l'abus de
cette liberté dans les cas déterminés par la loi
".
Presidente -
Per la replica, la parola alla collega
Pulz.
Pulz (ADU VDA)
- La ringrazio, Assessora, per questi
importanti richiami normativi e anche per il richiamo alla chiara
finalità della scuola, che è quella di esercitare, come ha detto,
lo spirito critico degli allievi, educare la riflessione
strutturata, nonché all'esercizio della convivenza civile e
democratica. Il confronto costante tra il presente e il passato,
così come era impostato appunto il video, è inoltre uno degli
obiettivi fondamentali della scuola. Ricordo solo proprio a titolo
di esempio i miei 26 anni di insegnamento a cui questa vicenda mi
ha fatto ripensare, perché mi immedesimo molto facilmente in questa
professoressa di Palermo, ricordo anche quegli anni difficili in
cui in classe ho avuto allievi dichiaratamente fascisti, persino
allieve e a nessuno ho mai negato il diritto e la libertà di
espressione come nemmeno i colleghi, perché in definitiva non ci
interessa tanto che cosa pensino gli studenti, ma che siano capaci
di pensare.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK