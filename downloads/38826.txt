Consiglio Regionale della Valle d'Aosta - Oggetto del Consiglio n. 2288 del 27 luglio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INFORMAZIONE
Radiotelecomunicazioni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2288 del 27 luglio 2016 - Resoconto
OGGETTO N. 2288/XIV - Interrogazione: "Ritardi nella
concessione delle autorizzazioni di accesso alla rete di fibra
ottica ad operatori di telecomunicazioni".
Rosset (Presidente) -
Punto n. 6 dell'ordine del giorno.
Ha chiesto la parola il Presidente della Regione, ne ha
facoltà.
Rollandin (UV) -
Per quanto concerne la prima domanda,
solo il 15 aprile scorso, a seguito della precedente
interrogazione, e non il 13 giugno 2014, è pervenuta agli uffici
dell'Amministrazione regionale e protocollata con n. 2631/ICT la
richiesta formale d'interesse all'ospitalità presso il nodo di
Châtillon da parte della società FastAlp. Con nota protocollata n.
2655/ICT del 3 maggio 2016, alla citata società è stato comunicato
l'avvio delle attività amministrative per la definizione della
convenzione di ospitalità da sottoscrivere per l'utilizzo delle
aree predisposte. Gli uffici hanno comunicato che nei prossimi
giorni sarà inviato lo schema di convenzione per l'utilizzo
dell'area e, se questo schema sarà condiviso dall'operatore, si
potrà quindi procedere alla formalizzazione della concessione e
successivamente alla consegna dell'area che permette l'accesso al
nodo dell'operatore, consegna che potrebbe avvenire entro il mese
di agosto o, al più tardi, i primi giorni di settembre.
Per quanto riguarda la seconda domanda, ovvero se l'attesa dei
720 giorni appaia ragionevole, in parte ho già detto rispondendo
alla prima domanda...la richiesta è risalente al 15 aprile...per
cui rimangono pochi giorni per la risposta, che credo possa avere
esito positivo e che fosse l'aspetto che in particolare le
interessava.
Presidente -
Per la replica, ha chiesto la parola il
Consigliere Cognetta, ne ha facoltà.
Cognetta (M5S) -
Finalmente giungiamo forse alla fine di
questo lungo percorso, perché vedremo se effettivamente è così.
Forse la domanda non era stata posta in forma ufficiale, ma ci sono
diverse
e-mail
di carteggio tra quest'azienda, come ho detto
nella passata interrogazione e chi dovrebbe occuparsi dei nodi
TOPIX; poi che non venga considerata formale nel vero senso della
parola una richiesta fatta via
mail
, mi consenta, ma questo
mi sembra un po' esagerato. Io quindi spero che finalmente si dia
luogo a questo accesso all'interno del nodo di Châtillon e che poi
si risolvano anche gli altri problemi, perché, visto che c'è stata
una manifestazione d'interesse rispetto alla gestione di questa
cosa, spero che finalmente gli operatori possano gestire questa
cosa.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK