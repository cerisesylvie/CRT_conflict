Consiglio Regionale della Valle d'Aosta - Oggetto del Consiglio n. 2250 del 22 febbraio 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Aeroporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2250 del 22 febbraio 2012 - Resoconto
OGGETTO N. 2250/XIII - Interpellanza: "Interventi per evitare
la chiusura dell'aeroporto regionale da parte del Governo
nazionale".
Interpellanza
Appreso che il Governo si occuperà a breve di una
razionalizzazione degli aeroporti, e che lo stesso sta valutando
l'opzione di eliminare gli aeroporti più piccoli e incapaci di
autofinanziarsi;
Considerato che tra i 24 scali classificati quali
"complementari", ovvero tra gli scali a rischio di chiusura, perché
meno importanti e non strategici, con una ridotta domanda di
passeggeri, ci sarebbe anche l'aeroporto di Aosta;
Evidenziato che dato l'ingente investimento di denaro
pubblico nell'aeroporto valdostano, a fronte del quale peraltro non
si è ancora provveduto alla riattivazione dei servizi di
collegamento Aosta-Roma, la Regione non possa consentire in alcun
modo che lo scalo aostano sia eliminato;
la sottoscritta Consigliera regionale
Interpella
la Giunta regionale per sapere se intenda attivarsi al fine
di scongiurare il pericolo di chiusura dell'aeroporto valdostano da
parte del governo nazionale.
F.to: Carmela Fontana
Presidente
- La parola alla Consigliera Carmela
Fontana.
Fontana (PD)
- Grazie Presidente.
Appreso che il Governo si occuperà a breve di una
razionalizzazione degli aeroporti, e che lo stesso sta valutando
l'opzione di eliminare gli aeroporti più piccoli ed incapaci di
autofinanziarsi; considerato che tra i 24 scali classificati quali
"complementari", ovvero tra gli scali a rischio di chiusura, perché
meno importanti e non strategici, con una ridotta domanda di
passeggeri, ci sarebbe anche l'aeroporto di Aosta; evidenziato che
dato l'ingente investimento di denaro pubblico nell'aeroporto
valdostano, a fronte del quale peraltro non si è ancora provveduto
alla riattivazione dei servizi di collegamento Aosta-Roma, la
Regione non possa consentire in alcun modo che lo scalo aostano sia
eliminato, volevamo capire se si intende attivarsi al fine di
scongiurare il pericolo di chiusura dell'aeroporto valdostano.
Grazie.
Presidente
- La parola all'Assessore al turismo, sport,
commercio e trasporti, Marguerettaz.
Marguerettaz (UV)
- Grazie Presidente.
Innanzitutto si evidenzia che lo scalo regionale è un aeroporto
che...ancorché aperto al traffico nazionale ed internazionale,
configurabile come "privato", perché non appartiene al demanio
aeroportuale nazionale e pertanto non è assegnato ad ENAC, ma è di
proprietà della Regione che ha direttamente - non tramite ENAC -
individuato nella società ADVA il proprio concessionario e gestore.
In virtù di tale situazione, le spese di gestione sono in capo alla
Regione ed alla società di gestione, la quale, a sua volta, riceve
un corrispettivo regionale a parziale copertura delle proprie
spese.
È solo la Regione che può chiudere in via definitiva
l'aeroporto, mentre ENAC può disporne la chiusura essenzialmente in
via temporanea, nell'ambito della sua attività di vigilanza e delle
sue funzioni ispettive e sanzionatorie, qualora venissero a mancare
nell'ambito della gestione i necessari requisiti di affidabilità e
di sicurezza.
Peraltro lo Stato ha addirittura concorso, attraverso due APQ
sottoscritti da ENAC e dai Ministeri delle infrastrutture e
trasporti e dello sviluppo economico, ad alcuni interventi di
implementazione dello scalo, quali l'allungamento della pista,
l'installazione di apparati di radioassistenza, la nuova
aerostazione (quest'ultima tuttora in corso di costruzione). Al di
fuori di tali investimenti lo Stato non sostiene spese direttamente
collegate alla gestione dell'aeroporto Corrado Gex, ma soltanto al
limite per quelle attività istituzionali di vigilanza da parte
dell'ENAC. In buona sostanza, qualora lo Stato qualificasse come
complementare o minore o secondario il nostro scalo, non dovrebbe
cambiare nulla, perché di fatto lo Stato non ne è proprietario,
sicché non può chiuderlo e non ne sostiene le spese di gestione,
quindi non può trasferirle alla Regione, che già se ne fa carico.
Al più potrebbe stabilire di non effettuarvi ulteriori
investimenti, decisione che avrebbe scarso impatto, visto che non
sono previsti ulteriori APQ, che il piano di sviluppo aeroportuale
è quasi completato e che la Regione ha da sempre sostenuto
interamente - ad eccezione degli interventi disciplinati dagli APQ
- investimenti legati all'implementazione di manufatti, di impianti
ed all'acquisto di attrezzature ed apparecchiature.
Presidente
- La parola alla Consigliera Carmela
Fontana.
Fontana (PD)
- Grazie Presidente. Ringrazio l'Assessore
per queste conferme. La mia era una preoccupazione, perché ne ho
sentito parlare tanto. Sapevo che la Regione ne aveva una parte, ma
non ero sicura se sull'altra rimanenza il Governo poteva incidere.
Questo mi rassicura e mi ritengo soddisfatta. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK