Consiglio Regionale della Valle d'Aosta - Oggetto del Consiglio n. 1489 del 1° dicembre 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1489 del 1° dicembre 2010 - Resoconto
OGGETTO N. 1489/XIII - Interrogazione a risposta immediata:
"Iniziative per scongiurare la chiusura del servizio di ludoteca
presso l'Ospedale Beauregard".
Interrogazione a risposta immediata
Venuti a conoscenza che, nell'ambito dei tagli al proprio
bilancio preventivo 2011, l'Azienda sanitaria locale USL della
Valle d'Aosta-Vallée d'Aoste ha previsto la chiusura, a partire dal
1° gennaio prossimo, del servizio di ludoteca e spazio gioco per i
bambini ricoverati presso l'ospedale Beauregard di Aosta;
Ribadito che i tagli al bilancio della sanità valdostana
devono riguardare innanzitutto gli sprechi e i privilegi e non i
servizi alle persone;
Sottolineata l'ulteriore gravità della scelta che colpisce
una delle fasce più deboli della popolazione in un momento in cui
si trova ospedalizzata, condizione già di per sé difficile anche
per un adulto;
i sottoscritti Consiglieri regionali
Interrogano
l'Assessore competente per sapere quali iniziative ha assunto
affinché l'USL riveda la propria decisione.
F.to: Carmela Fontana - Rigo - Donzel
Président
- La parole à la Conseillère Carmela
Fontana.
Fontana (PD)
- Grazie Presidente.
Con questa interpellanza volevamo mettere a conoscenza il
Consiglio che nell'ambito dei tagli al proprio bilancio preventivo
dal 2011 l'azienda USL della Valle d'Aosta ha previsto la chiusura,
a partire dal 1° gennaio prossimo, del servizio di ludoteca e
spazio gioco per bambini ricoverati presso l'ospedale Beauregard di
Aosta. I tagli al bilancio della sanità valdostana devono
riguardare anzitutto gli sprechi, i privilegi e non i servizi alla
persona. L'ulteriore gravità della scelta colpisce una delle fasce
più deboli della popolazione che in un momento di crisi si trova
ospedalizzata, condizioni già di per sé difficili anche per un
adulto. Pertanto volevamo conoscere dall'Assessore quali iniziative
ha assunto affinché l'USL riveda la propria decisione. Grazie.
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie Presidente.
Per quanto riguarda il servizio di ludoteca, che è presente da
circa una decina di anni, l'azienda USL, nell'affrontare la
pianificazione 2011 in ossequio alle indicazioni di contenimento e
razionalizzazione della spesa, ha esaminato tutte le attività che
non si configurano come livello essenziale di assistenza come
prestazione sanitaria resa direttamente ai cittadini, valutando
quindi la sostenibilità economica. Nel caso di specie, per quanto
riguarda la ludoteca, è un servizio che costa circa 42.500 euro
all'anno, e si tiene conto che dal 2009 (nel 2010 in particolare)
c'è stata una riduzione fortunatamente delle giornate di degenza,
da 3,2 del 2009 a 3,5 del 2010, e poi abbiamo fatto una ricerca e
si è visto come in ospedali come il "Gaslini" di Genova, il "Regina
Margherita" di Torino e tanti altri, questo servizio viene reso
esclusivamente ad opera di associazioni di volontariato, senza
alcun onere a carico del Servizio sanitario. Ora la nostra idea non
è quella di chiudere la ludoteca, ma di cercare di ricondurla in
questi termini.
Président
- La parole à la Conseillère Carmela
Fontana.
Fontana (PD)
- Assessore, mi dispiace, ma questa volta
sono rimasta delusa della sua risposta. Già il Consiglio scorso mi
aveva assicurato, quando le ho detto che c'erano tutti questi tagli
all'USL, che si lavorava per tagliare gli sprechi e i privilegi,
non i servizi alla persona! Nemmeno 10 giorni dopo c'è un taglio,
ma fosse stato ancora un altro taglio diverso che non andava a
toccare una fascia debole come i bambini, non mi sarebbe stato
tanto a cuore.
Vi voglio solo leggere le motivazioni:
"Ragioni di
risparmio
- spiega il direttore della struttura di
comunicazione dell'azienda USL, Giorgio Galli -
per la necessità
di riduzione della spesa; tutto ciò che esula dai servizi
essenziali sarà tagliato, si tratta di una delle tante convenzioni
che a partire dal 1° gennaio 2011 non saranno rinnovate".
Adesso mi chiedo, partiamo dall'esempio che è stato già fatto
questo taglio de "L'Isola che non c'è", che è dedicato ai bambini
della pediatria; qui, secondo me, si parte con il piede sbagliato
per un'azienda che deve dare servizi. Gli sprechi, dico solo
questi, si possono ravvisare invece in quei soldi che si danno ai
dirigenti sugli obiettivi aziendali, si tratta...
Presidente
- ...scusi, collega, guardi che le risposte
devono essere se lei è soddisfatta o meno, perché questo dice il
Regolamento. Allora presenti un'interpellanza, non una
question
time
.
Fontana (PD)
- Va bene, chiedo all'Assessore l'impegno
che riveda questo servizio. Va bene, farò un'interpellanza il
prossimo Consiglio. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK