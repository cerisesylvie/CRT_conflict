Consiglio Regionale della Valle d'Aosta - Oggetto del Consiglio n. 250 del 12 maggio 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 250 del 12 maggio 1982 - Resoconto
OGGETTO N. 250/VII - RIPARTIZIONE TRA LE COMUNITA' MONTANE
DEI FONDI PER SPESE DI INVESTIMENTO AD ESSE DESTINATE PER L'ANNO
1981 DALLO STATO.
PRESIDENTE
: Do lettura del testo della delibera:
IL CONSIGLIO
-
richiamata la legge statale 3 dicembre 1971, n.
1102;
-
richiamata la legge regionale 5 aprile 1973, n. 13,
DELIBERA
1) di approvare la ripartizione e l'erogazione a favore delle
Comunità Montane della regione delle seguenti somme assegnate dallo
Stato per l'anno 1981:
C.M.n. 1 Mont Blanc L. 105.315.000
C. M. n. 2 Grand Paradis L. 200. 717.000
C. M. n. 3 Grand Combin L. 148.680.000
C.M. n. 4 Mont Emilius L. 156.113.000
C. M. n. 5 Marmore L. 185. 850.000
C. M. n. 6 Evançon L. 239.127.000
C.M. n. 7 Mont Rose L. 203.197. 500
L. 1.238. 999. 500
2)
di stabilire che alla liquidazione delle somme di
cui si tratta si provveda in base a richiesta del Presidente della
Comunità Montana corredata dalla deliberazione del Consiglio di
Comunità, regolarmente esecutiva, di approvazione del piano di
spesa, per l'ammontare della spesa stessa;
3)
di impegnare le spese di cui sopra ammontanti a
complessive Lire 1.238.999.500 al capitolo 22720 del bilancio
preventivo della regione per l'anno 1982 che presenta la necessaria
disponibilità ("Spese sui fondi assegnati dallo Stato per la
redazione e l'attuazione del piano di sviluppo delle Comunità
Montane.")
PRESIDENTE
: La parola al Presidente della Giunta; ne ha
facoltà.
ANDRIONE - (UV):
Si tratta del normale provvedimento, di
intesa con le Comunità Montane, di distribuzione di fondi dello
Stato arrivati a destinazione circa dieci giorni fa, per il
1981.
PRESIDENTE
: La parola al Consigliere Tonino; ne ha
facoltà.
TONINO - (PCI):
Questa volta il provvedimento di
distribuzione dei fondi tra le comunità montane avviene in modo
solerte e ce ne felicitiamo perché ricordiamo che l'anno scorso la
Giunta aveva fatto la ripartizione con quasi un anno di ritardo ed
insieme a quello dell'anno successivo, perché vi era stata una
dimenticanza, così si era detto in quell'occasione.
C'è stato un modesto incremento dei fondi, troppo modesto per
dare un ruolo alle comunità montane; nel frattempo, tuttavia, lo
voglio riprecisare anche in questa occasione, lo Stato ha
legiferato sul ruolo delle comunità montane modificando la
precedente legislazione, prevedendo la possibilità delle regioni di
finanziare le comunità montane; attraverso esse le regioni stesse
potranno esercitare alcune funzioni.
Le comunità montane, con questi modestissimi fondi, svolgono
un'attività che è trascurabile nella nostra regione e molti si
chiedono se hanno ancora un senso. Basta guardare il bilancio che
in questi giorni stanno approvando le varie comunità montane: vi. è
una dispersione di fondi perché, appunto, i fondi sono modesti, non
sono fondi che permettono l'impostazione di programmi di sviluppo
che siano degni di questo nome.
Si tratta, secondo noi, di dare più forza alle comunità montane
con un intervento regionale adeguato. Prendo atto che questa Giunta
regionale ha più volte detto e affermato di non voler assumere
impegni in tal senso nei confronti delle comunità montane. Abbiamo
una posizione diversa; lo sottolineiamo anche oggi, nel momento in
cui ci apprestiamo ad approvare questi atti che sono di tipo
burocratico, di ripartizione dei fondi.
Naturalmente siamo d'accordo su questa ripartizione, anche se
avviene in modo, appunto, burocratico
Quello che ci premeva sottolineare, ancora una volta, è il fatto
che la Giunta si presenta col solito fogliettino per ripartire i
fondi alle comunità montane; questo provvedimento è l'unico atto
che, nell'arco di un anno, la Giunta assume a favore delle comunità
montane. Crediamo sia un fatto a dir poco vergognoso. Si tratta di
impostazioni diverse; tuttavia, credo sia doveroso da parte nostra
ricordarlo ogni volta.
PRESIDENTE
: Ha chiesto la parola il Presidente della
Giunta. Prima di dargliela, chiedo se ci sono altri che intendono
intervenire su questo oggetto.
La parola al Presidente della Giunta; ne ha facoltà.
ANDRIONE - (UV
): In primo luogo osservo che non mi sembra
corretto definire "vergognosa" una differenza di idee perché, visto
che c'è la possibilità di pensare diversamente, non vedo dove sia
la vergogna nel non avere opinioni analoghe a quelle espresse dal
Consigliere Tonino.
In secondo luogo, osservo che le modifiche legislative apportate
non hanno mutato il sistema delle comunità montane.
Lo Stato italiano ha sovente l'abitudine di dire: "Visto che io
faccio le leggi e non faccio i finanziamenti, non ho nulla di
contrario a che altri mettano a disposizione i soldi."
Avevo detto tanti anni fa che mi aspettavo che un giorno ci
avrebbero passato anche le Poste, visto come funzionano. Questo
però non cambia il fatto che concettualmente, così come sono
organizzate, come enti di programmazione, le comunità montane non
rispondono a nostro avviso - e questo sotto il profilo
giuridico-istituzionale - alle richieste che continua a fare il
Consigliere Tonino; egli ha il diritto di farle, ma noi abbiamo il
diritto di dire che, secondo noi, non corrispondono alla
realtà.
PRESIDENTE
: Ci sono dichiarazioni di voto?
Metto in approvazione la deliberazione n. 250.
ESITO DELLA VOTAZIONE
Presenti, votanti e favorevoli: 20
Il Consiglio approva all'unanimità.
PRESIDENTE
: La presidenza vorrebbe fare una proposta,
vediamo se coincide con quella della presidenza della Giunta: data
l'importanza dell'argomento, propongo di rinviare ad oggi
pomeriggio il punto n. 17 e di passare all'esame dei punti 18, 19 e
20 anche perché, a quanto risulta, i punti 19 e 20 non saranno,
forse, discussi, ma, in relazione ad essi, vi saranno delle
richieste di rinvio. Pertanto, potremmo terminare i lavori con
l'esame dei punti 18, 19 e 20. D'accordo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK