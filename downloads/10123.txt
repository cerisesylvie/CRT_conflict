Consiglio Regionale della Valle d'Aosta - Oggetto del Consiglio n. 1116 del 21 marzo 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1116 del 21 marzo 1990 - Resoconto
OGGETTO N. 1116/IX - Disegno di legge: "Rifinanziamento della
legge regionale 19 febbraio 1987, n. 10 concernente nor-me per la
formazione, la riqualificazione e l'aggiornamento degli operatori
dei servizi sociali e assistenziali".
Presidente - Ha chiesto di parlare l'Assessore alla Sanità e
Assistenza Sociale Lanièce, ne ha fa-coltà.
Lanièce (DC)
- Visto che sono otto leggi consecutive che
riguardano il prelievo dei fondi globali, proporrei di fare una
illustrazione velocissima per tutti gli argomenti in oggetto,
tenendo con-to che le Commissioni competenti hanno già es-presso
unanime parere favorevole, quindi non ci sono dei grossi
problemi
Il progetto 146 è il rifinanziamento della legge 10/87, che
prevede interventi a favore dei servizi assistenziali e sociali. Il
progetto 147 riguarda il rifinanziamento della legge per il centro
tossicodipendenti di Talapé. Il progetto 148 è il finan-ziamento
della legge sul risanamento; durante il dibattito in Commissione
erano stati chiesti al-cuni dati che mi sono portato dietro,
tenendo conto che dovrebbe esserci un contenimento di spesa, visto
che per quanto riguarda la brucellosi i casi sono in forte
diminuzione. Il progetto 149 riguarda l'inserimento lavorativo dei
portatori di handicap. Per quanto riguarda il progetto di legge
150, l'applicazione della legge n. 17, qui avrei da proporre due
emendamenti nella parte spesa, cioè al capitolo 41900 anzichè 700
milioni 400 milioni, al capitolo 41905 anzichè 160 milioni 510
mi-lioni, e al capitolo 41950 anzichè 550 milioni 500 milioni. E'
arrivata adesso la comunicazione da parte dell'Assessorato alle
Finanze di fare queste variazioni sulla parte "spesa".
Il disegno di legge 151 riguarda l'aumento della spesa in
applicazione della legge n. 3/86, contenente interventi a favore
degli asili nido, cioè fi-nanziamento del programma approvato dal
Consiglio stesso nella seduta del 24 gennaio.
Il progetto 152 riguarda il finanziamento delle spese per
prestazioni sanitarie aggiuntive a carico della Regione, di cui
all'art. 25 della legge 27 di-cembre 1983, n.730, che riguarda le
prestazioni dentarie e il rimborso delle spese sostenute per
l'acquisto di occhiali.
Infine, il disegno 153 riguarda l'aumento della spesa per
l'applicazione della legge regionale 15.12.82, n. 93, e successive
modificazioni, cioè le norme in materia di servizi in favore delle
persone anziane. E' il finanziamento del piano già approvato dal
Consiglio il 24 gennaio, che riguarda gli anziani.
Presidente
- Sul disegno di legge 146 è aperta la
discussione generale. Se nessun Consigliere chiede di intervenire,
dichiaro chiusa la discussione generale. Si passa all'esame
dell'articolato. Do lettura dell'articolo 1:
Articolo1
1. Per l'applicazione della legge regionale 19 febbraio 1987, n.
10 concernente norme per la formazione, la riqualificazione e
l'aggiornamento degli operatori dei servizi sociali e
assistenziali, è autorizzata per l'anno 1990 la spesa di lire
800.000.000.
2. L'onere derivante dall'applicazione della presente legge
graverà sul capitolo 49025 del bilancio di previsione della Regione
per l'anno 1990.
3. Alla copertura della spesa di lire 800.000.000 si provvede
mediante riduzione di pari importo dello stanziamento iscritto al
capitolo 50000 "Fondo globale per il finanziamento di spese per
l'adempimento di funzioni normali (spese correnti)" del bilancio di
previsione della Regione per l'anno 1990 a valere sull'apposito
accan-tonamento previsto all'allegato n. 8 al bilancio stesso.
Presidente
- Pongo in votazione l'articolo 1:
Esito della votazione:
Presenti, votanti e favorevoli: 23
Il Consiglio approva all'unanimità
Presidente
- Do lettura dell'articolo 2:
Articolo 2
1. Al bilancio di previsione della Regione per l'anno 1990 sono
apportate le seguenti variazioni:
Parte spesa
Variazione in diminuzione:
Capitolo 50000 "Fondo globale per il finanziamento di spese per
l'adempimento di funzioni normali (spese correnti)" Lire
800.000.000
Variazione in aumento:
Capitolo 49025 "Spese per la formazione, riqualificazione e
aggiornamento degli operatori dei servizi socio-assistenziali"
Legge regionale 19 febbraio 1987, n. 10
Lire 800.000.000
Presidente
- Pongo in votazione l'articolo 2:
Esito della votazione:
Presenti, votanti e favorevoli: 23
Il Consiglio approva all'unanimità
Presidente
- Do lettura dell'articolo 3:
Articolo 3
1. La presente legge è dichiarata urgente ai sensi del terzo
comma dell'articolo 31 dello Statuto Speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
Presidente- Pongo in votazione l'articolo 3:
Esito della votazione:
Presenti, votanti e favorevoli: 23
Il Consiglio approva all'unanimità
Presidente
- Pongo in votazione la legge nel suo
complesso:
Esito della votazione:
Presenti, votanti e favorevoli: 24
Il Consiglio approva all'unanimità
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK