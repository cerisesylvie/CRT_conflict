Consiglio Regionale della Valle d'Aosta - Oggetto del Consiglio n. 878 del 14 novembre 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 878 del 14 novembre 1984 - Resoconto
OGGETTO N. 878/VIII - ORGANIZZAZIONE DI UNA ESPOSIZIONE DELLE
OPERE D'ARTE ACQUISTATE DALLA REGIONE IN OCCASIONE DI UNA RECENTE
ASTA PUBBLICA. (Interrogazione).
PRESIDENTE:
Do lettura dell'interrogazione presentata dai
Consiglieri Torrione, Pascale e Breuve':
INTERROGAZIONE
Con deliberazione n. 2795 in data 11.5.1984, la Giunta regionale
approvava l'acquisto, tramite asta pubblica, di n. 42 opere di noti
pittori tra cui 27 dell'artista valdostano Italo Mus.
In sede di ratifica consiliare di tale deliberazione,
l'Assessore alla Pubblica Istruzione preannunciava che era
intenzione dell'Amministrazione regionale organizzare un'apposita
mostra di tutte le opere acquisite al patrimonio regionale.
Dal momento che a tutt'oggi non è stata adottata in tale senso
iniziativa alcuna, i sottoscritti Consiglieri regionali
INTERROGANO
l'Assessore competente per conoscere se la Giunta regionale
ritiene ancora opportuno organizzare una mostra delle opere in
questione ed in caso affermativo in quale sede ed in quale
periodo.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Borbey, ne ha facoltà.
BORBEY - (D.C.):
Entro il 15 dicembre la Giunta regionale
presenterà il programma delle esposizioni varie nelle torri, ed è
sua intenzione fare una prima esposizione di tutte le opere d'arte
di proprietà regionale, possibilmente alla Tour Fromage.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Mi dichiaro soddisfatto della
risposta, anche perché questo impegno può rappresentare un momento
culturale molto importante in Valle d'Aosta. Direi che
nell'organizzazione della mostra bisogna tener conto che le opere
del pittore valdostano Italo Mus sono sufficienti per dedicargli
una personale; quindi, se posso dare un suggerimento all'Assessore,
visto che il patrimonio dei quadri acquistati all'asta di Italo Mus
è assai consistente, farei una mostra dedicata al pittore
valdostano e non accorperei le sue opere alle altre acquistate
dalla Regione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK