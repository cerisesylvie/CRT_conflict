Consiglio Regionale della Valle d'Aosta - Oggetto del Consiglio n. 2451 del 6 febbraio 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSETTO DEL TERRITORIO
Precedente
Successivo
Resoconto integrale del dibattito dell'aula
Oggetto del Consiglio n. 2451 del 6 febbraio 2002 - Resoconto
OGGETTO N. 2451/XI Provvedimenti regionali in materia di
onerosità delle concessioni edilizie ai sensi del Capo III della
legge regionale 6 aprile 1998, n. 11. Costo di costruzione.
Deliberazione Il Consiglio
Richiamato il capo III (Onerosità delle concessioni edilizie)
del titolo VII (Disciplina dell’attività edilizia)
della legge regionale 6 aprile 1998, n. 11 (Normativa urbanistica e
di pianificazione territoriale della Valle
d’Aosta);
Visto l’articolo 64 (Contributo per il rilascio
della concessione), comma 1, della L.R. di cui sopra, ai sensi del
quale il rilascio della concessione edilizia comporta la
corresponsione di un contributo commisurato
all’incidenza delle spese di urbanizzazione nonché
al costo di costruzione;
Visto l’articolo 66 (Determinazione del costo di
costruzione per i nuovi edifici e per gli interventi su edifici
esistenti a destinazione residenziale) della medesima legge, il
quale recita testualmente:
1) Il costo di costruzione per i nuovi edifici e per gli
interventi su edifici esistenti a destinazione residenziale è
determinato, ai fini della definizione e
dell’applicazione del contributo per il rilascio
della concessione edilizia, con deliberazione del Consiglio
regionale, in misura pari ai costi massimi ammissibili definiti per
l’edilizia agevolata.
2) Con il provvedimento di cui al comma 1, il Consiglio
regionale identifica classi di edifici con caratteristiche
superiori a quelle considerate nelle vigenti disposizioni di legge
per l’edilizia agevolata, per le quali sono
determinate maggiorazioni del costo di costruzione in misura non
superiore al cinquanta per cento.
3) Il contributo per il rilascio della concessione comprende una
quota del costo di costruzione, determinata con la deliberazione
del Consiglio regionale di cui al comma 1, in funzione delle
caratteristiche e delle tipologie delle costruzioni e della loro
destinazione ed ubicazione.
4) La misura del costo di costruzione è ridotta per gli
interventi di recupero dell’esistente.
Visto l'articolo 64, comma 3, il quale prevede che apposite
deliberazioni del Consiglio regionale provvedano a disciplinare
l’adeguamento degli oneri di urbanizzazione e del
costo di costruzione;
Richiamati i provvedimenti regionali a suo tempo assunti in
attuazione della legge 28 gennaio 1977, n. 10 (Norme per
l'edificabilità dei suoli), e più specificatamente la deliberazione
della Giunta regionale n. 3705 del 22 luglio 1977, ratificata, con
modificazioni, dal Consiglio regionale con deliberazione n. 344 del
5 ottobre 1977 concernente: "Approvazione delle percentuali del
costo di costruzione dell’edilizia abitativa in
attuazione dell’articolo 6 della legge statale 28
gennaio 1977, n. 10", e modificata con deliberazione consiliare n.
1817/X del 14 febbraio 1996 concernente: "Determinazione della
quota di contributo afferente alle concessioni edilizie in
relazione al costo di costruzione", in ordine alla disciplina della
quota di contributo riferita al costo di costruzione;
Richiamato il D.M. 10 maggio 1977 (Determinazione del costo di
costruzione di nuovi edifici), e decreti successivi, emanati in
attuazione dell’articolo 6 della legge 28 gennaio
1977, n. 10;
Rilevata la necessità di provvedere agli adempimenti previsti
dalle disposizioni sopracitate;
Rilevato, che, per quanto concerne la determinazione della quota
di contributo commisurata all’incidenza del costo di
costruzione per i nuovi edifici e per gli interventi su edifici
esistenti a destinazione residenziale, è necessario definire:
1) il costo di costruzione in misura pari ai costi massimi
ammissibili definiti per l’edilizia agevolata;
2) la quota di detto costo, definita secondo le indicazioni
fornite in merito dalla legge, atta a determinare la relativa quota
del contributo;
3) la superficie complessiva alla quale, ai fini della
determinazione del costo di costruzione
dell’edificio, si applica il costo unitario a metro
quadrato;
4) le classi di edifici per le quali sono determinate
maggiorazioni del costo di costruzione;
Preso atto che, per quanto concerne la definizione del costo di
costruzione, i costi massimi ammissibili per
l’edilizia agevolata, sia per i nuovi edifici che
per gli interventi su edifici esistenti, sono stati definiti dalla
Giunta regionale, a norma della lettera g) del primo comma
dell’articolo 4 della legge 5 agosto 1978, n. 457,
con provvedimento n. 1365 del 30 aprile 2001, e che pertanto tali
costi massimi ammissibili sono da ritenersi pari a:
A) costo massimo ammissibile per i nuovi edifici:
Euro 600,00 (1) per ogni metro quadrato di superficie
complessiva.
Così calcolato:
- costo base di realizzazione tecnica per interventi di nuova
edificazione:
euro/mq 610,82 (£/mq 1.182.708)
- arrotondamento: euro/mq 600,00 (£/mq 1.161.762)
(1) pari a lire 1.161.762
B) costo massimo ammissibile per gli interventi su edifici
esistenti:
Euro 550,00 (2) per ogni metro quadrato di superficie
complessiva.
Così calcolato:
- costo base di realizzazione tecnica per il recupero
primario:
euro/mq 366,60 (£/mq 709.836) +
- costo base di realizzazione tecnica per il recupero
secondario:
euro/mq 203,61 (£/mq 394.244) =
- totale: euro/mq 570,21 (£/mq 1.104.080)
- arrotondamento: euro/mq 550,00 (£/mq 1.064.949)
(2) pari a lire 1.064.949;
Ritenuto, per quanto concerne la quota del costo di costruzione
relativa al contributo per il rilascio della concessione, da
determinarsi in funzione delle caratteristiche e delle tipologie
delle costruzioni e della loro destinazione ed ubicazione, di:
- riconfermare, con gli opportuni adeguamenti, la ripartizione
in quattro classi dei comuni della Regione in rapporto
all’effetto turistico, di cui al punto 1°) della
deliberazione di Giunta regionale n. 3705 del 22 luglio 1977,
ratificata, con modificazioni, dal Consiglio regionale con
deliberazione n. 344 del 5 ottobre 1977 (vedi allegato A);
- definire, come di seguito specificato, le percentuali per la
determinazione della quota di contributo relativa al costo di
costruzione degli edifici con destinazione abitativa:
COMUNI A EFFETTO TURISTICO
irrilevante
basso
medio
forte
Interventi su edifici esistenti
2,1%
2,3%
2,5%
2,7%
Nuovi edifici aventi non più di 3 piani fuori terra e non più
di 450 mq di superficie complessiva
2,6%
3,4%
4,2%
5,0%
Nuovi edifici aventi più di 3 piani fuori terra e/o più di
450 mq di superficie complessiva
4,5%
5,3%
6,5%
7,6%
Ritenuto di dover far proprie le determinazioni a suo tempo
assunte dal Ministro per i Lavori pubblici con il richiamato
decreto ministeriale 10 maggio 1977, per quanto concerne:
- l’individuazione della superficie complessiva,
alla quale, ai fini della determinazione del costo di costruzione
dell’edificio, si applica il costo unitario a metro
quadrato;
- l’identificazione delle classi di edifici con
caratteristiche superiori a quelle considerate nelle vigenti
disposizioni di legge per l’edilizia agevolata, per
le quali sono determinate maggiorazioni del detto costo di
costruzione in misura non superiore al cinquanta per cento;
Ritenuto, inoltre, di dover stabilire che, in assenza di
apposite deliberazioni del Consiglio regionale che provvedano a
disciplinare l’adeguamento del costo di costruzione,
il costo di costruzione, così come definito dal presente
provvedimento, sia adeguato annualmente in ragione
dell’intervenuta variazione dei costi di costruzione
accertata dall’Istituto nazionale di statistica
(ISTAT);
Ritenuto, ancora, che il primo adeguamento annuale debba
applicarsi alle concessioni edilizie la cui domanda sia pervenuta
al Comune, completa, in data successiva al 31 dicembre 2002 e che
analogamente, per gli anni a seguire, l’adeguamento
annuale debba applicarsi alle concessioni edilizie la cui domanda
sia pervenuta al comune, completa, in data successiva al 31
dicembre di ogni anno;
Richiamato il parere del Consiglio permanente degli enti locali
espresso, ai sensi di legge, con nota n. 2464/2001/CP del 3
settembre 2001, il quale esprime parere favorevole
sull’impostazione della proposta di deliberazione,
non concordando tuttavia "sulle risultanze della tabella di
ripartizione dei Comuni in rapporto all’effetto
turistico, in quanto non rispecchiante la realtà. Si chiede
pertanto il riesame della tabella suddetta, che dovrebbe contenere,
oltre ai parametri analizzati, altri parametri quali: numero dei
castelli, degli alberghi, dei ristoranti, delle pizzerie, dei
musei, delle piste di fondo, delle stazioni sciistiche, delle
discoteche, degli ostelli della gioventù, delle aree picnic, dei
monumenti storici, degli agriturismi, delle piste ciclabili, dei
campi sportivi, ecc., presenti sul territorio e rapportati alla
popolazione residente";
Ritenuto che le richieste del Consiglio permanente degli enti
locali non possano essere prese in considerazione nella
classificazione dei Comuni ad effetto turistico per le motivazioni
di seguito esposte:
Fermo restando che le attrezzature elencate nel parere producono
indubitabilmente un "effetto turistico" delle località e quindi dei
Comuni in cui sono ubicate (si pensi solo, ad esempio, ai "domaines
skiables", sia per lo sci da discesa che per lo sci da fondo), così
come le strutture destinate alla ricettività turistica (ostelli
della gioventù, agriturismi; gli alberghi sono stati erroneamente
citati in quanto già presi in considerazione nella classificazione
cui si fa riferimento), al fine di valutare la correttezza o meno
della classificazione proposta occorre tuttavia esaminare con
attenzione le sue finalità.
Innanzitutto, la L.R. n. 11/98, ripetendo peraltro quanto già
previsto in precedenza dalla legge statale n. 10/77, ha previsto
che la quota del costo di costruzione sia determinata con
deliberazione del Consiglio regionale "in funzione delle
caratteristiche e delle tipologie delle costruzioni e della loro
destinazione ed ubicazione" (art. 66, comma 3).
Il provvedimento non intende di conseguenza modificare i criteri
con i quali la quota del costo di costruzione era stata a suo tempo
determinata con deliberazione n. 3705 del 22 luglio 1977,
ratificata, con modificazioni, dal Consiglio regionale con
deliberazione n. 344 del 5 ottobre 1977.
Come si deduce dalla premessa a tale deliberazione, i comuni
sono stati classificati in rapporto all’effetto
turistico al fine di determinare la quota del costo di costruzione,
come previsto dalla legge, in funzione
dell’ubicazione delle costruzioni.
In proposito, il provvedimento recita esplicitamente:
"Tenuto conto delle particolari condizioni della Regione, il
Presidente ritiene che in ordine all’ubicazione
delle costruzioni debbano essere presi in considerazione territori
comunali che, sotto il profilo dei valori immobiliari, sono
considerabili omogenei, e che tale omogeneità possa essere
prevalentemente misurabile sulla base dello sviluppo turistico
proprio dei singoli Comuni."
"A tale base infatti si collegano, nella realtà valdostana, i
fenomeni di crescita dei suddetti valori?"
Sono stati, di conseguenza, scelti quei "misuratori" che sono
stati ritenuti maggiormente idonei ad evidenziare i territori
comunali considerabili omogenei sotto il profilo dei valori
immobiliari.
Conseguentemente, per quel che qui interessa, sono stati presi
in considerazione gli "indicatori" che di fatto "misurano" la
quantità di popolazione turistica insediabile, rapportata alla
popolazione residente, ed in particolare le stanze non occupate (le
quali, con discreta attendibilità, "misurano" la quantità di
abitazioni temporanee o "seconde case" presenti) e i posti letto in
alberghi, pensioni e locande, anch’essi rapportati
alla popolazione residente. Tali "indicatori", nella nostra realtà,
sono senz’altro da mettere in relazione diretta con
i valori immobiliari delle aree.
Sono state invece escluse le varie "attrezzature" ed
"infrastrutture" (impianti sportivi, ristoranti, musei, castelli,
ecc.), che, pur avendo rilevanza ai fini turistici, hanno un
effetto senza dubbio modesto nell’incidere sui
valori immobiliari, e pertanto nell’incidere sulla
classificazione dei Comuni ad effetto turistico, tenuto conto della
finalità della classificazione medesima.
Come risulta poi dalla relazione allegata al provvedimento, "le
classi dei comuni sono state aggiornate facendo uso degli stessi
"misuratori" utilizzati a suo tempo per la loro definizione, tenuto
conto dei mutamenti intercorsi e dei dati attualmente
disponibili".
Pertanto, tenuto conto delle specifiche osservazioni del
Consiglio permanente degli enti locali e di quanto sopra
specificato, si ritiene che non debbano essere prese in
considerazione, nella classificazione dei Comuni ad effetto
turistico, tutte le "attrezzature" ed "infrastrutture", anche se
direttamente collegate all’insediabilità turistica
(in particolare, con riferimento espresso al parere, i castelli, i
ristoranti, le pizzerie, i musei, le piste di fondo, le stazioni
sciistiche, le discoteche, le aree picnic, i monumenti storici, le
piste ciclabili, i campi sportivi, ecc.).
Per quanto concerne invece le richieste del Consiglio permanente
degli enti locali che concernono l’insediabilità
turistica (alberghi, ostelli della gioventù, agriturismi), si
osserva che:
- gli alberghi sono stati erroneamente citati, in quanto sono
stati presi in considerazione;
- gli ostelli della gioventù non sono stati presi in
considerazione in quanto, data la loro particolare natura e
finalità sono stati ritenuti non suscettibili di modificare i
valori immobiliari delle aree;
- analoga considerazione deve essere svolta per gli agriturismi,
i quali, tra l’altro, non possono essere ubicati che
in zone di PRG in cui è ammessa l’attività agricola
e non possono essere gestiti che da imprenditori agricoli, a
complemento della loro attività;
Preso atto che l’assunzione del presente
provvedimento comporta la revoca dei provvedimenti più sopra citati
a suo tempo assunti dalla Regione in materia di onerosità delle
concessioni edilizie;
Richiamata la legislazione in materia urbanistica, paesaggistica
ed ambientale;
Richiamata la deliberazione della Giunta regionale n. 13 in data
11 gennaio 2001 concernente l’approvazione del
bilancio di gestione per il triennio 2001/2003 con attribuzione
alle strutture dirigenziali di quote di bilancio e degli obiettivi
gestionali correlati e di disposizioni applicative;
Visto il parere favorevole rilasciato dal Direttore della
Direzione urbanistica, ai sensi del combinato disposto
dell’articolo 13, comma 1, lettera e), e
dell’articolo 59, comma 2, della legge regionale 23
ottobre 1995, n. 45, in ordine alla legittimità della presente
deliberazione;
Ai sensi degli articoli 64 e 66 della legge regionale 6 aprile
1998, n. 11;
Visto il parere della III Commissione consiliare permanente;
Delibera
1) di determinare il costo di costruzione per i nuovi edifici e
per gli interventi sugli edifici esistenti a destinazione
residenziale in misura pari a:
A) costo massimo ammissibile per i nuovi edifici:
Euro 600,00 (1) per ogni metro quadrato di superficie
complessiva.
(1) pari a lire 1.161.762
B) costo massimo ammissibile per gli interventi su edifici
esistenti:
Euro 550,00 (2) per ogni metro quadrato di superficie
complessiva.
(2) pari a lire 1.064.949;
2) di ripartire in quattro classi i comuni della regione in
rapporto all’effetto turistico, come di seguito
riportato:
Effetto turistico
IRRILEVANTE
Effetto turistico
BASSO
Effetto turistico
MEDIO
Effetto turistico
FORTE
Aymavilles
Sarre
Brissogne
Charvensod
Fénis
Jovençan
Nus
Pollein
Quart
Saint-Christophe
Chambave
Châtillon
Pontey
Arnad
Champdepraz
Issogne
Montjovet
Verrès
Donnas
Hône
Pont-Saint-Martin
Aosta
La Salle
Morgex
Arvier
Avise
Introd
Rhêmes-Saint-Georges
Saint-Pierre
Villeneuve
Allein
Bionaz
Doues
Gignod
Oyace
Roisan
Valpelline
Saint-Marcel
Emarèse
Saint-Denis
Verrayes
Challand-Saint-Victor
Bard
Fontainemore
Lillianes
Perloz
Pontboset
Issime
Rhêmes-Notre-Dame
Saint-Nicolas
Valgrisenche
Valsavarenche
Etroubles
Ollomont
Saint-Oyen
Saint-Rhémy-en-Bosses
Gressan (2)
Antey-Saint-André
Chamois
La Magdeleine
Torgnon
Brusson
Challand-Saint-Anselme
Champorcher
Gaby
Courmayeur
La Thuile
Pré-St-Didier
Cogne
Gressan (1)
Saint-Vincent
Valtournenche
Ayas
Gressoney-La-Trinité
Gressoney-Saint-Jean
(1) nella parte di territorio situata a quota superiore a 800
mt. s.l.m.
(2) nella parte di territorio situata a quota inferiore a 800
mt. s.l.m.
3) di approvare le seguenti percentuali per la determinazione
della quota di contributo, afferente alle concessioni, relativa al
costo di costruzione degli edifici con destinazione abitativa:
COMUNI A EFFETTO TURISTICO
irrilevante
basso
medio
forte
Interventi su edifici esistenti
2,1%
2,3%
2,5%
2,7%
Nuovi edifici aventi non più di 3 piani fuori terra e non più
di 450 mq di superficie complessiva
2,6%
3,4%
4,2%
5,0%
Nuovi edifici aventi più di 3 piani fuori terra e/o più di
450 mq di superficie complessiva
4,5%
5,3%
6,5%
7,6%
4) di definire, come di seguito indicato, le superfici alle
quali, ai fini della determinazione del costo di costruzione
dell’edificio, si applica il costo unitario a metro
quadrato:
Superficie complessiva (Sc)
La superficie complessiva, alla quale, ai fini della
determinazione del costo di costruzione
dell’edificio, si applica il costo unitario a metro
quadrato, è costituita dalla somma della superficie utile
abitabile, come di seguito definita, e dal 60% del totale delle
superfici non residenziali destinate a servizi ed accessori (Snr),
misurate al netto di murature, pilastri, tramezzi, sguinci e vani
di porte e finestre (Sc=Su+60%Snr).
Superficie utile abitabile (Su)
Per superficie utile abitabile si intende la superficie di
pavimento degli alloggi misurata al netto di muratura, pilastri,
tramezzi, sguinci, vani di porte e finestre, di eventuali scale
interne, di logge e di balconi.
Superficie non residenziale destinata a servizi ed accessori
(Snr)
La superficie non residenziale destinata a servizi ed accessori
riguarda:
a) cantinole, soffitte, locali motore ascensore, cabine idriche,
lavatoi comuni, centrali termiche, ed altri locali a stretto
servizio delle residenze;
b) autorimesse singole o collettive;
c) androni di ingresso e porticati liberi;
d) logge e balconi.
I porticati di cui al punto c) sono esclusi dal computo della
superficie complessiva qualora gli strumenti urbanistici ne
prescrivano l’uso pubblico.
5) di identificare, come di seguito indicato, le classi di
edifici con caratteristiche tipologiche superiori a quelle
considerate nelle vigenti disposizioni di legge per
l’edilizia agevolata, per le quali vanno determinate
maggiorazioni del costo unitario di costruzione in misura non
superiore del 50%.
Edifici con caratteristiche tipologiche superiori
Ai fini della identificazione degli edifici con caratteristiche
tipologiche superiori a quelle considerate nelle vigenti
disposizioni di legge per l’edilizia agevolata, per
le quali vanno determinate maggiorazioni del costo unitario di
costruzione non superiori al 50%, si fa riferimento agli incrementi
percentuali di detto costo stabiliti nei punti successivi per
ciascuno dei seguenti elementi:
a) superficie utile abitabile (Su);
b) superficie netta non residenziale di servizi e accessori
(Snr);
c) caratteristiche specifiche.
Incremento relativo alla superficie utile abitabile (i1)
L’incremento percentuale in funzione della
superficie è stabilito in rapporto alle seguenti classi di
superficie utile abitabile:
1) oltre 95 metri quadrati e fino a 110 metri quadrati inclusi:
5%;
2) oltre 110 metri quadrati e fino a 130 metri quadrati inclusi:
15%;
3) oltre 130 metri quadrati e fino a 160 metri quadrati inclusi:
30%;
4) oltre 160 metri quadrati: 50%.
Per ciascun fabbricato l’incremento percentuale
relativo alla superficie utile abitabile, è dato dalla somma dei
valori ottenuti moltiplicando gli incrementi percentuali di cui
sopra per i rapporti tra la superficie utile abitabile degli
alloggi compresi nelle rispettive classi e la superficie utile
abitabile dell’intero edificio.
Incremento relativo alla superficie non residenziale (i2)
L’incremento percentuale in funzione della
superficie per servizi ed accessori relativi
all’intero edificio è stabilito come appresso, con
riferimento alla percentuale di incidenza della superficie netta
totale di servizi e accessori (Snr) rispetto alla superficie utile
abitabile per edificio (Su):
1) oltre il 50 e fino al 75% compreso: 10%;
2) tra il 75 e il 100% compreso: 20%;
3) oltre il 100%: 30%.
Incremento relativo a caratteristiche particolari (i3)
Per ciascuna delle caratteristiche appresso riportate
l’incremento è pari al 10%:
1) più di un ascensore per ogni scala se questa serve meno di
sei piani sopraelevati;
2) scala di servizio non prescritta da leggi o regolamenti o
imposta da necessità di prevenzione di infortuni o di incendi;
3) altezza libera netta di piano superiore a quella minima
prescritta da norme regolamentari. Per ambienti con altezze diverse
si fa riferimento all’altezza media ponderale;
4) piscina coperta o scoperta quando sia a servizio di uno o più
edifici comprendenti meno di 15 unità immobiliari;
5) alloggi di custodia a servizio di uno o più edifici
comprendenti meno di 15 unità immobiliari.
Classi di edifici e relative maggiorazioni
Gli incrementi afferenti a ciascuno degli elementi considerati
si sommano ai fini della determinazione delle classi di
edifici.
Le classi di edifici e le relative maggiorazioni di costo di cui
al comma 2 dell’articolo 66 della legge regionale 6
aprile 1998, n. 11, sono individuate dal seguente prospetto:
1)
classe I:
percentuale di incremento fino a 5 inclusa:
nessuna maggiorazione
2)
classe II:
percentuale di incremento da 5 a 10 inclusa:
maggiorazione del 5%;
3)
classe III:
percentuale di incremento da 10 a 15 inclusa:
maggiorazione del 10%;
4)
classe IV:
percentuale di incremento da 15 a 20 inclusa:
maggiorazione del 15%;
5)
classe V:
percentuale di incremento da 20 a 25 inclusa:
maggiorazione del 20%;
6)
classe VI:
percentuale di incremento da 25 a 30 inclusa:
maggiorazione del 25%;
7)
classe VII:
percentuale di incremento da 30 a 35 inclusa:
maggiorazione del 30%;
8)
classe VIII:
percentuale di incremento da 35 a 40 inclusa:
maggiorazione del 35%;
9)
classe IX:
percentuale di incremento da 40 a 45 inclusa:
maggiorazione del 40%;
10)
classe X:
percentuale di incremento da 45 a 50 inclusa:
maggiorazione del 45%;
11)
classe XI:
oltre il 50% inclusa:
maggiorazione del 50%.
Superficie per attività turistiche, commerciali e direzionali
(St)
Alle parti di edifici residenziali nelle quali siano previsti
ambienti per attività turistiche, commerciali e direzionali si
applica il costo di costruzione maggiorato ai sensi del prospetto
soprariportato, qualora la superficie netta (Sn) di detti ambienti
e dei relativi accessori (Sa), valutati questi ultimi al 60%, non
sia superiore al 25% della superficie utile abitabile.
Costruzioni con sistemi non tradizionali
Per gli edifici realizzati con sistemi costruttivi non
tradizionali ai fini della determinazione del costo di costruzione
di cui al punto 1°) non si applicano le maggiorazioni previste a
tale titolo dalle vigenti disposizioni relative ai costi a mq
dell’edilizia agevolata.
Prospetto
Il procedimento per l’applicazione delle
maggiorazioni previste è riepilogato nell’allegato
prospetto, che costituisce parte integrante della presente
deliberazione;
6) di stabilire che le determinazioni del presente provvedimento
si applicano alle concessioni edilizie la cui domanda sia
pervenuta, completa, al Comune in data successiva alla data di
entrata in vigore del provvedimento medesimo;
7) di stabilire che, in assenza di apposite deliberazioni del
Consiglio regionale che provvedano ad adeguare il costo di
costruzione, il costo medesimo, così come determinato dal presente
provvedimento, è adeguato annualmente in ragione
dell’intervenuta variazione dei costi di costruzione
accertata dall’Istituto nazionale di statistica
(ISTAT);
8) di stabilire che il primo adeguamento annuale si applica alle
concessioni edilizie la cui domanda sia pervenuta al Comune,
completa, in data successiva al 31 dicembre 2002 e che,
analogamente, per gli anni a seguire, l’adeguamento
annuale si applica alle concessioni edilizie la cui domanda sia
pervenuta al Comune, completa, in data successiva al 31 dicembre di
ogni anno;
9) di revocare le seguenti deliberazioni di Consiglio
regionale:
a) 5 ottobre 1977, n. 344 (Ratifica della deliberazione n. 3705,
in data 22 luglio 1997, adottata dalla Giunta in via
d’urgenza, concernente: "Approvazione delle
percentuali del costo di costruzione dell’edilizia
abitativa, in attuazione dell’articolo 6 della legge
statale 28 gennaio 1977, n. 10");
b) 14 febbraio 1996, n. 1817/XI (Determinazione della quota di
contributo afferente alle concessioni edilizie in relazione al
costo di costruzione)
le cui determinazioni trovano comunque applicazione alle
concessioni edilizie la cui domanda sia pervenuta, completa, al
Comune in data antecedente alla data di entrata in vigore del
presente provvedimento.
Allegati
(Omissis)
Presidente
Pongo in votazione il provvedimento di cui al
punto 27, con gli emendamenti dell'Assessore, che sostituiscono
quelli della III Commissione, di cui do lettura:
Emendamento Il punto 2°) del deliberato è così
sostituito:
"2°) di ripartire in quattro classi i comuni della Regione in
rapporto all’effetto turistico, come di seguito
riportato e come risultante dall'allegato A, che fa parte
integrante della presente deliberazione:
Effetto turistico
IRRILEVANTE
Effetto turistico
BASSO
Effetto turistico
MEDIO
Effetto turistico
FORTE
Aymavilles
Sarre
Brissogne
Charvensod
Fénis
Jovençan
Nus
Pollein
Quart
Saint-Christophe
Chambave
Châtillon
Pontey
Arnad
Champdepraz
Issogne
Montjovet
Verrès
Donnas
Hône
Aosta
La Salle
Morgex
Arvier
Avise
Introd
Rhêmes-St-Georges
Saint-Pierre
Villeneuve
Allein
Bionaz
Doues
Gignod
Oyace
Roisan
Valpelline
Gressan (1)
Saint-Marcel
Emarèse
Saint-Denis
Verrayes
Challand-Saint-Victor
Bard
Fontainemore
Lillianes
Perloz
Pontboset
Pont-Saint-Martin
Issime
Rhêmes-Notre-Dame
Saint-Nicolas
Valgrisenche
Valsavarenche
Etroubles
Ollomont
Saint-Oyen
Saint-Rhémy-en-Bosses
Antey-St-André
Chamois
La Magdeleine
Torgnon
Brusson
Challand-Saint-Anselme
Champorcher
Gaby
Courmayeur
La Thuile
Pré-St-Didier
Cogne
Gressan (2)
Saint-Vincent
Valtournenche
Ayas
Gressoney-La-Trinité
Gressoney-Saint-Jean
(1) nella parte di territorio situata a quota inferiore a
1200 mt. s.l.m.
(2) nella parte di territorio situata a quota superiore a 1200
mt. s.l.m.
Emendamento L’allegato A) alla deliberazione è
sostituito dall’allegato A) al presente
emendamento.
Allegato
(Omissis)
Consiglieri presenti e votanti: 30
Favorevoli: 27
Contrari: 3
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK