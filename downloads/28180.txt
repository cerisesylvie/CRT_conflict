Consiglio Regionale della Valle d'Aosta - Oggetto del Consiglio n. 86 del 15 maggio 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 86 del 15 maggio 1970 - Resoconto
OGGETTO N. 86/70 - Comunicazioni del Presidente del
Consiglio.
Montesano (P.S.D.I.)
- Il Vice Presidente Benzo è pregato
di prendere posto come Vice Presidente di turno.
Si passa all'esame dell'ordine del giorno con le comunicazioni
del Presidente del Consiglio.
Prima di tutto devo dare annuncio al Consiglio del decesso
avvenuto questa mattina dell'ex Consigliere regionale Barmasse
Michele, il quale, fra l'altro, è il padre di un nostro funzionario
ai Lavori Pubblici e che va ricordato in questo Consiglio per
l'opera da lui svolta in questo consesso, appunto, dal 1954 al
1959. Egli era esponente del Partito socialista italiano, e noi
oggi, all'inizio di questa seduta eseguiamo un minuto di
raccoglimento alla sua memoria e rinnoviamo le condoglianze al
figliuolo e a tutta la famiglia, già fatte giungere questa mattina
per telegramma. Sembra che i funerali siano da farsi domenica
mattina, però non abbiamo alcuna notizia precisa in merito, perciò
se c'è qualche Consigliere che vuole partecipare alle esequie che
si terranno a Valtournenche, dovrà informarsi anche presso la
Presidenza del Consiglio, per rendere l'estremo omaggio al nostro
ex collega.
Prego di stare seduti.
Qualcuno chiede la parola?
La Presidenza del Consiglio ha fatto giungere al Presidente
Saragat un voto di augurio, in occasione della sua malattia, al
quale voto di augurio il Presidente ha così risposto:
"Ringrazio
vivamente Te e il Consiglio regionale per le espressioni augurali
cortesemente fattemi pervenire e T'invio un mio più cordiale
saluto."
La Presidenza del Consiglio, a nome del Consiglio, ha fatto
prevenire alla Signora Gris Lucia, Ved. Foretier, un assegno di
lire 100.000 prelevato sul fondo di pronto soccorso per una
disgrazia capitata appunto alla Signora, alla famiglia Gris
Foretier, che ha perso il capofamiglia in un incidente stradale, in
attesa di un ottavo figlio e da sette figli tutti in tenera
età.
La Signora ha fatto giungere una lettera, che io leggo al
Consiglio:
"Chiarissimo Signor Presidente,
A Lei personalmente, egregio Presidente e a tutti i membri
del Consiglio regionale, la sottoscritta Gris Lucia, Vedova
Foretier esprime il suo più vivo ringraziamento per la benefica
elargizione ricevuta in somma di £. 100.000. Alle sue umili parole
di sentita riconoscenza, unisce il modulo firmato di
ricevuta."
Esaurite le comunicazioni del Presidente del Consiglio si passa
all'esame del punto 2 dell'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK