Consiglio Regionale della Valle d'Aosta - Oggetto del Consiglio n. 2873 del 26 novembre 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 2873 del 26 novembre 1997 - Resoconto
SEDUTA POMERIDIANA DEL 26 NOVEMBRE 1997
OGGETTO N. 2873/X Disegno di legge: "Modificazioni alla legge
regionale 10 novembre 1997, n. 36 (Primo provvedimento di
variazione al bilancio di previsione della regione per l'anno
finanziario 1997 e rideterminazione di autorizzazioni di
spesa)".
Articolo 1 1. L'articolo 5 della legge regionale 10 novembre
1997, n. 36 (Primo Provvedimento di variazione al bilancio di
previsione della Regione per l'anno finanziario 1997 e
rideterminazione di autorizzazioni di spesa) è sostituito dal
seguente:
"Articolo 5
(Variazioni alla parte spesa del bilancio)
1. Alla parte spesa del bilancio di previsione della Regione
sono apportate variazioni in diminuzione per lire 25.264.500.000 in
termini di competenza e per lire 20.999.500.000 in termini di cassa
e variazioni in aumento, per lire 30.415.000.000 in termini di
competenza e lire 26.150.000.000 in termini di cassa, risultanti
dall'allegato A della presente legge."
Articolo 2 1. L'allegato A alla legge regionale 36/1997 è
sostituito dall'allegato A alla presente legge.
Articolo 3 1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Allegato A
(...Omissis...)
Presidente Ha chiesto la parola il relatore, Consigliere
Rini.
Rini (UV) La Commissione di coordinamento ha, come ha già detto
prima il Presidente, evidenziato un errore materiale alla legge di
variazione al bilancio regionale per l'anno ?97. Era stata prevista
una riduzione di lire 145 milioni dell'autorizzazione di spesa sul
capitolo 26030, che non è stata riportata come variazione di
bilancio nella tabella A della stessa legge di conseguenza, si
provvede ad adeguare la tabella A, aggiungendo detto capitolo nelle
variazioni in diminuzione sia per la competenza che per la
cassa.
I totali in diminuzione passano, quindi, per la competenza da
lire 25.119.500.000 a lire 25.264.500.000; per la cassa da lire
20.854.500.000 a lire 20.999.500.000.
Detta disponibilità, cioè lire 145 milioni, è destinata per lire
100 milioni al fondo di riserva per le spese impreviste sul cap.
69360 e per lire 45 milioni per contributi per la ripresa
dell'industria edilizia nel settore dell'edilizia economica e
popolare, cap. 50700.
Perciò i totali in aumento passano, per la competenza, da lire
30.270.000.000 a lire 30.415.000.000 e per la cassa da lire
26.005.000.000 a lire 26.150.000.000.
Poiché questi totali sono riportati anche all'articolo 5, anche
per quest'articolo è stata di conseguenza effettuata una
modifica.
Presidente Si passa all'esame dell'articolato.
Pongo in votazione l'articolo 1:
Presenti: 25
Votanti e favorevoli: 23
Astenuti: 2 (Chiarello e Tibaldi)
Presidente Pongo in votazione l'articolo 2:
Presenti: 25
Votanti e favorevoli: 23
Astenuti: 2 (Chiarello e Tibaldi)
Presidente Pongo in votazione l'articolo 3:
Presenti: 25
Votanti e favorevoli: 23
Astenuti: 2 (Chiarello e Tibaldi)
Presidente Pongo in votazione l'allegato A:
Presenti: 25
Votanti e favorevoli: 23
Astenuti: 2 (Chiarello e Tibaldi)
Presidente Ha chiesto la parola il Consigliere Parisi per
dichiarazione di voto.
Parisi (Aut) Abbiamo votato favorevolmente in quanto, dalle
dichiarazioni formulate, si tratta solo di errori tecnici in quanto
la valutazione politica era stata data in occasione
dell'approvazione del bilancio. Volevo solo precisare questo.
Presidente Dichiarazione molto pertinente. Ci sono alcuni errori
formali da correggere, cosa che verrà fatta direttamente dai
funzionari. Pongo in votazione la legge nel suo complesso:
Presenti: 26
Votanti e favorevoli: 24
Astenuti: 2 (Chiarello e Tibaldi)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK