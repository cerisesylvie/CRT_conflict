Consiglio Regionale della Valle d'Aosta - Oggetto del Consiglio n. 2089 del 25 giugno 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2089 del 25 giugno 1986 - Resoconto
OGGETTO N. 2089/VIII - COMUNICAZIONI DEL PRESIDENTE DEL
CONSIGLIO.
PRESIDENTE:
Do comunicazione al Consiglio dell'attività
svolta dalla Presidenza del Consiglio e dagli organi consiliari
dopo l'ultima adunanza.
Disegni di legge presentati:
D.L. N. 292, presentato dalla Giunta regionale in data 12 giugno
1986, concernente: "Marchio agricolo a tutela della genuinità ed
autenticità dei prodotti tipici dell'agricoltura valdostana". (1^ e
3^ Commissione).
D.L. N. 293, presentato dalla Giunta regionale in data 12 giugno
1986 concernente: "Istituzione del centro internazionale di ricerca
per la viticoltura montana (CIRVIM)" (1^ e 3^ Commissione).
D.L. N. 294, presentato dalla Giunta regionale in data 12 giugno
1986 concernente: "Fornitura gratuita dei libri di testo agli
alunni delle scuole elementari" (1^ e 5^ Commissione).
D.L. N. 295, presentato dalla Giunta regionale in data 13 giugno
1986 concernente: "Concessione di incentivi per la realizzazione di
impianti di innevamento artificiale" (1^ e 3^ Commissione).
D.L. N. 296, presentato dalla Giunta regionale in data 13 giugno
1986 concernente: "Finanziamento della sostituzione dell'impianto
funiviario Chardonney-Laris in Carne di Champorcher".
(1^ e 3^ Commissione).
D.L. N. 297, presentato dalla Giunta regionale in data 13 giugno
1986 concernente: "Modificazioni alla L.R. 8.10.1973, n. 33
concernente la costituzione di fondi di rotazione per la promozione
di iniziative economiche in Valle d'Aosta e successive
modificazioni" (1^ e 3^ Commissione).
D.L. N. 298, presentato dalla Giunta regionale in data 19 giugno
1986 concernente: "Applicazione in Valle d'Aosta del regolamento
delle comunità economiche europee n. 797 del 12.3.1985 relativo al
miglioramento dell'efficienza delle strutture agrarie" (l^ e 3^
Commissione).
D.L. N. 299, presentato dalla Giunta regionale in data 19 giugno
1986 concernente: "Disciplina della professione di maestro di sci e
delle scuole di sci in Valle d'Aosta" (1^ e 3^ Commissione).
D.L. N. 300, presentato dalla Giunta regionale in data 20 giugno
1986, concernente: "Assestamento del bilancio di previsione per
l'anno 1986, ai sensi dell'articolo 43 della L.R. 7.12.1979, n. 68"
(1^ Commissione).
D.L. N. 301, presentato dalla Giunta regionale in data 23 giugno
1986 concernente: "Concessione di un contributo speciale al Comune
di Aosta" (1^ Commissione).
D.L. N. 302, presentato dalla Giunta regionale in data 23 giugno
1986 concernente: "Disposizioni recanti provvedimenti per
promuovere ed incoraggiare la selvicoltura" (1^ e 2^
Commissione).
Disegni di legge vistati:
D.L. N. 284 concernente: "Modificazioni ed integrazioni alla
L.R. 9.1.1986, n. 4 recante interventi a sostegno dell'occupazione
ed a favore dei lavoratori in cassa integrazione guadagni".
D.L. N. 273 concernente: "Ulteriori modificazioni alla L.R.
8.10.1973, n. 33 e successive modificazioni concernente la
costituzione di fondi di rotazione per la promozione di iniziative
economiche nel territorio della Valle d'Aosta".
Disegni di legge non vistati:
D.L. N. 279 concernente: "Norme sullo stato giuridico e sul
trattamento economico del personale della Regione - Recepimento
dell'accordo contrattuale per il triennio 1985/1987".
Deliberazioni vistate: n. 11.
Deliberazioni non vistate: -
Riunioni:
3^ Commissione: 1
5^ Commissione: 1
1^ 2^ e 3^ Commissione in riunione congiunta: 1
1^ e 3^ Commissione in riunione congiunta: 1
1^ e 5^ Commissione in riunione congiunta: 1
Comunicazione del Presidente
Ai sensi della L.R. 11.8.1981, n. 48 (Istituzione dell'anagrafe
patrimoniale dei Consiglieri regionali) si comunica che sono
pervenute a questa Presidenza le dichiarazioni dei redditi per
l'anno 1985 dei Consiglieri regionali.
Non hanno ottemperato a quanto previsto dalla sopraddetta legge
i seguenti Consiglieri:
CHABOD Guido
MAQUIGNAZ Amato
ROLANDO Attilio
TONINO Alder
Signori Consiglieri,
il 16 giugno 1986, tutto il mondo civile ha ricordato il 10°
anniversario della rivolta popolare di Soweto, in Sudafrica, che
costituì il primo grosso movimento di ribellione delle popolazioni
di colore del Sudafrica contro il regime segregazionista di quel
Paese, ove la minoranza bianca detiene tutte le leve del
potere.
Allora vi furono molte vittime e, oggi, la situazione non è
certamente migliorata, perdurando il Governo del Sudafrica in un
atteggiamento di chiusura nei confronti delle richieste della
maggioranza di colore.
Come ho già avuto modo di far presente nel corso della
Conferenza mondiale sulla Pace e contro l'apartheid, svoltasi a
Dakar dal 13 al 15 giugno, sotto l'egida della Federazione mondiale
delle Città Unite, è dovere di tutti coloro che credono nei
principi di democrazia ed eguaglianza, battersi con rinnovato
impegno contro ogni forma di segregazione razziale e di
razzismo.
Profonda impressione ha destato nell'opinione pubblica la
barbara repressione da parte delle Forze Armate del Perù della
rivolta scoppiata in alcuni penitenziari, che ha causato più di 400
morti.
Questo grave atto di sangue è avvenuto in un momento
particolarmente delicato per gli equilibri interni di quel Paese,
di recente tornato alla democrazia con la vittoria nelle recenti
elezioni, del Presidente Alan Garcia.
L'auspicio che tutti si formulano in questi momenti è che il
Perù possa continuare sulla via della legalità e della
democrazia.
È scomparso nei giorni scorsi, ad Aosta, Mario Guerraz, che per
molti anni fu Consigliere comunale di Aosta e Presidente
dell'Associazione Nazionale Combattenti.
Alla famiglia dello scomparso rinnoviamo le più sentite
condoglianze.
Rinnovo, infine, al collega Faval le più sentite condoglianze
per la perdita della suocera.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK