Consiglio Regionale della Valle d'Aosta - Oggetto del Consiglio n. 381 del 25 febbraio 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ATTIVITÀ CULTURALI
NOMINE E INCARICHI DI CONSULENZA E SPECIALI
Incarichi di consulenza e speciali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 381 del 25 febbraio 2009 - Resoconto
OGGETTO N. 381/XIII - Interrogazione: "Criteri di
assegnazione degli incarichi di collaborazione tecnica per
l'organizzazione di un Festival internazionale di musica presso il
Forte di Bard ed il Castello di Sarre".
Interrogazione
Richiamata la delibera n. 82 del 2009 con la quale viene
promossa dall'Assessorato al Turismo, d'intesa con la Presidenza
della Giunta e l'Assessorato alla Cultura, una spesa di circa 700
mila euro per l'organizzazione di un Festival internazionale di
musica presso il Forte di Bard e il Castello di Sarre, e la
delibera 296, con la quale viene ratificato il programma del
Festival e la relativa spesa;
Verificato che:
- l'ideazione e l'organizzazione è stata affidata alla
cooperativa "Musica&Muse" di Aosta e alla dott.ssa Lagnier di
Quart;
- è prevista una spesa di 462 mila euro, come riportato nella
tabella all'interno della delibera n. 296 per dieci
spettacoli;
Considerata l'importanza dell'evento, visti anche i nomi di
forte richiamo presenti nel programma, la cui finalità dichiarata è
quella di "veicolare l'immagine della Valle d'Aosta e di
verificarne la capacità di attrazione di nuovi flussi turistici", e
l'impegno economico dedicato;
il sottoscritto Consigliere regionale
Interroga
l'Assessore competente per sapere:
1) con quali criteri sono stati assegnati gli incarichi di
collaborazione tecnica ai soggetti sopramenzionati, considerata la
valenza dell'evento non solo per la cittadinanza locale ma
soprattutto per i turisti che soggiornano nella Regione o che si
vogliono attrarre;
2) che tipo di studio è stato effettuato e che previsione si
è fatta l'Assessorato riguardo al ritorno in termini di presenze di
una manifestazione di questo tipo;
3) che tipo di pubblicità è stata programmata al fine di dare
ampia diffusione al festival.
F.to: Zucchi
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Grazie, Presidente.
Nell'interrogazione si chiede con quali criteri sono stati
assegnati gli incarichi di collaborazione. Il Festival
internazionale di musica e spettacolo, "Musicastelle" - questa è la
denominazione - si propone quale nuova edizione del Festival
internazionale di Sarre... ma non limitato solo a Sarre; come avete
avuto modo di vedere, è qualcosa che coinvolge la struttura e il
Castello di Fénis, così come il Forte di Bard. La filosofia e
l'impianto concettuali sono abbinamento del patrimonio culturale e
monumentale valdostano con esibizioni artistiche di grande livello,
che ne possono valorizzare e rafforzare ulteriormente la fruizione
e l'apprezzamento. L'altro concetto è il genere e il livello degli
spettacoli elevato senza essere eccessivamente di nicchia, tale da
colpire e suscitare l'interesse di un pubblico allargato e
culturalmente orientato. Considerato che le cinque passate edizioni
del Festival internazionale di Sarre hanno suscitato un generale
apprezzamento di pubblico per la scelta degli artisti e degli
spettacoli in programma, tutti di valore artistico indiscusso, si è
ritenuto opportuno riproporre per la prima edizione del Festival
"Musicastelle" la stessa direzione artistica del Festival
internazionale di Sarre. Sono stati quindi interpellati i
professionisti Giorgio Costa e Emanuela Lagnier, i cui
curricula
rivelano peraltro grande esperienza e conoscenza
nel mondo della musica internazionale con specializzazioni diverse
l'uno rispetto all'altra, nonché precedenti esperienze di direzione
artistica in altre importanti rassegne musicali e di spettacolo,
festival internazionali di musica da camera per Giorgio Costa e
Saison culturelle
e festival internazionali di concerti per
organo per Emanuela Lagnier, abbiamo appena parlato adesso di
Saison culturelle
. Il programma proposto dai due
professionisti per la prima edizione del Festival internazionale di
musica e spettacolo rende testimonianza della bontà della scelta di
direzione artistica effettuata. È chiaro che lei questa
interrogazione l'aveva predisposta ancor prima della deliberazione,
quindi probabilmente ha degli elementi in più, la scelta di Bolle,
Morricone, Arbore, per citare solo i più importanti.
Seconda domanda:
"che tipo di studio è stato effettuato e che
previsione si è fatta l'Assessorato riguardo al ritorno in termini
di presenze di una manifestazione di questo tipo"
, qui la
ringrazio di tale domanda che ci dà modo anche di dare un'evidenza.
È fatto ormai noto che i grandi eventi rappresentano al tempo
stesso un prodotto turistico a sé stante, oltre che un efficace
strumento di comunicazione idoneo a veicolare la notorietà delle
destinazioni che li ospitano. Il Festival internazionale di musica
e spettacolo "Musicastelle" è stato concepito e costruito in modo
funzionale ad entrambi gli scopi. Ai fini dell'attrazione di
presenze turistiche, concorrono la collocazione degli spettacoli
nel mese di luglio, mese turisticamente un poco più debole, la
scelta delle date degli spettacoli di punta, in particolare Ennio
Morricone e Roberto Bolle, rispettivamente nelle giornate di
giovedì e lunedì, al fine di prolungare da
week-end
a
long week-end
i soggiorni in Valle d'Aosta della potenziale
clientela, ovvero al fine di non sovrapporre nel caso in cui le due
motivazioni di vacanza non dovessero per tutti convergere il
pubblico del week-end con il pubblico dell'evento, le modalità di
vendita della maggior parte dei biglietti adottata, ovvero in
abbinamento alla vendita di un soggiorno oppure di un pernottamento
in Valle d'Aosta, in modo tale che pernottare in Valle d'Aosta
almeno per una notte diventi condizione necessaria per accedere
allo spettacolo. Il turista interessato agli spettacoli potrà
infatti acquistare il biglietto nell'ambito dei pacchetti soggiorno
proposti dai tre
tour operator
incoming
, oppure
opzionare l'ingresso allo spettacolo di interesse mediante la
prenotazione di almeno un pernottamento in Valle d'Aosta attraverso
la centrale di prenotazione alberghiera di ADAVA. Si intende così
evitare che il pubblico degli spettacoli sia rappresentato per la
maggior parte da clientela pendolare di prossimità. Rispetto a
questo, il Festival "Musicastelle" è un festival turistico; abbiamo
cercato di integrare con una collaborazione con l'Assessorato della
cultura, ma, essendo che la chiave di lettura di questo festival è
turistica, deve cercare di portare gente. Ecco perché la metà dei
biglietti è data in gestione ai
tour operator
e ADAVA, al
fine di costruire dei pacchetti turistici. È la prima esperienza,
alla fine della stagione andremo a contare se quello che abbiamo
immaginato è efficace e coglie nel segno. Mi auguro di sì, spero.
Ai fini della comunicazione e della veicolazione dell'immagine
della nostra Regione, oltre alla possibilità di ottenere la
presenza di alcuni
media
in occasione degli spettacoli, si
ritiene che la proposta di serate di grande suggestione, di
particolare forza, di impatto emotivo derivante dal connubio di un
complesso monumentale di grande valore e di esibizione artistica di
altissimo livello, in una cornice naturale di non comune bellezza,
possa ingenerare in chi potrà godere degli spettacoli un ricordo e
un passaparola virtuoso che contribuirà a divulgare l'immagine
dell'offerta culturale della Regione posizionandola al meglio. Vale
la pena ricordare che tutte le indagini e gli studi di
marketing
turistici individuano ancora nel passaparola la
fonte di informazione principale che possa influenzare in modo
determinante i comportamenti di visita e di consumo della
potenziale clientela. Si precisa infine che la scelta del Castello
di Fénis è stata dettata anche dall'esigenza di riuscire a cogliere
in occasione dei due spettacoli di punta un numero di visitatori
adeguato al raggiungimento delle finalità sopra illustrate, cosa
che non sarebbe stata possibile con le altre due
location
,
nell'ambito delle quali il Festival internazionale "Musicastelle"
si articola. Abbiamo preso contatto, abbiamo avuto dei primi
colloqui con il Comune di Fénis, abbiamo fatto un primo
ragionamento con la comunità montana, perché c'è tutto un problema
di logistica, di viabilità che deve essere affrontato. Crediamo di
poter dare una risposta per 2.000 spettatori al Castello di
Fénis.
"Che tipo di pubblicità è stata programmata al fine di dare
ampia diffusione al festival"
, il Festival internazionale
"Musicastelle" è stato presentato a cento giornalisti delle prime
testate di settore della stampa nazionale in occasione della
presentazione dell'offerta turistica, organizzata dall'Assessorato
del turismo al "Blue Note" di Milano nella serata del 12 febbraio,
evento dal quale ci si attende un buon ritorno in termini di
rassegna stampa. Specifici accordi di
co-marketing
sono in
corso di definizione con le aziende FNAC, circuito Italia Svizzera
Francia, Feltrinelli, circuito Italia, per la veicolazione del
festival presso i punti vendita delle due case editrici nelle
principali città del centro e nord Italia e di Svizzera e Alta
Savoia. Ulteriori operazioni di
co-marketing
e di
co-branding
sono in corso di perfezionamento con alcune
aziende
Haut de gamme
finalizzate all'assegnazione di una
quota dei posti dei due principali spettacoli alla clientela
top
delle aziende medesime, che potrebbero diventare esse
stesse successivamente fonte influenzatrice dell'acquisto di
spettacoli "Musicastelle" del proprio gruppo sociale di
riferimento. Il materiale promozionale al festival sarà distribuito
in occasione dei prossimi appuntamenti fieristici in programma a
Milano, Verona e Lione, il materiale promozionale inoltre è in
corso di distribuzione presso i principali punti di affluenza
turistica quali il Forte di Bard e le Terme di Pré-Saint-Didier. Ho
partecipato ancora venerdì, sabato e domenica alla BIT di Milano,
dove avevamo all'interno dello
stand
dei
banner
specifici attorno ai quali c'è stato un grande interesse, venivano
a chiedere insomma. Oltre a questo, ci sarà la rete importantissima
degli albergatori di ADAVA, che sta affrontando con noi tale
scommessa; quindi, rispetto a questo, stiamo cercando di lavorare
al meglio e speriamo che i risultati ci siano.
Président
- La parole au Conseiller Zucchi.
Zucchi (PdL)
- Giusto, Assessore, lei nel suo intervento
ha ricordato che questa iniziativa era partita all'atto della mia
disamina della prima deliberazione, quando erano stato soltanto
individuate le cifre, ma non erano ancora stati individuati gli
artisti, pertanto la curiosità era solo a titolo conoscitivo, per
poter apprendere quali erano le intenzioni del suo Assessorato e
per capire, a fronte di un impegno di spesa del genere, quali erano
gli artisti che sarebbero stati impegnati. Solo in una fase
successiva e dopo la predisposizione della deliberazione ho poi
visto la seconda deliberazione, che ha parlato di coinvolgimento di
artisti di primo livello anche internazionale, come lei ha
ricordato (Bolle, Arbore, Morricone), i quali rappresentano un
ampio ventaglio di attenzione non solo specifico, ma che può essere
di interesse per un'ampia gamma di fruitori di questi spettacoli di
alto livello.
Fatta questa doverosa premessa, altrimenti sarebbe stato
riduttivo una volta che avessi saputo quali erano nel dettaglio i
coinvolgimenti, esprimo il mio apprezzamento sulla questione della
risposta al secondo e terzo punto, perché mi sembra di verificare -
e, bene inteso, senza mettere assolutamente in discussione quali
sono stati i criteri per l'assegnazione della direzione artistica,
che quindi ho compreso - la mia soddisfazione sulla questione della
programmazione. Anche l'iniziativa di spingere con la vendita del
pacchetto per la metà delle disponibilità agli albergatori, per
dare un impulso alle presenze turistiche, è un'idea che io, come
lei, mi auguro che possa essere positiva.
Anche per quanto riguarda la pubblicità, la invito ad insistere
su questo versante, perché ogni sforzo mirato al
marketing
per iniziative di questo tipo è essenziale per la riuscita delle
manifestazioni. Mi dichiaro pertanto soddisfatto e le chiedo solo
la cortesia di farmi avere copia della risposta affinché la possa
esaminare più compiutamente.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK