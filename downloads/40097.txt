Consiglio Regionale della Valle d'Aosta - Oggetto del Consiglio n. 2986 del 7 novembre 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Flora e fauna
TRASPORTI E VIABILITÀ
Viabilità
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2986 del 7 novembre 2017 - Resoconto
OGGETTO N. 2986/XIV - Interrogazione: "Individuazione di
misure per la salvaguardia delle condizioni di sicurezza delle
persone e la tutela della fauna selvatica".
Presidente -
Punto n. 11 all'ordine del giorno. Per la
risposta ha chiesto la parola l'Assessore Nogara; ne ha
facoltà.
Nogara (UVP) -
In riferimento alla prima domanda
dell'interrogazione, con la quale si chiede "il numero degli
incidenti occorsi nel 2017 e quale sia la struttura che ne assicura
il monitoraggio", la struttura che assicura il monitoraggio degli
incidenti d'auto implicanti fauna selvatica è la Struttura flora,
fauna, caccia e pesca (Ufficio per la fauna selvatica e ittica). Da
gennaio 2017 ad oggi gli incidenti d'auto nei quali sono stati
coinvolti esemplari di fauna selvatica sono stati 107, dei quali il
70 percento causati da esemplari di capriolo, il 22 percento da
esemplari di cervo e il restante 8 percento da esemplari di
cinghiali, tassi e volpi.
In riferimento alla seconda domanda, con la quale si chiedono
quali sono le azioni di prevenzione, quelle messe in atto negli
anni dall'Amministrazione regionale sono le seguenti: la
realizzazione tra il 2010 e il 2011 di un sovrappasso faunistico in
località Echevennoz, nel comune di Etroubles (zona dove c'è una
massiccia presenza della specie cervo), e la posa di dissuasori
ottici per la fauna selvatica, che sono dei catarifrangenti di
colore blu-azzurro lungo le strade; non so se qualcuno li ha
notati. I dissuasori sono stati provati non solo in Valle d'Aosta,
ma in diverse zone italiane e nelle zone in cui c'è una maggiore
presenza di selvatici: praticamente la stazione forestale monitora
le zone dove vengono messi dei dissuasori ottici lungo le strade
regionali e comunali. Questi dissuasori, quando sono colpiti dal
fascio luminoso delle auto, proiettano un riflesso di luce ai vari
lati della carreggiata che disturba gli animali e li costringe ad
indietreggiare. Poi ci sono informazioni e sensibilizzazioni della
popolazione attraverso i
mass media
e durante la didattica
effettuata nelle scuole presso il Centro di recupero animali
selvatici, sito in comune di Quart. Inoltre, si fa presente che gli
ungulati ricompresi fra le specie cacciabili maggiormente coinvolti
negli incidenti stradali sono sottoposti a specifici piani di
prelievo, volti al loro contenimento, per il conseguimento di
consistenze faunistiche ottimali, compatibili sia con le risorse
naturali del territorio, sia con le attività antropiche, sia con
quelle agricole e quindi anche la rete viaria.
Infine, si rende noto che nel 2016 si è tenuto in Valle d'Aosta
un
workshop
sulle problematiche degli incidenti d'auto con
fauna selvatica, coordinato dalla Struttura flora, fauna, caccia e
pesca, al quale hanno partecipato tutte le forze dell'ordine,
l'ANAS e il Celva. Nel corso dell'evento è emerso che la Valle
d'Aosta è tra le Regioni più attive nelle azioni di prevenzione del
fenomeno in questione.
Presidente -
Per la replica ha chiesto la parola il
Consigliere Restano; ne ha facoltà.
Restano (AC-SA-PNV) -
Grazie Assessore per la risposta.
L'interrogazione non aveva il fine di sindacare ciò che è stato
fatto in passato, se è stato fatto sufficientemente o meno, ma
solamente quello di avere informazioni per poter confrontare i dati
degli anni precedenti con quelli dell'anno in corso. È evidente che
dal 2011 questi incidenti appaiono in crescita, se confrontati con
il 2015 (sono dati che mi ha fornito lei, dati pubblicati).
Sicuramente è stato fatto molto. Lei ha citato il corridoio, il
sovrappasso ecologico... no, è biologico, ho sbagliato a scriverlo
nell'interrogazione... che è una misura importantissima fatta su
certe vie di comunicazione statali, quindi importanti. Vi sono però
innumerevoli strade regionali in cui gli accorgimenti posti in
essere, i catarifrangenti che lei ha citato, non riescono ad
assolvere completamente il compito che è stato loro chiesto.
Perché mi sono posto questo quesito? Perché il passaggio degli
animali avviene abitudinariamente sempre nello stesso posto, a
volte in prossimità o subito dopo una curva o, a volte, come è
accaduto in un recente passato, avviene saltando un muro, per cui
l'angolo di incidenza del faro sul catarifrangente non è quello
corretto probabilmente per abbagliare gli animali e quindi non
riesce ad espletare il proprio compito. Ci troviamo pertanto dei
casi dove dei cervi saltano sul cofano di una macchina o di un
furgone causando danni superiori a 10 mila euro, e sappiamo tutti
che la Regione interviene per una cifra di 2.500 euro circa (il 75
percento del danno avuto). Pertanto i danni rimangono in capo alle
persone che percorrono la strada e, non ultimo, ci sono i danni
alle persone: è accaduto quest'anno, dei motociclisti sono stati
colpiti da un cervo che attraversava la strada.
Il mio intervento di oggi era quindi volto a sollecitare la
valutazione di alcuni corridoi biologici per permettere agli
animali di attraversare la strada, magari per raggiungere l'acqua
(sappiamo che lo fanno in orari particolari: durante la notte o
presto al mattino) e per creare, attraverso barriere opportune,
percorsi idonei sia alla loro salvaguardia, sia soprattutto a
quella delle persone, che possono magari in rettilineo avvistare
l'animale a debita distanza e quindi rallentare oppure fermarsi.
Non è sufficiente percorrere la strada a bassissima velocità in
questi casi, quando si è investiti dall'animale, perché può essere
oggetto di danni alle persone e alle auto.
Dalle ore 11:50 assume la presidenza il Vicepresidente
Farcoz.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK