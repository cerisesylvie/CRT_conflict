Consiglio Regionale della Valle d'Aosta - Oggetto del Consiglio n. 701 del 24 settembre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SANITÀ VETERINARIA E ZOOTECNIA
Sanità veterinaria
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 701 del 24 settembre 2014 - Resoconto
OGGETTO N. 701/XIV - Interpellanza: "Istituzione della figura
del "veterinario di fiducia" a supporto delle aziende
zootecniche".
Presidente -
La parola al collega Fabbri.
Fabbri (UVP) -
Grazie Presidente.
Io sarò brevissimo in modo da soddisfare la sua premura. La
nostra interpellanza nasce dall'esame dell'opportunità che
l'istituzione della figura professionale del veterinario di
fiducia, altrimenti detto anche veterinario aziendale, porterebbe
alle nostre aziende zootecniche valdostane, che avrebbero in tale
figura un consulente a 360 gradi per i problemi sanitari delle loro
aziende. È una figura che già in qualche modo esiste qui in Valle
d'Aosta, da circa 20 anni infatti gli allevatori sono seguiti dai
veterinari convenzionati con l'ANABORAVA in numerose funzioni
sanitarie. Si tratta semplicemente di investire queste figure e di
ampliarne l'azione in altri settori che stanno diventando sempre
più importanti per ottimizzare i risultati aziendali. Oltre le
azioni già svolte e cioè l'assistenza zooiatrica con conseguente
reperibilità del veterinario, lotta alla mastite, assistenza
genetica alla riproduzione, il nuovo professionista, la nuova
figura professionale che verrebbe individuata in questo veterinario
di fiducia potrebbe intervenire in numerosi altri importanti
aspetti della funzione sanitaria, e non solo sanitaria,
dell'azienda zootecnica. Tra le altre cose potrebbe occuparsi di
sanità animale, con l'azione a supporto dei piani di profilassi e
di vaccinazione volontaria, si potrebbe occupare del benessere
animale nell'aiuto alla gestione dell'allevamento, un migliore
utilizzo del farmaco, con conseguente diminuzione della spesa
annessa e connessa, soprattutto in questo periodo, in cui purtroppo
il famoso contributo che i nostri allevatori ricevevano dalla
Regione per queste spese di tipo farmaceutico...non sono più state
finanziate quest'anno e quindi questa è una gestione estremamente
importante per quella che è l'azienda zootecnica. Oltre a questo,
la qualità degli alimenti destinati all'alimentazione
animale...consulenza all'allevatore nella tenuta dei registri,
altro tema estremamente delicato vista l'importanza anche dal punto
di vista legale di questi...e quindi sanzionatorio dell'errata
tenuta di questi registri e tutto questo in ottemperanza di quello
che è stato disposto dal regolamento CEE 852 del 2004.
Altro importante aspetto che potrebbe seguire questa figura
professionale è quello della collaborazione col Servizio
veterinario USL nei casi in cui necessita un pronto intervento
veterinario e nei casi in cui ci siano delle emergenze sanitarie.
Io penso che in un momento in cui...non sono io la persona più
adatta forse a sostenere una cosa del genere, qui ci sono dei
colleghi molto più esperti di me in questo...io però penso che in
un momento in cui la qualità organolettica ed igienica dei prodotti
lattiero-caseari è l'
atout
vincente per riuscire ad imporre
sui mercati nazionali ed internazionali le nostre eccellenze
agro-alimentari e, come dicevo, lattiero-casearie, è
importantissimo garantire quello che è l'aspetto igienico-sanitario
degli alimenti e quindi potremmo veramente alla fine della filiera,
con l'aiuto di queste figure professioniste, avere dei prodotti che
siano un'eccellenza del nostro agroalimentare.
In quest'ottica di cui dicevo questa nuova figura del
veterinario aziendale può essere veramente un grandissimo aiuto per
l'allevatore e produttore alimentare. Naturalmente sia i nostri
allevatori che i produttori si stanno sempre più rendendo conto
dell'importanza di quello che dicevo prima, per cui io penso che
l'introduzione di questa nuova figura professionale potrebbe essere
veramente di grande aiuto per il rilancio della nostra zootecnia e
per la nostra industria lattiero-casearia. La via di questa...della
possibilità di avere questa nuova figura professionale è già stata
raggiunta tramite un protocollo di intesa tra le organizzazioni
veterinarie e gli operatori del settore. È già operativa in altre
Regioni, non si tratta che con dei procedimenti amministrativi di
regolamentare ed istituire questa figura. Grazie.
Presidente -
Grazie collega Fabbri. La parola
all'Assessore Fosson.
Fosson (UV) -
Sì, grazie Presidente.
Sì, è un problema che stiamo analizzando attentamente.
Conosciamo e vogliamo affrontare il problema del cosiddetto
"veterinario di fiducia" o "veterinario aziendale", io ne avevo già
parlato come risposta ad un'interpellanza del Consigliere Nogara.
Questa prospettiva genera, e lei lo ha detto giustamente, molte
aspettative, anche se in una Regione che ha delle specificità come
la nostra, lei lo cita nell'interpellanza, correttamente, la realtà
è di aziende agricole molto piccole, per cui non ci sono 100 o 200,
1.000 mucche, ma magari c'è un'azienda con 10 capi e dunque
dobbiamo capire cosa vuol dire avere un veterinario aziendale,
soprattutto chi lo paga, perché poi il problema fondamentale è
questo. Anche se, questo è vero, ci sono delle nuove competenze,
attribuite ancora agli allevatori, soprattutto nel nuovo Patto
della salute si prevede che alcune norme di prevenzione (lei ha
citato i registri, ma anche norme proprio di igiene alimentare, di
biosicurezza) sono imposte dai nuovi regolamenti comunitari, per
cui fare l'allevatore adesso è sicuramente ancora più difficile.
Questa figura dovrebbe essere un po' un consulente che sostiene
l'allevatore negli adempimenti richiesti, quindi sicuramente una
figura utile, di interfaccia. È poi una figura che si colloca tra
il veterinario pubblico, che incombe spesso sugli allevatori, e
questo veterinario di fiducia in pratica difende gli
allevatori.
Noi però abbiamo tutto un altro tipo di organizzazione: ecco
perché, quando ne parliamo con altre Regioni ci dicono che c'è
l'ANABORAVA, cioè una struttura con 20 veterinari pagati quasi
totalmente o in modo significativo dalla Regione, che fanno una
battaglia di prevenzione, una lotta alle mastiti e che comunque
sono un supporto. Bisognerebbe armonizzare sicuramente le due
figure cioè il veterinario di fiducia dovrebbe sostituire quello
dell'ANABORAVA?...punto interrogativo...dico "punto interrogativo"
perché anche a livello ministeriale è stato aperto un tavolo nel
mese di dicembre 2013, a cui anche noi partecipiamo, in cui si
cerca di definire, dal punto dal vista giuridico, normativo, la
figura del veterinario di fiducia, cioè definirne le competenze,
definire quali sono i ruoli, anche quali sono le sue possibilità di
interagire o comunque di porsi in dialogo col veterinario
aziendale. Questo tavolo si è riunito quest'anno tre volte e
aspettiamo i risultati. Noi abbiamo fatto un incontro con i
veterinari dell'ANABORAVA sull'argomento, quindi io direi in
sintesi che bisogna definire se questa è un'opportunità, anche
perché non vorremmo che fosse un nuovo carico economico imposto
agli allevatori, che già in questo momento sono vessati da molte
norme e poi che lamentano i troppi controlli dei veterinari.
Soprattutto, secondo me, dobbiamo mettere su due piatti della
bilancia, da una parte queste figure dei veterinari dell'ANABORAVA,
in attesa, comunque, che ci sia un regolamento giuridico ufficiale
del Ministero, e dall'altra parte il veterinario di fiducia che noi
non vorremmo imporre alle piccole aziende che già hanno dei costi
importanti decidendo così che non potrebbe essere più utile il
servizio dell'ANABORAVA. Io penso che la logica sia quella di
verificare con molta attenzione cosa viene fuori dai tavoli del
Ministero e dalla riunione degli Assessori, dopodiché, insieme ai
veterinari e all'Associazione degli agricoltori, vedere se
percorrere questa nuova strada in una realtà, come ha detto,
ripeto, ancora lei, di aziende estremamente piccole, per cui il
veterinario di fiducia potrebbe gravare sui costi.
Dico ancora di più: abbiamo costituito un tavolo anche se non
istituzionale, per raccogliere le esigenze degli allevatori che
erano molto precise, soprattutto quelle di incontrarsi tutti
insieme periodicamente. Ecco, è stato istituito un tavolo e ci sarà
la prima riunione. Nel mentre non avevo ancora visto
l'interpellanza ma il 30 di settembre ci incontreremo noi,
l'Assessore competente all'agricoltura, i veterinari dell'USL e le
associazioni di allevatori. Va detto anche che ha chiesto di
partecipare a questo incontro la Coldiretti...per verificare
insieme a tutti i soggetti convocati tutte le piccole difficoltà
che ci sono. Questo è un grosso argomento, e come le dico, secondo
me, va un po' tarato sulla nostra realtà e su quello che già stiamo
dando e facendo.
Presidente -
La parola al collega Fabbri.
Fabbri (UVP) -
Grazie.
Già è molto positivo il sapere che c'è un'evoluzione in questo
senso, che quindi ci saranno delle discussioni, dei tavoli di
lavoro, in modo da vedere se questa figura professionale è
adattabile alla nostra realtà. Secondo me, proprio perché i nostri
allevamenti hanno delle tarature piccole, è ancora più necessaria
questa figura qui...
"c'est l'argent qui fait la guerre"
, è
sempre così che si dice, però in questo caso, da quello che
posso intravvedere io, poi naturalmente posso pure sbagliarmi, non
è tanto...come possiamo dire? è una prestazione professionale
libera: nel momento in cui l'allevatore ha bisogno di questa
figura, ricorre a questa figura, che, come giustamente ha detto
lei, può essere anche un difensore d'ufficio dal punto di vista
sanitario, quando purtroppo i nostri allevatori sono oberati, lo
sappiamo, da mille incombenze burocratiche. Diciamo che è la parte
pubblica che dovrebbe sollevare, seguire questi allevatori, forse
non lo fa così sollecitamente e allora potrebbe intervenire questa
figura. Ho qui un decreto del Direttore del Servizio di sicurezza
alimentare della Regione Friuli mi sembra...il Friuli Venezia
Giulia con un decreto ha istituito questa figura professionale, che
non pesa assolutamente sul pubblico e che l'allevatore si paga
quando ha bisogno, cioè è una specie di difensore pubblico
veterinario nell'ambito assistenziale, ma non solo un difensore,
anche uno che consiglia, che fa ottimizzare l'azienda, che magari
in qualche modo...come possiamo dire? rende l'azienda più
competitiva, in questo senso, certamente purtroppo lo sappiamo che
le finanze pubbliche non sono in grado più di supportare in questo
senso, però io penso che l'allevatore che ha la concezione...come
possiamo dire? imprenditoriale potrebbe veramente apprezzare questo
tipo di figura. Grazie.
Presidente -
Punto 26 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK