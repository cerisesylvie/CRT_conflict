Consiglio Regionale della Valle d'Aosta - Oggetto del Consiglio n. 1277 del 18 aprile 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1277 del 18 aprile 1985 - Resoconto
OGGETTO N. 1277/VIII - NECESSITA' DI DOTARE LA SCUOLA
ALBERGHIERA REGIONALE DI UNA SEDE PIU' ADEGUATA.
(Interrogazione).
PRESIDENTE:
Do lettura dell'interrogazione presentata dal
Consigliere Breuvé:
INTERROGAZIONE
Si parla da tempo della necessità di dotare la Scuola
alberghiera regionale di una sede più idonea, più adeguata rispetto
alle mutate esigenze dell'intero settore turistico-alberghiero
della nostra Regione, settore che richiede tra l'altro, una
professionalità sempre più accentuata e più rigorosamente
specializzata.
Questa iniziativa sollecitata da più parti stenta però a
decollare anche per effetto di un atteggiamento
dell'Amministrazione regionale incerto, titubante per non dire
contraddittorio.
Tutto ciò premesso, la sottoscritta Lilliana Breuvé, Consigliere
regionale del Partito Socialista Italiano
INTERROGA
l'Assessore competente per conoscere:
a)
quali iniziative ha sinora assunto la Regione per
definire questo problema;
b) in quale sede intende definitivamente localizzare la nuova
Scuola Alberghiera regionale;
c)
entro quali tempi la struttura può essere
operativa;
d)
il numero dei giovani che potranno frequentare tale
scuola.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Borbey, ne ha facoltà.
BORBEY - (D.C.):
Per quanto riguarda la Scuola
Alberghiera futura, siamo in fase di definizione del progetto
esecutivo; l'ing. Bini che è stato incaricato da parte della Giunta
regionale, ha promesso l'elaborato esecutivo entro 20 giorni, un
mese. Prevediamo che per il mese di giugno l'appalto sarà espletato
con inizio dei lavori dopo circa una cinquantina di giorni, quindi
a settembre il cantiere entrerà in funzione.
La previsione è di un anno e mezzo di lavoro, per cui
ottimisticamente pensiamo che la nuova Scuola Alberghiera, che è
ubicata in adiacenza al Parco del Castello Gamba di Châtillon,
possa diventare operante nel 1987.
PRESIDENTE:
Ha chiesto di parlare il Consigliere
Segretario Lilliana Breuvé, ne ha facoltà.
LILLIANA BREUVE' ( P.S.I.)
: Questa è una notizia
splendida anche perché si parla tanto di turismo ma non abbiamo una
base professionale per i giovani, per cui ringrazio l'Assessore
della risposta e spero che il termine del 1987 sia reale.
Mi permetto di fare alcune osservazioni sul modo di conduzione
di queste strutture, perché occorre che i ragazzi che escono da
queste scuole siano preparati in maniera adeguata per quel che sarà
il lavoro in valle d'Aosta a livello turistico.
Una volta i ragazzi andavano a Losanna, con un concorso di spese
delle Regione, ed abbiamo avuto un ottimo risultato perché circa il
99% di questa gente ha dimostrato la propria professionalità anche
all'estero, alcuni sono diventati direttori o proprietari di
alberghi, altri sono tornati ed hanno creato delle strutture
loro.
Mi limito a ringraziare ancora e ad invitare l'Assessore a
prestare attenzione alla futura struttura di questa scuola.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK