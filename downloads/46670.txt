Consiglio Regionale della Valle d'Aosta - Oggetto del Consiglio n. 3056 del 20 dicembre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
ASSISTENZA SOCIALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3056 del 20 dicembre 2023 - Resoconto
OGGETTO N. 3056/XVI - Interrogazione a risposta immediata:
"Notizie in merito all'attività di screening oncologico".
Bertin (Presidente) -
Punto 5.03. Ha chiesto la parola il
consigliere Baccega.
Baccega (FI) -
Vorrei richiamare il piano salute e
benessere sociale, che da pagina 10 a pagina 20 sottolinea
l'importanza della prevenzione e la mette al centro delle politiche
per la salute e il benessere sociale.
Questo importante documento, anche chiamato Libro dei sogni,
sottolinea fortemente che nel
post
pandemia, come
chiaramente bisogna attraverso il piano della prevenzione prevedere
tutta una serie di ambiti e di azioni che sono identificative e
sottolinea soprattutto l'importanza di programmi organizzati di
screening oncologici per i carcinomi della cervice uterina, per il
carcinoma del seno della mammella e del colon retto.
Si chiude questo anno, il 2023, e riceviamo alcune
sollecitazioni per le mancate chiamate rispetto all'appello dello
screening
del 2023, eppure il piano salute e benessere
sociale sottolineava l'esigenza di aumentare nella popolazione
l'adesione dei programmi di screening oncologici e di aumentare la
quota di popolazione bersaglio, ovvero i soggetti a rischio
potenziale, poi prevedeva l'offerta di programmi di identificazione
precoce delle donne a rischio di tumore eredo-familiare, importante
anche questo.
Non avendo avvertito ma potrei essere stato distratto... ho
visto campagne di comunicazione nel 2023 - ci chiediamo, Assessore,
se l'attività di screening oncologico prosegue con la giusta
determinazione necessaria in questa Regione o se per qualche motivo
c'è stato uno
stop
, tenendo conto che questo è uno degli
elementi importanti e fondamentali nell'attività di
prevenzione.
Presidente
- Risponde l'assessore Marzi.
Marzi (SA) -
Insieme all'Azienda USL puntiamo ad
accrescere il coordinamento delle azioni e il monitoraggio delle
attività svolte, come da lei richiesto e, proprio per rispondere al
meglio alla complessità dell'impegno cui far fronte, con il nuovo
Atto aziendale è stato istituito un nuovo Dipartimento funzionale
oncologico. Insieme all'area della prevenzione dell'Azienda sono
state poste in essere tutte le attività possibili per raggiungere
gli obiettivi dei piani di
screening
. Nel 2022, grazie
all'impegno del personale sanitario e amministrativo e delle
convenzioni sottoscritte dall'Azienda USL, si sono recuperate tutte
le prestazioni arretrate conseguenti alla pandemia in tutti e tre
gli screening oncologici: quello del tumore alla mammella, quello
del tumore al colon retto e il tumore della cervice uterina.
Il numero di test recuperati, che hanno azzerato l'arretrato, si
somma nelle attività istituzionali del 2022 svolte dalle strutture
dell'Azienda coinvolte e quindi: 2470 test di primo livello per lo
screening del tumore della mammella, 200 test di secondo livello
per lo screening del tumore del colon retto e 103 test di secondo
livello per lo screening del tumore della cervice uterina. Nel
2023, come da indicazione dei piani regionali, l'Azienda ha ripreso
regolarmente l'attività di offerta attività degli screening
oncologici. Nel dettaglio sono stati inviati tramite posta gli
inviti per lo screening della mammografia, il citologico e il colon
retto. Ad oggi i numeri sono questi: per le mammografie 6.780
inviti e 5.869 prestazioni erogate, per il citologico 5.110 inviti
e 4.403 prestazioni erogate, per il colon retto 15.499 inviti e
11.935 prestazioni erogate. Gli inviti a totale copertura dei
programmi di screening sono stati quindi 27.389 e le prestazioni
erogate 22.207, pari all'81% degli inviti stessi. A tale proposito
è bene precisare che lo screening non si ripete, come lei sa, ogni
anno sulle stesse persone, ma segue un calendario che a rotazione
coinvolge gli assistiti con la giusta periodicità e che pertanto la
mancanza di invito non significa che vi sia un'assenza di
programmazione.
Con l'ultima delibera, la 1405 dello scorso 27 novembre,
abbiamo, tra l'altro, costituito un Comitato tecnico scientifico
formato da esperti in materia e da portatori di interesse che possa
monitorare l'attività degli screening in Valle d'Aosta, a supporto
e sviluppo della programmazione sanitaria regionale. È stato
rafforzato il piano di comunicazione delle azioni e della
digitalizzazione delle attività che prevede la promozione di
campagne informative, la formazione periodica svolta agli
operatori, l'adozione di protocolli di screening cervicali
differenziati per le donne vaccinate contro il papillomavirus entro
i 15 anni di età e per le coorti delle 25enni che vengono inserite
nel programma. La citata DGR è svolta a garantire uno screening
moderno, l'adozione di percorsi di progressiva digitalizzazione è
finalizzata, tra l'altro, a rendere diretto, rapido, efficace e
particolarmente economico lo screening di cui sopra e anche la
comunicazione, trasformando i giovani in
brand ambassador
,
quindi cercando anche di sensibilizzarli.
Presidente
- Consigliere Baccega, a lei la parola per la
replica.
Baccega (FI) -
Grazie Assessore. Io so che l'attività del
dottor Castelli è significativa perché è molto attento alle
attività di screening e quindi ero sicuro che c'era un percorso,
che non si è visto purtroppo, perché la comunicazione - io sono
molto caro a questa immagine che le pongo, come vede, sono molto
affezionato a questa immagine e poi le spiegherò perché - ma in
realtà le sollecitazioni che abbiamo avuto sono state
sollecitazioni importanti: "come mai non mi hanno chiamato?" e so
benissimo che c'è il biennio che deve passare per poi essere
richiamati. Ora siamo usciti dall'emergenza, quindi siamo entrati
nella normalità, era opportuno che si andasse a verificare qual è
l'attività.
Vedo che ieri è stata aggiornata la pagina della nuova strategia
regionale di
screening
sul sito, ieri alle 16:14, quindi
questo per dire che la nostra azione non è solo un'azione per
cercare di mettere in difficoltà, non vuole essere questo nel modo
più assoluto, ma vuole essere un'azione che va a sollecitare le
buone pratiche.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK