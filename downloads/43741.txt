Consiglio Regionale della Valle d'Aosta - Oggetto del Consiglio n. 919 del 6 ottobre 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Infrastrutture ricreativo-sportive
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 919 del 6 ottobre 2021 - Resoconto
OGGETTO N. 919/XVI - Interpellanza: "Tempistica per rendere
di nuovo disponibile il Palaindoor per il movimento sportivo
valdostano".
Bertin (Presidente) -
Punto n. 24. Illustra
l'interpellanza il consigliere Baccega.
Baccega (PA) -
Ritorniamo a parlare di Palaindoor dopo le
numerose attività ispettive nel 2021: interrogazioni,
interpellanze, mozioni sull'attività sportiva del Palaindoor. La
preoccupazione è chiaramente quella legata all'esigenza di mettere
a disposizione delle società sportive e delle federazioni la
struttura sportiva, sappiamo bene che c'è il CPI da fare e quindi
chiediamo di capire come si può accelerare questo percorso. È noto
che la carenza di palestre è atavica, l'assessore Caveri lo ha
sottolineato più volte, molte società hanno trovato sistemazioni
provvisorie, però arriva l'inverno e quindi alcune società sportive
hanno fatto molta attività all'esterno, alla Grand Place, piuttosto
che a Gressan, all'area verde, quindi diciamo che il movimento
sportivo si è abbastanza adeguato. Evidenziamo anche l'attività che
lei, Assessore, ci ha più volte sottolineato di questo tavolo di
confronto che avete attivato con il Comune di Aosta come
Amministrazione regionale richiamando anche un articolo nel quale
l'Assessore allo sport del Comune di Aosta aveva dichiarato che
erano state avviate le procedure per l'affidamento e per la
progettazione degli interventi, questo è successo parecchi mesi fa,
tre o quattro mesi fa.
Sappiamo peraltro molto bene che l'attività vaccinale non potrà
essere sospesa, che anche qui da informazioni giornalistiche pare
che si siano individuati i locali della Grand Place di Pollein per
collocare la nuova
Hub
vaccinale per
la Plaine
, anche
perché è molto probabile che ci si debba proiettare verso una terza
inoculazione, quindi l'interpellanza va a chiedere se sono fondate
appunto queste notizie che abbiamo appreso dai
media
rispetto al trasferimento alla Grand Place dell'Hub vaccinale, se
sono stati affidati i lavori di ristrutturazione per ottenere il
CPI al Palaindoor e qui voglio fare una sottolineatura e una
distinzione: il Palaindoor è una struttura che ha a lato anche la
struttura del tennis, c'è un tennis coperto, ci sono tre campi
scoperti. Ora, se si riuscisse, Assessore, nel tavolo di confronto
con il Comune, a dare una priorità anche al CPI del tennis che ha
sicuramente pochissimi lavori, pochissimi interventi da fare,
potrebbe essere una soluzione che va nella direzione di
accontentare questo mondo, che è comunque un mondo in crescita e
che ha bisogno di spazi: è un modo in crescita perché ovviamente i
risultati sportivi dei campioni in ambito internazionale, Sinner,
Berrettini, fanno sì che il movimento cresca. Il fatto che noi - e
qui mi congratulo - si sia organizzata a Courmayeur la "Courmayeur
Ladies Open 2021" dove ho letto poco fa che le atlete sono di
assoluto livello, ci sarà la Giorgi, una delle nostre numero uno,
quindi anche questo alimenterà la voglia di giocare a tennis.
Aggiungo anche che il
paddle
in qualche modo ha portato via
degli spazi del tennis perché alcuni campi di paddle si sono
collocati sui campi da tennis e quindi il mondo del tennis ha
davvero l'esigenza di avere campi a disposizione anche per
l'inverno.
Concludiamo quindi questa interpellanza chiedendo appunto di
fare uno sforzo nell'ambito del tavolo di confronto con il Comune
di Aosta per andare in questa direzione e se si riesce ad avere a
disposizione quanto prima almeno un cronoprogramma per capire e per
dire a queste società, che sono ovviamente in difficoltà, quale
sarà il loro futuro e quale sarà il percorso per arrivare a
pianificare un rientro al Palaindoor, anche perché molte pagano dei
canoni di affitto e devono ovviamente comunicare un'eventuale
fuoriuscita dalle strutture che attualmente occupano.
Presidente -
Risponde l'assessore Jean-Pierre
Guichardaz.
Guichardaz J. (PCP) -
Le rispondo anche a nome di alcuni
colleghi che sono direttamente interessati alla sua interpellanza
che è estesa e quindi che concerne anche tematiche che non sono di
diretta competenza dell'Assessorato dello sport.
Alla domanda n. 1 le confermo, dopo essermi interfacciato con il
collega Barmasse e con gli uffici della sanità che con
deliberazione n. 1210 del 27 settembre 2021, che lei sicuramente ha
letto, la Giunta regionale ha approvato l'attivazione da parte
dell'Azienda USL di un'ulteriore area sanitaria temporanea quale
Hub
vaccinale ai sensi dell'articolo 4 del decreto-legge n.
18/2020 per la somministrazione dei vaccini anti Covid-2019
rappresentata dal centro polifunzionale Grand Place sito nel comune
di Pollein in località Les Îles, che andrà a sostituire, come lei
ha accennato, dopo un periodo di cogestione la struttura
polivalente Palaindoor Marco Acerbi di Aosta, quindi l'obiettivo è
proprio quello di liberare, come ci eravamo impegnati anche a
seguito di diverse sollecitazioni da parte vostra e di discussione,
di interlocuzione, il prima possibile il Palaindoor in modo tale
che possano cominciare poi i lavori che sono previsti.
Per quanto riguarda poi le risposte ai punti n. 2 e n. 4,
abbiamo richiesto un aggiornamento al Comune di Aosta e le leggo
quanto abbiamo sintetizzato sostanzialmente rispetto alle nostre
interlocuzioni. Come lei ben sa, il Palaindoor è di competenza
comunale, quindi tutte le attività di progettazione e quelle
propedeutiche alla progettazione appalto lavori sono gestite
direttamente dall'Ufficio tecnico del Comune di Aosta, quindi
abbiamo dovuto ovviamente chiedere lo stato dell'arte, anche se,
come lei ha accennato, l'Assessorato dello sport regionale monitora
con continuità la situazione del Palaindoor anche per la
preoccupazione ovvia che questi spazi possano essere al più presto
restituiti alla loro vocazione, che è proprio la vocazione
sportiva, e Aosta ha assolutamente bisogno in tempi rapidi, come
lei ha più volte detto, di questa struttura per poter di nuovo
ricominciare a pieno regime l'attività.
Le leggo sostanzialmente la lettera, la nota di corrispondenza
intercorsa tra il Comune di Aosta e il Dirigente della Struttura
Edilizia, patrimonio immobiliare e infrastrutture sportive e
l'assessore Marzi che mi è stata trasmessa, poi se vuole, gliela do
per intero, adesso la sintetizzo perché è lunga: "Palaindoor,
lavori di adeguamento antincendio, primo lotto fase 0: come noto,
l'importo definitivo dei lavori è definibile a seguito della
validazione del progetto esecutivo dell'opera la cui consegna da
parte dei professionisti indicati era fissata al 6 settembre 2021 -
quindi oramai un mese fa - relativamente al cronoprogramma, al
momento si prevede il completamento del progetto esecutivo e
l'avvio dell'appalto lavori entro la fine di quest'anno - entro la
fine del 2021 - e poi l'esecuzione dei lavori nel primo semestre
2022 - questo è quanto indica il Comune di Aosta, da questo si
evince quindi che i lavori non sono ancora stati affidati in quanto
la procedura di gara si può attivare solo dopo la validazione della
progettazione esecutiva - Palaindoor, lavori di adeguamento
antincendio, secondo lotto - quella prima era la fase 0, questa è
la fase 1 - com'è noto, l'importo definitivo è definibile a seguito
della validazione del progetto esecutivo dell'opera. La
progettazione del secondo lotto potrà essere avviata in funzione
delle risultanze della progettazione del primo lotto. Il
cronoprogramma al momento prevede l'affido della progettazione
sempre a fine del 2021 e poi progettazione esecuzione validazione e
approvazione avvio gara lavori primo semestre del 2022 - quindi in
contemporanea rispetto alla fase 0 - inizio lavori secondo semestre
2022".
Poi lei mi chiede se risulta percorribile utilizzare la
struttura tennis scoperta esterna al Palaindoor, come probabilmente
le è già stato detto... io mi sono interfacciato, ho avuto
occasione di ricevere i responsabili dell'Aosta Tennis Academy, che
ci hanno rappresentato, come credo abbiano rappresentato anche a
lei, tutte le problematiche relative alla gestione invernale dei
corsi di tennis per le categorie, proponendo, tra l'altro, una
soluzione che stiamo valutando e che è una soluzione diciamo di
tamponamento per la stagione invernale, la stiamo valutando perché
è una soluzione insomma di ripiego.
Riguardo comunque al tema complessivo del tennis, abbiamo
attivato un confronto con il Comune di Aosta anche al fine di fare
il quadro della situazione per capire come addivenire a una
possibile soluzione e siamo stati comunque avvisati dal Comune che
non vi è la possibilità di stralciare dal progetto complessivo la
parte relativa ai campi da tennis scoperti per poterne prevedere
l'utilizzo durante i lavori, questo è quanto ci è stato
notiziato.
Presidente -
Per la replica, ha chiesto la parola il
consigliere Baccega.
Baccega (PA) -
Ci sono alcune buone notizie tanto che la
Grand Place di Pollein diventa l'
Hub
vaccinale per
la
Plaine
, era una di quelle sedi che avevamo a suo tempo
suggerito nei nostri interventi.
Per quanto riguarda il cronoprogramma dell'ottenimento del CPI,
la prima fase, il primo lotto ci consente di avere i lavori
eseguiti nel giugno 2022 e il secondo lotto a fine anno. L'ideale
sarebbe che nella prossima stagione invernale potessero essere
operativi, lei si fa già portavoce di questo. Mi fa piacere che ci
sia quest'attenzione per il tennis perché davvero sono in
difficoltà, è un movimento che cresce, è un movimento che ha
bisogno di spazi e quindi, da questo punto di vista, anche valutare
questa soluzione tampone di una copertura di un tennis che è a
disposizione potrebbe essere per questo inverno per la scuola
tennis una cosa importante.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK