Consiglio Regionale della Valle d'Aosta - Oggetto del Consiglio n. 2200 del 23 marzo 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2200 del 23 marzo 2023 - Resoconto
OGGETTO N. 2200/XVI - Interrogazione: "Stato di avanzamento
delle selezioni di personale avviate da Casino de la Vallée S.p.A.
nell'ambito delle procedure riorganizzative previste dal piano
concordatario vigente".
Bertin (Presidente) -
Punto n. 24. Risponde il Presidente
della Regione.
Testolin (UV) -
L'interrogazione interroga il Presidente
della Regione per sapere se sia stata verificata, rispetto alla
risposta data a suo tempo all'iniziativa richiamata in premessa, la
completezza informativa rispetto al fatto che gli avvisi di
selezione a suo tempo richiamati non riguardassero soltanto la
business unit
dei servizi alberghieri. In secondo luogo
chiede quale sia lo stato di avanzamento delle selezioni di cui
agli avvisi n. 15 dell'11 novembre 2022, 16 dell'11 novembre 2022,
17 del 29 novembre 2022, il 18 di pari data, il 19 di pari data e
se le tipologie di figure ivi ricercate siano per ruolo, mansioni e
livello già presenti a oggi nell'organico aziendale.
Con riferimento al primo quesito, si evidenza che le
informazioni fornite nella seduta del 30 novembre 2022 erano state
raccolte sulla base dell'interrogazione del consigliere Aggravi del
18 novembre e aggiornate pertanto a tale data. La società nella sua
autonomia operativa, aveva nel frattempo provveduto a pubblicare
ulteriori avvisi di ricerca del personale, appunto il n. 17, del 29
novembre del 2022, relativo a un addetto o addetta
all'amministrazione del personale, attività che la società svolge
internamente e non ricorrendo a uno studio esterno; il n. 18 del 29
novembre 2022 relativo al responsabile di giochi elettronici; il n.
19 del 29 novembre relativo al responsabile dello sviluppo offerte
e pianificazione operativa; il n. 1 del 13 gennaio 2023 relativa a
un addetto/addetta alla gestione del personale alberghiero; il n. 2
del 2 marzo del 2023 relativo al responsabile processi e procedure
aziendali. Così come evidenziato da Casino, di queste ricerche del
personale solo l'avviso relativo al responsabile dei giochi
elettronici riguarda direttamente la Casa da gioco, mentre gli
avvisi relativi all'amministrazione del personale, salvo allo
sviluppo, offerte e pianificazione operativa, nonché quello
relativo al responsabile processi e procedure aziendali, riguardano
trasversalmente le due unità produttive. Infine l'avviso relativo
alla gestione del personale alberghiero riguarda l'Unità produttiva
"Servizi alberghieri". La società ha inoltre ricordato che la
stessa opera oggi con un organico a tempo indeterminato inferiore a
quello previsto dal piano concordatario.
Con riferimento al secondo quesito, così come specificato da
Casino, si evidenzia che il n. 15 dell'11 gennaio 2022, relativo al
Sales and Room Division manager
, ha visto il superamento
delle prove d'esame di due candidati a parità di punteggio. La
società ha concordato con le stesse, alla luce della compatibilità
con gli obiettivi del costo del lavoro, di dividere la posizione
organizzativa in due distinte:
Business Development manager
e
Room Division manager
. Le proposte di assunzione sono
state definite: il n. 16 dell'11 novembre 2022, relativo
all'estetista specializzata per la Direzione tecnica del centro
benessere, si è concluso con un'unica candidata in graduatoria, già
inserita negli organici della società, con un impiego fino al 31
dicembre 2024; il n. 17 del 29 novembre relativo a un
addetto/addetta all'amministrazione del personale non ha fatto
registrare candidature idonee; il n. 18 del 29 novembre del 2022,
relativo al responsabile di giochi elettronici, non ha raccolto
candidature idonee; il n. 19 del 29 novembre 2022, relativo al
responsabile dello sviluppo offerta e pianificazione operativa, è
stato cancellato avendo la società al momento preferito ricercare
soluzioni interne, anche con un'attenzione al contenimento dei
costi; il n. 1 del 13 gennaio 2023, relativo a un addetto/addetta
alla gestione del personale alberghiero, ha fatto registrare una
candidatura idonea sottoposta a prova d'esame con esiti ancora in
via di definizione; il n. 2 del 2 marzo 2023, relativo al
responsabile processi e procedure aziendali, è ancora nella fase di
raccolta delle candidature.
Il quadro generale illustrato, come ricordato da Casino, mette
in evidenza una certa difficoltà di reperimento di risorse
competenti riflettendo una condizione di mercato largamente diffusa
particolarmente critica dal lato dell'offerta di lavoro.
Presidente -
Per la replica, consigliere Aggravi.
Aggravi (LEGA VDA) -
Ringrazio il Presidente per la
risposta, le chiederò cortesemente se è possibile avere poi la
copia visto che, tra l'altro, è datata e ovviamente, rispetto a
quando la presentai, alcune selezioni ovviamente hanno avuto un
poi. Io volevo solo richiamare un passaggio di quanto discusso il
14 dicembre con l'Assessore che si occupava della guardiania delle
partecipate che sostanzialmente mi diceva che la società ha
riferito che i bandi ancora aperti non riguardano in modo specifico
la gestione della Casa da gioco ma l'Unità produttiva Servizi
alberghieri. In realtà lei, giustamente, ha introdotto la sua
risposta specificando che ce ne era una, in particolare quella dei
giochi elettronici che poi non ha dato candidati elettronici... non
ha dato candidati idonei, magari un domani avremo candidati
elettronici, ma questo non fa parte delle nostre volontà ma della
ricerca, di fatto quella riguardava l'Unità non Servizi
alberghieri. Perché dissi quello? E la invito, visto che ha
raccolto questa delega, a verificare alcuni passaggi, ovviamente
senza entrare nell'autonomia gestionale della società, mi piace
molto questo termine e sono contento che lei l'abbia utilizzato, ma
il fatto che sono nati dei contenziosi in atto proprio perché si
erano avviate delle selezioni per delle posizioni che già erano
ricoperte. Forse quindi è il caso di valutare non tanto per le
singole persone, però per evitare dei contenziosi che possono
essere superati. Io avevo invitato effettivamente già il 14
dicembre l'allora Assessore a verificare questo, oggi ho
quest'informazione in più.
Le dico un'ultima cosa perché c'è un passaggio che lei
giustamente ha detto e al termine della parte iniziale - me lo sono
appuntato - lei ha detto che sostanzialmente le posizioni a tempo
indeterminato sono inferiori a quelle previste sulla pianta
organica del piano concordatario. Da una prima visione delle cose,
può essere positiva, perché uno dice giustamente: "stiamo spendendo
meno perché il tempo indeterminato è sicuramente più costoso del
tempo determinato". Io non vorrei dire di più e dire altro, io mi
auguro che il tempo determinato, che invece sostituisce magari o
incrementa la pianta organica, non venga tanto gestito secondo
necessità e secondo competenze, ma magari secondo influenze anche
che arrivano da soggetti para-sindacali o che erano degli ex
dipendenti. Dico questo perché le segnalazioni che arrivano sono di
ogni tipo, magari queste segnalazioni poi scaturiranno anche con
altre azioni, perché io credo che sia corretto che nella sua
autonomia la società faccia le sue valutazioni con gli strumenti
che oggi ha e anche in termini di gestione dei costi. Ci può anche
stare che alcuni avvisi di selezione magari vadano a vuoto sia
perché non c'è gente che vi partecipa, sia perché magari si è
cambiato - l'ha detto nella 19 - si è scelta un'altra soluzione, ci
può stare nella gestione aziendale, ma che il tempo indeterminato
venga sostituito con un tempo determinato siamo nell'era degli
influencer
, vorrei evitare che ci siano degli influencer che
indicano o segnalano chi magari deve operare. Sulla rappresentanza
sindacale io invito tutti i sindacati, ma questo è un invito che
faccio fuori dal Palazzo, a verificare bene l'azione di certi
soggetti, ma magari di questo poi avremo ulteriori strali e
ulteriori cose da dire ancora.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK