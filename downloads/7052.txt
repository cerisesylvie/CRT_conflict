Consiglio Regionale della Valle d'Aosta - Oggetto del Consiglio n. 1555 del 2 ottobre 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1555 del 2 ottobre 1985 - Resoconto
OGGETTO N. 1555/VIII - INDAGINE SULL'IMPATTO AMBIENTALE DEGLI
IMPIANTI REALIZZATI NEL COMPRENSORIO VAL VENY PLAN CHE CROUIT IN
COURMAYEUR. - APPROVAZIONE DI MOZIONE.
PRESIDENTE:
Do lettura della mozione presentata dai
Consiglieri Viberti, Millet e Breuvé:
MOZIONE
RILEVATO
che la realizzazione degli impianti di
risalita e delle piste da sci ha provocato gravi danni ambientali
nel comprensorio Val Veny - Plan Chécrouit in Comune di
Courmayeur;
APPRESO CHE
che la Società Val Veny intende realizzare
nuovi impianti che comporterebbero un ulteriore pesante impatto
ambientale;
EVIDENZIATO
che sono frequenti le segnalazioni e le
proteste per il modo con cui sono stati condotti finora i
lavori;
Il Consiglio regionale della Valle d'Aosta
DELIBERA
di incaricare la II Commissione consiliare ("Assetto del
Territorio e Tutela dell'Ambiente") allargata ai
Capigruppo:
1) di svolgere un'indagine conoscitiva sull'impatto
ambientale degli impianti realizzati nel comprensorio Val Veny -
Plan Chécrouit in Comune di Courmayeur;
2) di verificare se le opere sono state eseguite con
regolarità e se sono stati rispettati gli adempimenti imposti da
Comune, Regione, Corpo Forestale, Genio Civile, ecc...;
3) di riferire al Consiglio entro tre mesi.
PRESIDENTE:
Ha chiesto la parola il Consigliere Viberti;
ne ha facoltà.
VIBERTI (N.S.):
Questa mozione porta la firma di tre
Consiglieri, appartenenti a Gruppi diversi dell'opposizione che, di
fronte ad un problema specifico, una volta tanto sono riusciti a
lavorare insieme e spero che questo sia di buon auspicio. Credo che
molti dei Consiglieri presenti, in particolare il Presidente della
Giunta e l'Assessore Perrin, siano al corrente della situazione che
si è venuta a creare al Col Chécrouit. Forse, però, non tutti gli
altri componenti del Consiglio conoscono bene il problema ed è per
questo che ritengo indispensabile illustrare brevemente la
situazione attuale.
I primi interventi in Consiglio su questo problema sono stati
fatti dal Consigliere Breuvé e dal Gruppo Socialista, ma si
limitavano a prendere in considerazione un solo aspetto
particolare, per cui, almeno da parte nostra, non si era ben
compresa la gravità della situazione. Tempo fa, nel mese di luglio,
dopo aver ricevuto molte segnalazioni da alcuni abitanti della zona
di Courmayeur, abbiamo fatto un sopralluogo al Col Chécrouit. Ai
nostri occhi si è presentata una specie di disastro ecologico o,
quanto meno, sembrava gravemente compromessa la realtà territoriale
a chi arrivava con la funivia.
Tra le opere fatte dalla Società Val Veny in questa zona della
nostra regione, è particolarmente grave la costruzione di un lago
artificiale, realizzata con un terrapieno che sfrutta una
particolare conformazione della montagna. Credo che il Consigliere
Breuvé l'abbia ricordato più volte, ma anche i proprietari dei
terreni, riuniti nel Consorzio di miglioramento fondiario del Col
Chécrouit, hanno fatto conoscere, con lettere e con una petizione,
le loro preoccupazioni per il lago in questione. Anche una persona
poco competente di questioni di ingegneria o di geologia, come il
sottoscritto, recandosi sul posto e osservando quella struttura,
non può che ritenerla avventata, perchè il terrapieno non è in
grado di contenere l'acqua del lago che, infatti, è uscita diverse
volte; del resto lo stesso sistema usato per l'impermeabilizzazione
del laghetto lascia a desiderare. Si direbbe che quattro manovali,
che hanno sempre posato moquettes o pavimenti di plastica, siano
stati incaricati di impermeabilizzare un manufatto che può
contenere 10.000 mc. d'acqua. Solo per caso non è ancora capitato
niente di grave, ma è certamente incredibile il grado di
incoscienza di chi ha voluto questa struttura.
E' ridicolo inoltre che alcuni ingegneri dichiarino di attendere
che li andremo a pregare in ginocchio perchè facciano nuove piste
di sci. Se questi sono i tecnici che abbiamo, guai a noi! Credo che
quei quattro manovali avrebbero potuto decidere autonomamente con
maggiore cognizione di causa.
Da quanto la società Funivie Val Veny opera in questo
comprensorio, sono stati abbattuti più di 10.000 alberi. Non so se
vi rendete conto del patrimonio ecologico distrutto per favorire un
comprensorio sciistico posto ad un'altezza inferiore a quella
necessaria, quindi creato dal niente in un posto sbagliato, e
l'abbattimento delle piante ha provocato un dissesto idrogeologico
in una parte della Val Veny.
Al Col Chécrouit sono state costruite molte strade, ma sappiamo
con quale autorizzazione. Uno degli scopi della mozione è appunto
quello di vedere se tutto è stato fatto rispettando le norme che
prevedono l'approvazione e l'autorizzazione per ogni tipo di lavoro
svolto nella Regione; chiediamo che la II Commissione consiliare
svolga un'indagine conoscitiva in merito e riferisca poi al
Consiglio.
Del resto credo che gli interventi della Giunta testimonino
sulla veridicità di quanto dico. Il terreno carsico presenta in
vari punti veri e propri crepacci che non vengono coperti neppure
da abbondanti nevicate e rappresentano un pericolo per gli stessi
sciatori. I lavori hanno distrutto le canalizzazioni che esistevano
da centinaia di anni e che impedivano al deflusso delle acque di
rovinare il manto erboso.
Il cosiddetto impianto di scarico del laghetto è stato costruito
in modo incosciente, perchè ha aperto vere e proprie voragini che
convogliano più acqua di quella che il manto erboso può sopportare.
La demolizione dell'ovovia ha reso necessaria una nuova strada
costruita senza alcun criterio, sulla quale sono passati mezzi
pesanti. Materiali di risulta sono finiti su terreni di privati non
attraversati dalla strada, senza che sia stata chiesta, a detta dei
privati, alcuna autorizzazione.
Non vorrei che si interpretasse male quello che dico, ma poiché
ci sono persone che non sono al corrente della situazione, continuo
ad illustrare quanto hanno visto i rappresentanti della Giunta
regionale che, recatisi sul posto, hanno preso un provvedimento
giusto e tempestivo. Dopo che il Presidente Rollandin e l'Assessore
Perrin si sono recati sul posto, in brevissimo tempo hanno
predisposto una deliberazione di Giunta alla quale noi diamo il
nostro plauso. E' un peccato, però, che l'Amministrazione regionale
spenda dei miliardi per entrare in società e finanziare la Società
Val Veny e dopo si trovi costretta ad intervenire in questo modo,
dimostrando così che il suo controllo, all'interno della Società
Funivie Val Veny e Val Veny Impianti, è un pò carente.
Se chi ci rappresenta in queste due società avesse controllato e
denunciato per tempo i dissesti provocati, si sarebbe potuto
prevenire il danno. Noi invece ne siamo venuti a conoscenza da
qualche privato cittadino che ha dovuto insistere per anni prima di
riuscire ad arrivare ai politici che hanno le leve del potere. Noi
critichiamo appunto queste contraddizioni della Regione anche se,
per fortuna, ora ha preso un provvedimento chiaro che ci auguriamo
sarà rispettato.
Sarebbe anche interessante sapere che cosa è stato fatto in
precedenza, da parte di chi, all'interno dell'Amministrazione
regionale, deve controllare l'assetto del territorio e anche da
parte del Comune di Courmayeur: quali sono state le indagini svolte
e le deliberazioni adottate? Come è stato possibile che per anni le
Funivie Val Veny facessero il bello ed il brutto tempo senza che si
muovesse una foglia? Anzi, di foglie se ne sono mosse tantissime,
ma sono quelle degli alberi che sono stati abbattuti. Nonostante il
tempestivo intervento della Giunta regionale, io credo che si debba
comunque permettere al Consiglio di svolgere quest'indagine
motivata anche dal fatto che, fino a quando non c'è stato un severo
controllo e una decisa presa di posizione da parte di alcune forze
politiche, non si è mai fatto niente.
Noi temiamo inoltre che la Giunta incontri qualche difficoltà a
controllare, quasi fisicamente per mezzo di politici, queste
vicende. Non possiamo credere che le guardie forestali non si siano
mai accorte di quello che succedeva e siamo certi che avranno anche
fatto le debite segnalazioni che però non sono arrivate al posto
giusto. L'iniziativa proposta dalla mozione servirà anche ad
evitare che una forza economica considerevole, con la quale tra
l'altro siamo sempre in contatto (il caso di Tsukuba è
esemplificativo al riguardo), faccia orecchio da mercante e,
passato il clamore del controllo esercitato direttamente dalla
Giunta, dimentichi di mettere in essere le disposizioni sancite
nella deliberazione.
Se il Consiglio lo riterrà opportuno si potrà anche prevedere
che la Commissione consiliare collabori nell'esercitare il
controllo previsto dalla deliberazione della Giunta che è
successiva a questa mozione e che quindi quest'ultima non poteva
prendere in considerazione. Credo di aver parlato già a sufficienza
e gli altri firmatari della mozione potranno integrare e migliorare
quanto da me esposto.
PRESIDENTE:
Ha chiesto la parola il Consigliere
Segretario Lilliana Breuvé; ne ha facoltà.
BREUVE' Lilliana (P.S.I.):
Ringrazio coloro che hanno
emesso la delibera, che ha fermato tutti quei lavori che avrebbero
aumentato il disastro ecologico. Lancio, però, un "j'accuse" a chi
ha permesso quel disastro ecologico e ricordo a tutti noi, come
presa di coscienza, che oltre ad amministrare i vari miliardi che
passano in questo Consiglio, dobbiamo anche tutelare il nostro
territorio che è tipicamente montano.
Noi possiamo offrire ai turisti il nostro verde e un semplice
paese di montanari e agricoltori. Non vorrei che i giapponesi o
altri turisti in genere, vedendo la bandiera valdostana fuggano
perché avremo deturpato in modo irreparabile il nostro territorio.
Grazie.
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale Perrin; ne ha
facoltà.
PERRIN (U.V.):
Que le problème de l'ensemble du domaine
skiable de la Val Veny soit complexe, nous nous en rendons compte.
Complexe aussi parce qu'il est né à travers toute une série de
concessions, faites par la Commune de Courmayeur pour la création
de pistes, à petits bouts qui ont créé ensuite l'ensemble, le grand
complexe du domaine skiable de la Val Vény lui-même.
Il y a eu toute une série de remaniements de ces pistes qui ont
porté souvent à une quasi impossibilité de contrôle. Il faut dire
que depuis quelques années il n'y a plus eu de gros
bouleversements. Cette année il n'y a pas eu d'interventions sur le
domaine skiable de la Val Veny, pour ce qui concerne l'aménagement
des pistes. Toute l'attention de la Val Veny cette année a été
centrée sur la construction de "l'ovovia" qui remonte au Col
Chécrouit et par contre il n'y a pas eu d'interventions sur le
terrain.
A la fin du printemps dernier et au mois de juin, suite aux
fortes pluies la maison forestière de Pré-SaintDidier nous avait
signalé des phénomènes préoccupants dans la Val Veny, qui s'étaient
déjà montrés l'année dernière, mais qui se sont accrus au cours du
printemps dernier. Ces phénomènes concernaient surtout trois
localités au sommet de l'installation du remonte-pente de la
retour, c'est-à-dire au Col Chécrouit, où l'intervention pour la
création des pistes de ski avait enlevé le manteau qui recouvrait
cet amas de gypse et de calcaire sur le versant du Col Chécrouit
même, dans les trois petits vallons qui descendent vers le Plan
Chécrouit, de l'autre côté dans le vallon de la Goletta, et sur la
droite orographique de la Val Veny là où avait été construite la
piste internationale d'une façon qui dérangeait l'écoulement normal
des eaux, créant des phénomènes d'érogation.
Suite à cette communication, les services compétents de
l'Assessorat avaient chargé la maison forestière de mener une
enquête soit par une descente sur les lieux pour mieux spécifier
les phénomènes en cours, soit par une recherche d'archives à
travers, d'un côté, les délibérations communales pour savoir
quelles avaient été les concessions pour la création de ces pistes,
et d'un autre côté à travers les archives de l'Administration
régionale pour voir quelles avaient été les indications données au
moment des permis accordés par le service de la protection de
l'environnement, qui n'auraient pas été respectées. Face à une
première relation, les responsables du service de la protection de
l'environnement et de la protection du sol, accompagné, ce dernier,
aussi par le géologue que le service lui-même a maintenant,
s'étaient rendus sur les lieux et avaient fait une relation
détaillée de ce qui était en cours avec les premières indications
sur la façon de laquelle il aurait fallu intervenir pour remédier à
ces phénomènes d'érosion qui sont en cours.
Une première lettre a été adressée à la Val Veny pour faire le
constat de ce que l'on avait vu, en disant que l'Administration
régionale et l'Assessorat auraient présenté immédiatement des
propositions pour remédier aux différents phénomènes. Au début du
mois de septembre, le Président et moi-même nous rendions sur les
lieux pour constater ce qui nous avait été relaté, présent le
géologue avec lequel nous avons discuté les types d'interventions
possibles. Grâce à cette inspection, le 13 septembre, le
Gouvernement régional adoptait cette délibération que vous
connaissez et qui soumettait toute future intervention dans le
complexe du domaine skiable de la Val Veny, à une remise en état de
la situation actuelle. On ordonnait à la Société de la Val Veny de
commencer immédiatement les travaux pour la démolition du lac
artificiel du Lavechon, en remettant en état l'endroit pour ce qui
concerne soit le terrain, soit le tapis herbeux. Le Gouvernement
régional ordonnait aussi à la Société de commencer les travaux pour
la mise en état de la zone du Col Chécrouit, là où le terrain
calcaire et gypseux, sous l'effet de l'érosion des eaux, cède en
créant des puits préoccupants. La délibération ordonnait ensuite à
la Val Veny de présenter, avec extrême urgence, une étude globale
des projets opératifs pour récupérer tout le milieu, pour fréner
les éboulements en cours sur les trois vallons dont je parlais
avant, ainsi que tout l'ensemble du système hydrographique du
domaine skiable. Evidemment on portait formelle défense à la
Société de la Val Veny de faire et de demander même, de nouveaux
projets avant que ces travaux aient été réalisés, demandant aussi
que le projet global d'intervention soit soumis aux organes
compétents de l'Assessorat, afin d'en avoir l'approbation.
Suite à cette délibération, j'ai convoqué les responsables de la
Val Veny pour illustrer, présent le responsable du service de la
protection du sol et du géologue du service ce qu'il y avait à
faire. Dans une dernière lettre on a donc ordonné à la Société de
la Val Veny, suite à la délibération de commencer immédiatement les
travaux d'effacement du lac de Lavechon et l'intervention sur la
partie haute du Col Chécrouit, suivant les indications données par
le géologue. Il y aura donc immédiatement deux interventions dans
les zones où il faut immédiatement intervenir et où on peut aussi
le faire.
L'effacement du lac n'est pas un gros problème, quelques
journées de pelle mécanique, d'aménagement et ensemencement du
terrain, sont suffisantes. Plus complexe évidemment est le problème
des dolomniées qui se forment au Col Chécrouit, où il y aura
maintenant un premier type d'intervention. Cependant il faudra
faire aussi une étude sérieuse pour intervenir, parce que le fait
de remplir maintenant ces trous n'est pas une solution parce que
ces trous s'ouvriront de nouveau au même endroit, ou ailleurs. Il y
a donc tout un problème pour ce qui est des eaux soit de la fonte
des neiges, soit des pluies, et de la remise en état du terrain par
l'apport d'humus, afin que l'ensemencement, qui d'ailleurs n'avait
pas donné de bons résultats, puisse cette fois en avoir de
positifs. Il faudra renvoyer, puisque la chose n'est pas possible
avant l'arrivée de la neige, le drainage des eaux soit sur le
versant droit de la Val Veny, sur le versant du Chécrouit, sur le
versant de Dolonne, le vallon de la Golette, etc., à une étude
globale, pour une solution définitive même si cette intervention
évidemment demandera une attention toute particulière et donc le
longue haleine. L'Assessorat, l'Administration régionale et le
Gouvernement sont donc directement concernés.
Ce que la motion demande est donc pratiquement déjà fait. Nous
possédons en effet, pour ce qui concerne chaque piste, le cadre
complet des délibérations communales qui avaient été données pour
la création de ces pistes, les demandes présentées de la Société de
la Val Veny à l'Assessorat, les autorisations forestières qui on
été données avec l'indication de prescriptions qui ont été faites,
de celles qui ne l'ont pas été, ou des travaux qui ont été faits
par la Val Veny selon la prescription mais qui n'ont pas donné de
bons résultats et sur lesquels donc il faut nouvellement
intervenir.
Je peux évidemment fournir au Président de la deuxième
commission du Conseil toute cette documentation, qui pourrà être
fournie par le Président aux membres de la Commission. Etant donné
que l'enquêté demandée par cette motion, bien qu'à son début, a
déjà obtenu deux résultats positifs soit au point de vue de la
connaissance, soit au point de vue opératif pour ce qui est à faire
immédiatement et dans le futur, les forces de la majorité
retiennent que ce n'est pas la peine de voter cette motion. Nous
nous abstiendrons donc sur la délibération, proposée par la motion
même.
PRESIDENTE:
Ha chiesto la parola il Consigliere Tonino;
ne ha facoltà.
TONINO (P.C.I.):
Dalla vicenda di cui discutiamo oggi noi
dovremmo poter ricavare delle indicazioni di carattere generale.
L'Assessore ha giustamente detto che la stazione sciistica è nata a
spezzoni: ogni intervento è stato fatto finora sotto la pressione e
l'urgenza dei lavori ed è mancato un quadro di riferimento
complessivo tra la stazione ed il suo particolare ambiente
naturale. In quella zona si possono portare circa 10.000 sciatori,
che hanno bisogno di un considerevole numero di piste, le quali in
alcuni casi sono state realizzate senza criterio, asportando
incautamente molti ettari di humus e di cotica erbosa. Ne consegue
che, durante il disgelo primaverile, tutta la zona è percorsa da
numerosi rivoli che trascinano a valle tonnellate di terriccio.
Come ricostruire quell'humus e come riuscire a canalizzare le acque
prima che il danno, ripetendosi ogni primavera, diventi un fenomeno
ormai irreversibile? Anche in alcune zone calcaree e gessose si
sono fatti degli interventi frutto di estrema improvvisazione ed
imperizia, come ad esempio il tentativo di spianare delle doline
che ora si stanno riformando.
Non aggiungo altro, ma ritengo che non sia più concepibile che
interventi così consistenti vengano realizzati senza una preventiva
conoscenza tecnico-geologica del territorio e delle possibili
conseguenze. Un certo controllo in tal senso dovrebbe essere
esercitato dalla Regione e non lo dico in senso polemico, anche se
si tratta di un problema che abbiamo troppo trascurato nel passato
e oggi deve essere affrontato con estrema urgenza.
Noi crediamo che l'indagine conoscitiva debba anche accertare
gli errori compiuti nel passato. Anche se la Giunta regionale,
oltre ad individuare i criteri per il ripristino delle zone
alterate, interviene autonomamente sulle carenze pregresse, non per
questo sarebbe in contraddizione l'indagine che la Commissione
consiliare potrebbe svolgere per conto proprio e che mantiene la
sua validità. Se la maggioranza non è d'accordo, accogliamo la
disponibilità dell'Assessore a farci conoscere tutto quello che
sarà fatto dalla Giunta, affinché tutti conoscano bene come si deve
intervenire a quelle quote per la tutela di paesaggi così
caratteristici.
PRESIDENTE:
Ha chiesto la parola il Consigliere Viberti;
ne ha facoltà.
VIBERTI (N.S.):
Durante l'intervento del Consigliere
Tonino mi sono ricordato di alcune considerazioni che avevo
dimenticato di illustrare prima ed inoltre vorrei suggerire una
possibilità di accordo tra la delibera e la mozione.
Nel mio intervento precedente avevo detto che su molti terreni
di proprietà della Val Veny e di alcuni privati, sono disseminati
moltissimi rottami che non derivano solo dalla demolizione
dell'ovovia, perchè ci sono anche pezzi della baracca dei
cronometristi delle discese di Coppa del Mondo. La gente non lavora
in modo cosciente e credo che di questo ve ne siate resi conto, ma
devono rendersene conto anche quelli che vogliono continuare a
lavorare insieme a noi.
Nessuno dice che la Società Val Veny non debba più lavorare in
Valle d'Aosta o che la Regione non debba più collaborare con essa.
Quest'ultima però deve sapere che la Regione Valle d'Aosta non è
più disposta a lasciare distruggere il proprio territorio e a
vedere calpestati i diritti dei cittadini valdostani proprietari
dei territori in questione. Inoltre gradiremmo avere dalla Giunta
dei chiarimenti in merito all'astensione di un suo componente,
anche se parzialmente motivata, su questa delibera e ci auguriamo
che essa presenti alla Società Val Veny delle richieste
unitarie.
Riconosciamo che la Giunta ha lavorato meglio di quello che ci
si poteva attendere dalla lettura della deliberazione e che sono
state adottate tutte le misure necessarie per svolgere l'indagine
conoscitiva e per controllare le procedure seguite. Visto che la
Giunta non intende votare la mozione e che questo lavoro lo sta già
facendo lei, io credo che la mozione possa essere modificata nel
senso che il Consiglio da mandato alla Giunta di portare a termine
gli impegni assunti con la delibera, per poi riferire in merito
entro una certa data, non certo per mancanza di fiducia, ma per
evitare che un problema così importante possa, nel tempo, essere un
po' trascurato. Chiedo anche agli altri firmatari se sono d'accordo
nel voler apportare una modifica di questo genere:
"Di dare mandato alla Giunta regionale:
1)
di proseguire l'indagine conoscitiva sull'impatto
ambientale degli impianti realizzati nel comprensorio Val Veny -
Plan Chécrouit in Comune di Courmayeur;
2)
di verificare se le opere sono state eseguite con
regolarità e se sono stati rispettati gli adempimenti imposti da
Comune, Regione, Corpo Forestale, Genio Civile, ecc.;
3)
di riferire al Consiglio nel..."
Alla Commissione erano sufficienti tre mesi di lavoro. La Giunta
probabilmente non ha gli stessi tempi di lavoro della Commissione,
però si sarà posta anche delle scadenze in merito a questo
problema; sentiamo quali sono e poi concorderemo il termine da
inserire nella deliberazione. Mi sembra che tutte le forze
politiche possano accettare la mozione così modificata.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Vorrei fare solo due considerazioni.
Noi siamo d'accordo sulla modifica proposta dal Consigliere Viberti
proprio perchè la Giunta è intervenuta con grande tempestività.
Questa volta dobbiamo dare atto all'Assessore competente ed al
Presidente della Giunta di aver adottato un atteggiamento diverso e
più sensibile alle esigenze della tutela ambientale.
In questi giorni noi ripresenteremo un disegno di legge
sull'impatto ambientale che qualche tempo fa sembrava quasi
futuribile e che poteva dare l'impressione di sconvolgere i
consueti interventi dell'apparato burocratico in difesa del
territorio. Mi ricordo che qualcuno in Commissione aveva avanzato
qualche riserva in merito, specie per la costruzione degli impianti
di risalita, che in Valle d'Aosta viene considerata quasi un
dovere. Questa volta invece abbiamo toccato con mano le gravi e
deleterie conseguenze dovute alla costruzione di un impianto di
risalita.
A questo punto mi permetto di ricordare che non sempre i nostri
comuni sono sensibili e solleciti nel tutelare l'ambiente, anzi
ogni tanto qualche Sindaco ritiene opportuno riaffermare la
validità delle strade anche intorno ai 4000 mt. di altitudine e gli
esempi della valle di Champorcher sono sintomatici al riguardo; mi
è stato detto, inoltre, che la teoria delle strade ad elevate
altitudini è stata ribadita anche quest'anno. Fortunatamente una
legge proibirà certi sconci realizzati in passato nella nostra
Regione ed indicherà con chiarezza le responsabilità dei Comuni in
materia. Certamente i servizi forestali fanno il loro dovere, ma io
credo che non sia opportuno gravarli di molteplici incombenze,
anche non congeniali alla loro funzione istituzionale e, come
l'Assessore ben sa, preferirei che fosse istituito un servizio più
specifico in tema di tutela dell'ambiente naturale. In certi casi
va anche fatto un richiamo ai Comuni sul modo corretto di gestire
il loro territorio, come è già successo durante i lavori per la
costruzione del SUPER-PHOENIX, quando alcuni comuni diedero delle
autorizzazioni che non avrebbero dovuto dare.
Sollecito quindi l'Assessore a voler presentare quel disegno di
legge che da circa un anno giace nei cassetti della Giunta, perché
se si vogliono evitare in futuro altri drammi ecologici, è
opportuno che la Regione si munisca di un suo codice di
comportamento sancito da una legge regionale. Lasciare infatti
all'estemporaneità dei privati o alla scarsa sensibilità dei Comuni
la tutela dell'ambiente, non da buoni risultati, come abbiamo visto
appunto per la Val Veny.
Io mi auguro che il discorso della tutela ambientale venga
affrontato dal Consiglio regionale entro brevissimo tempo e
preannuncio che nella prossima settimana noi ripresenteremo la
legge sull'impatto ambientale che mi auguro possa confrontarsi con
le norme di carattere generale a cui ha fatto cenno l'Assessore e
che dovrebbero presiedere alla effettiva tutela delle
caratteristiche paesaggistiche ed ambientali della nostra Regione.
Grazie.
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale Perrin; ne ha
facoltà.
PERRIN (U.V.):
Je suis d'accord avec la proposition faite
par le Conseiller Viberti, qui donne acte d'un côté des travaux et
de l'autre des décisions que l'Assessorat et surtout le
Gouvernement ont déjà pris à cet égard; évidemment nous
continuerons l'enquête commencée pour approfondir encore certains
aspects.
Je demanderai de modifier très légèrement le troisième point,
c'est-à-dire au lieu de donner une date précise laisser une formule
un peu plus vague "nel più breve tempo possibile". En effet cela ne
signifie pas que nous avons la volonté de ne pas répondre, je peux
l'assurer, parce que si nous voulons qu'on réfère aussi des
possibilités d'intervention, c'est clair que, surtout pour ce qui
concerne la régimation des eaux, il faut un peu plus de temps que
trois mois, puisqu'il faudra faire un programme complexe et
approfondi. Donc, c'est dans ce sens que je demande de
modifier.
PRESIDENTE:
Ha chiesto la parola il Consigliere Viberti;
ne ha facoltà.
VIBERTI (N.S.):
Credo di interpretare il pensiero degli
altri firmatari della mozione e di quanti hanno seguito questo
dibattito dicendo che non abbiamo nessuna difficoltà ad accettare
questa modifica, in quanto riteniamo che l'Assessore Perrin si farà
parte diligente nel riferire al Consiglio. Saremmo felici d'essere
informati, magari attraverso le comunicazioni del Presidente del
Consiglio, dell'inizio dei lavori per eliminare il lago di
Lavechon. Io credo che questa soluzione vada bene, sempre che
l'Assessore e la Giunta accettino di rispettarla.
PRESIDENTE:
Do lettura degli emendamenti concordati tra
l'Assessore Perrin e i presentatori della mozione:
"di dare mandato alla Giunta regionale:
1)
di proseguire l'indagine conoscitiva sull'impatto
ambientale degli impianti realizzati nel comprensorio Val Veny -
Plan Chécrouit in Comune di Courmayeur;
2)
di verificare se le opere sono state eseguite con
regolarità e se sono stati rispettati gli adempimenti imposti da
Comune, Regione, Corpo Forestale, Genio Civile, ecc.;
3)
di riferire al Consiglio nel più breve tempo
possibile".
PRESIDENTE:
Se nessuno chiede la parola metto in
approvazione l'emendamento testé letto:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
PRESIDENTE:
Do lettura della mozione nel suo testo
emendato:
MOZIONE
RILEVATO
che la realizzazione degli impianti di
risalita e delle piste da sci ha provocato gravi danni ambientali
nel comprensorio Val Veny - Plan Chécrouit in Comune di
Courmayeur;
APPRESO CHE
la Società Val Veny intende realizzare
nuovi impianti che comporterebbero un ulteriore pesante impatto
ambientale;
EVIDENZIATO
che sono frequenti le segnalazioni e le
proteste per il modo con cui sono stati condotti finora i
lavori;
Il Consiglio regionale della Valle d'Aosta
DELIBERA
di dare mandato alla Giunta regionale:
1)
di proseguire l'indagine conoscitiva sull'impatto
ambientale degli impianti realizzati nel comprensorio Val Veny -
Plan Chécrouit in Comune di Courmayeur;
2)
di verificare se le opere sono state eseguite con
regolarità e se sono stati rispettati gli adempimenti imposti da
Comune, Regione, Corpo Forestale, Genio Civile, ecc.;
3)
di riferire al Consiglio nel più breve tempo
possibile.
PRESIDENTE:
Se nessuno chiede la parola metto in
approvazione la mozione testé letta:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK