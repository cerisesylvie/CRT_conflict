Consiglio Regionale della Valle d'Aosta - Oggetto del Consiglio n. 824 del 23 ottobre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Vigili del fuoco - Difesa antincendi
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 824 del 23 ottobre 2014 - Resoconto
OGGETTO N. 824/XIV - Approvazione di una risoluzione:
"Costituzione di un tavolo di lavoro per la risoluzione dei
problemi del Corpo valdostano Sapeurs-pompiers".
Presidente
- Prego i colleghi Consiglieri di procedere al
voto per l'iscrizione di questa risoluzione. Prego colleghi.
Votazione chiusa.
Presenti: 33
Votanti: 33
Favorevoli: 33
La risoluzione è iscritta all'unanimità.
Passiamo alla discussione del punto della risoluzione, chiedo al
segretario di ripetere...C'è qualcuno che vuole illustrare la
risoluzione? La collega Certan.
Certan (ALPE)
- Grazie Presidente.
Cercherò di essere rapida ed efficace. Avendo distribuito il
testo, avete tutti a disposizione delle correzioni. Questa
risoluzione diciamo che è il frutto un po' del
question time
e di una interrogazione che erano state presentate ieri, e alle
quali il Presidente Rollandin aveva risposto, crediamo che fosse
importante, abbiamo ritenuto fosse importante scrivere e mettere
questo impegno - che ci sembrava essere in qualche modo già stato
preso - per iscritto proprio per fissare bene quali potevano essere
gli attori di questo tavolo di lavoro. Ecco perché crediamo che chi
si occupa di soccorso pubblico debba farlo condividendo fra tutti
gli attori, proprio perché è un'azione molto delicata e nello
stesso tempo anche impegnativa e rischiosa. Riteniamo che tutte le
azioni, quindi, tutte le procedure che vengono prese debbano essere
assolutamente condivise e concertate. Ci sembra che ultimamente ci
siano spesso delle, come dire, incomprensioni e sovrapposizioni e
riteniamo che questo tavolo, la costituzione di un tavolo, in cui
si riesca veramente bene a definire e a parlarsi, possa essere
assolutamente produttivo. Abbiamo messo a lavorare insieme a questo
tavolo tutte le componenti, sia volontarie che professionistiche,
perché riteniamo che non sia una questione solo di chi si occupa in
modo volontario e chi si occupa in modo, diciamo, permanente, come
professione, ma crediamo proprio che debbano essere diversi attori,
diverse parti che si parlano, capiscono e che quindi dialogano fra
loro.
Voilà
.
Président
- Merci. Altri colleghi? Non vedo richieste di
intervento. La parola a Gerandin.
Gerandin (UVP)
- Grazie, Presidente.
È tardi, quindi non voglio dilungarmi oltre, l'importante
è...no, no, l'importante è a nostro parere che si apra al più
presto questo tavolo, lo dissi già ieri quando parlavamo del
question time
che probabilmente la situazione dal punto di
vista politico era sfuggita. Oggi leggiamo sulla stampa un
evolversi della situazione, per cui ritengo ancora a maggior
ragione che la situazione dal punto di vista politico e soprattutto
relazionale sia sfuggita. Ecco, dispiace che, l'ho detto prima, un
servizio come quello dei sapeurs-pompiers che è stato riconosciuto
da tutti, cioè ricordiamo soprattutto nelle occasioni come
commemorazioni come abbiamo fatto in quest'aula, in merito al
tragico evento del 2000, per ricordare l'ultima, quando si è
veramente dimostrato che lavorare assieme è un valore aggiunto,
quando si è dimostrato che...e si continua a dimostrarlo quando
operiamo, quando si opera anche all'esterno del territorio
valdostano, allora dispiace che polemiche interne o mancanza di
dialogo portino a queste conclusioni. Non ho altro da aggiungere,
se non che questo tavolo si apra al più presto e che i problemi si
possano, se c'è la volontà, risolvere. Grazie.
Si dà atto che dalle ore 19,39 riassume la presidenza il
Presidente Marco Viérin.
Viérin M. (Presidente)
- Grazie collega. La parola al
collega Borrello.
Borrello (SA)
- Sì, grazie.
Sarò molto breve, non ruberò molto tempo ai colleghi, che vedo
già indaffarati a preparare. Fondamentalmente un ringraziamento
alla collega Certan che porta all'attenzione dell'aula questo
problema, evidentemente se si arriva in Consiglio regionale ci sono
delle problematiche da affrontare. Solo un passaggio di carattere
generale, il corpo è un corpo giovane, nel 1999 è costituito, di
conseguenza ci possono essere delle problematiche, bisogna solo
riconoscere quelli che sono i ruoli...il dialogo è sicuramente una
cosa importante. L'Amministrazione sta cercando di mettere in atto
tutta una serie di azioni per risolvere queste problematiche, ci
sono sia a livello dei professionisti che a livello dei volontari.
Ne parleremo, ne son sicuro, anche in altre sedi, soprattutto
perché sono tematiche importanti, che vanno anche a toccare gli
aspetti previdenziali, assicurativi e quant'altro. Non sto a
dilungarmi, approveremo questa risoluzione perché il dialogo è
sempre una cosa positiva. Grazie.
Presidente
- La parola al collega Ferrero.
Ferrero (M5S)
- Grazie Presidente.
Solo per una battuta, veloce, ma doverosa. La situazione in cui
versa il corpo dei Vigili del fuoco valdostano è, secondo noi,
molto grave, in quanto dalle ultime dichiarazioni sembra che buona
parte dei Vigili del fuoco valdostani vogliano ritornare sotto il
Ministero, di questo secondo me bisogna tener conto. Si è gestita
questa questione di contrapposizione tra Vigili del fuoco volontari
e Vigili del fuoco, invece, professionisti, in maniera secondo noi
sbagliata. Si è creata una contrapposizione che non doveva esserci,
e che anche in caso di interventi, secondo noi, sarà fonte di
problemi. Qui bisogna lasciar perdere i discorsi elettorali,
guardare all'efficienza del corpo dei Vigili volontari che sono
sicuramente meno numerosi dei Vigili professionisti, però bisogna
guardare a questa questione in maniera secondo noi corretta. Da una
parte ci sono delle competenze, dall'altra parte ci sono altre
competenze, non devono sovrapporsi, ma integrarsi. Se si crea una
sinergia va bene, diversamente si crea una situazione che può
essere conflittuale. Questa va affrontata, questo è un primo
provvedimento che vede di fare un tavolo di confronto per riunire
le varie sensibilità. Stiamo attenti a non creare contrapposizioni,
quando si tratta poi di interventi che riguardano la sicurezza
pubblica.
Presidente
- Grazie collega. La parola al Consigliere
Donzel.
Donzel (PD-SIN.VDA)
- Grazie Presidente.
Penso che c'era già, credo, l'intenzione del Presidente della
Regione, annunciata, di mettersi a disposizione per conciliare
queste diverse posizioni. A me preme ribadire l'aspetto finale
molto importante, di questa risoluzione, che c'è un passaggio anche
nella posizione permanente, e quindi ci sarà un momento in cui
questo sforzo di mediazione, in cui il Consiglio regionale impegna
il Presidente, troverà anche il conforto delle sensibilità delle
forze politiche, come ha detto bene il collega Ferrero. In questi
ultimi anni sono cresciute delle tensioni, legate a tutta una serie
di problematiche, anche forse il venir meno di risorse, con cui ci
si era forse troppo largamente impegnati in promesse su un fronte e
sull'altro, caserme nuove, promesse di organici, e dall'altra parte
per quanto riguarda i volontari anche in questo senso si è forse
ceduto nel promettere situazioni, che poi oggi fatichiamo a
mantenere e si arriva alla situazione in cui si perde un po' di
vista il ruolo strategico che questa figure anno, cioè ci si
rincorre, invece di trovare le soluzioni migliori. Questo
importante tavolo, quindi, sarà poi seguito da un confronto,
aspettiamo naturalmente che l'esito sia già positivo, per cui sarà
per noi più facile prendere atto delle misure che magari ci
obbligheranno, io spero, se ne avremo la forza, di intervenire
magari già nel bilancio regionale, con alcuni provvedimenti che
vanno nell'indirizzo di sanare alcune questioni che magari da
troppo tempo sono sospese. Auspichiamo, quindi, davvero che si
trovi la strada giusta, la via giusta per mettere insieme quello
che è il presidio del territorio, quindi non possiamo prescindere
dalla presenza dei volontari, anche per tante altre questioni, cioè
abbiamo un'infinità di questioni che riguardano la necessità di
avere delle figure permanenti sul territorio. Dall'altra parte,
quando poi c'è il problema hai bisogno di un professionista che
guidi l'intervento, che sappia intervenire, laddove le cose sono
più delicate. Credo, quindi, che non si possa fare a meno di
entrambi ed è importante che entrambi riescano a collaborare e a
convivere insieme.
Presidente
- Grazie collega. Non vedo altri prenotati,
allora chiedo ai colleghi...la parola al Presidente della
Regione.
Rollandin (UV)
- Sì grazie Presidente.
Dopo che hanno preso la parola soprattutto Borrello e Gerandin,
che conoscono il problema in modo approfondito, oltre alla Certan,
che ha illustrato quello che è il fatto, cioè l'impegno che ci
siamo presi, vorrei sottolineare due aspetti.
Il primo è che ci sono dei problemi specifici del corpo dei
Vigili del fuoco volontari. Ci sono dei problemi specifici del
corpo dei Vigili di ferma, cioè quelli che...poi ci sono dei
problemi di rapporto tra gli uni e gli altri, a cui faceva
riferimento Ferrero. E credo che in effetti questa sia la
riflessione principale, cioè quello di non mettere a repentaglio
un'azione di sintonia e - come diceva anche Gerandin - di lavoro
insieme. Hanno dimostrato di lavorare benissimo, quindi deve essere
ritrovata la modalità che escluda quelle piccole frizioni che sono
avvenute ultimamente per tante ragioni, e proprio questo tavolo
avrà la possibilità di approfondire, come avevo già detto, c'era
già l'intenzione di farlo, lo si fa in questo modo e per riuscire a
conciliare da una parte le esigenze che sono proprie e dall'altra
la modalità di operare, che vede logicamente nella tutela del
territorio la possibilità di far operare insieme i volontari, a cui
va dato atto di quello che fanno, e chi è professionista, che
logicamente ha un altro tipo di impegno, e di conseguenza deve
poter collaborare. Con questo impegno credo che si possa iniziare a
lavorare per risolvere questi piccoli problemi da una parte, alcuni
un po' più difficili, perché c'è anche un discorso tecnico, vedi il
discorso della previdenza, è un problema un po' più delicato, che
quindi andrà affrontato con la giusta competenza perché sono
tematiche di non facile soluzione, però vanno affrontate per
cercare di dare una risposta. Grazie ancora.
Presidente
- Grazie Presidente. Poniamo in votazione la
risoluzione. Prego i colleghi di votare. La votazione è chiusa.
Presenti: 32
Votanti: 32
Favorevoli: 32
Il Consiglio approva all'unanimità.
Prima di terminare i lavori, voglio ricordare che domani i
lavori del Consiglio del pomeriggio, straordinario, inerente alla
riforma costituzionale, inizieranno alle ore 15.
---
L'adunanza termina alle ore 20,54.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK