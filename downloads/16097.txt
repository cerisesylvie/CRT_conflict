Consiglio Regionale della Valle d'Aosta - Oggetto del Consiglio n. 2447 del 5 marzo 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SPORT E TEMPO LIBERO
Enti e Società sportive
Precedente
Successivo
Resoconto integrale del dibattito dell'aula
Oggetto del Consiglio n. 2447 del 5 marzo 1997 - Resoconto
SEDUTA POMERIDIANA DEL 6 MARZO 1997
OGGETTO N. 2447/X Concessione, ai sensi della legge regionale
31/1992, di un contributo di lire 32.000.000 a favore del Comitato
valdostano FISI/ASIVA nelle spese previste per l'organizzazione del
14° Grand Prix Conseil régional de la Vallée d'Aoste, in programma
a Gressoney-Saint-Jean il 23 marzo 1997. Approvazione ed impegno di
spesa.
Deliberazione Il Consiglio
Premesso che:
Il Comitato Valdostano FISI/ASIVA, ha presentato all'Assessorato
regionale del turismo, sport e beni culturali, una richiesta
tendente ad ottenere, ai sensi della legge regionale 24 giugno
1992, n. 31, un contributo nelle spese previste per
l'organizzazione e lo svolgimento della 14^ edizione del "Grand
Prix Conseil Régional de la Vallée d'Aoste", gara internazionale ad
invito di sci alpino e nordico riservato alla categoria giovani, in
programma a Gressoney-Saint-Jean il 23 marzo 1997;
Alla richiesta sopra specificata è stato allegato il preventivo
di spesa che ammonta a complessive Lire 32.000.000, così
dettagliate:
- soggiorno atleti, ospiti, tecnici e organizzatori Lire
9.000.000
- premi vari Lire 8.500.000
- spese tipografiche e cancelleria Lire 2.200.000
- postali, telegrafiche e tassa affissione Lire 500.000
- spese di viaggio personale di servizio Lire 100.000
- cronometristi - giudici di gara - controlli porta
e preparazione piste Lire 4.000.000
- servizio speaker Lire 1.500.000
- duplicazione dati, servizio medico, trasporto
materiale, servizio fotografico Lire 6.200.000
===========
TOTALE Lire 32.000.000
Dato atto che, visto il parere dell'Ufficio regionale per il
turismo e sport, espresso ai sensi dell'articolo 3 della legge
regionale sopra specificata, l'Assessore Agnesod propone di
riconoscere alla manifestazione il rilevante interesse
turistico-promozionale che costituisce il presupposto di legge per
il superamento della percentuale di contributo massima (50%)
concedibile in via ordinaria;
Ritenuto pertanto di aderire alla richiesta del Comitato
Valdostano FISI/ASIVA mediante la concessione di un contributo
massimo di Lire 32.000.000, a totale copertura delle spese previste
per l'organizzazione e lo svolgimento dell'iniziativa in
oggetto;
Tenuto presente che il contributo in questione è riferito al
raggiungimento dell'obiettivo n. 3207 "Programmazione e gestione
dei contributi per l'organizzazione di manifestazioni promozionali"
del bilancio di gestione per l'anno 1997 e triennio 1997/1999,
approvato con deliberazione della Giunta regionale n. 6162 in data
30 dicembre 1996;
Vista la legge regionale 24 giugno 1992, n. 31;
Vista la deliberazione di Giunta n. 6162 in data 30 dicembre
1996;
Visto il parere favorevole di legittimità rilasciato dal
Dirigente dell'Ufficio regionale per il turismo dell'Assessorato
del Turismo, Sport e Beni Culturali, ai sensi dall'articolo 72
della legge regionale 3/1956, e successive modificazioni, e del
combinato disposto degli articoli 13 - comma 1 - lettera e) e 59 -
comma 2 - della legge regionale 45/1995, sulla presente
deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di Lire
32.000.000 (trentadue milioni) a favore del Comitato valdostano
FISI/ASIVA, con sede in Aosta, C.F 80005250073, a totale copertura
delle spese sostenute e regolarmente documentate per
l'organizzazione e lo svolgimento della 14^ edizione del "Grand
Prix Conseil Régional de la Vallée d'Aoste", gara internazionale ad
invito di sci alpino e nordico riservato alla categoria giovani, in
programma a Gressoney-Saint-Jean il 23 marzo 1997;
2) di approvare e di impegnare la spesa di Lire 32.000.000
(trentadue milioni), con imputazione al cap. 64320 del bilancio
preventivo della Regione per l'anno 1997 ("Contributi e sussidi ad
istituzioni e organismi vari per attività nel settore del turismo e
del tempo libero"), riferimento dettaglio n. 3015, che presenta la
necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta del Dirigente dell'Ufficio regionale per il turismo e lo
sport dell'Assessorato regionale del turismo, sport e beni
culturali, a manifestazione avvenuta e previa presentazione del
consuntivo corredato da idonei giustificativi di spesa;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Qualcuno chiede la parola? Si può passare alla
votazione, i consiglieri sono invitati a votare:
Presenti, votanti e favorevoli: 30
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK