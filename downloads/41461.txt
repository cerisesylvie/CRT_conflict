Consiglio Regionale della Valle d'Aosta - Oggetto del Consiglio n. 583 del 17 aprile 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 583 del 17 aprile 2019 - Resoconto
OBJET N° 583/XV - Communications du Président du Conseil
régional.
Rini (Presidente) ?
Alla presenza di 34 colleghi possiamo
iniziare i lavori di questa seduta del Consiglio regionale. Punto
n. 1 all'ordine del giorno.
En ouverture de cette séance, collègues, je désire attirer votre
attention sur l'incendie qui a ravagé la Cathédrale Notre-Dame de
Paris, pour adresser au nom de toute notre Assemblée législative
l'expression de notre soutien et de notre solidarité aux
institutions et au peuple français. C'est accablant que de voir un
patrimoine de cette portée s'effondrer sous les flammes, car il
s'agit d'un monument historique qui n'est pas seulement la
représentation de la culture catholique et de la civilisation
française, mais qui touche le cœur de l'humanité
toute entière.
Da giovedì 11 a sabato 13 aprile, a Cracovia e al Memoriale di
Auschwitz e Birkenau, una delegazione del Consiglio Valle, composta
dai Consiglieri Chiara Minelli, Patrizia Morelli, Luciano Mossa,
Manuela Nasso e Luigi Vesan, ha preso parte al "Viaggio della
memoria 2019" dei 38 studenti valdostani della scuola secondaria di
secondo grado vincitori del concorso "L'Europa di domani-Oltre i
confini".
La Conférence des Chefs de groupe réunie hier, mardi 16 avril, a
décidé de discuter conjointement les points n° 20 et n° 33.
Je vous informe enfin qu'à partir du 3 avril 2019 les réunions
suivantes ont eu lieu:
Bureau de la Présidence: une fois
Conférence des Chefs du groupe: une fois
I
e
Commission: une fois
IV
e
Commission: une fois
V
e
Commission: une fois
Commission pour le Règlement: une fois
III
e
Commission: trois fois.
Ci sono richieste di intervento? Ha chiesto la parola il collega
Bertin.
Bertin (RC-AC) -
Venerdì scorso abbiamo letto dai
giornali della fondazione, da parte del Presidente del Consiglio,
di un suo partito. Qui non voglio entrare nel merito politico della
costituzione di questo nuovo soggetto politico, probabilmente ci
saranno altre occasioni. Vorrei però sottolineare un aspetto che
avevo già evidenziato in passato, in modo critico, quando l'allora
Presidente del Consiglio Fosson era intervenuto a nome del suo
partito al Congresso dell'Union Valdôtaine; era un fatto
eccezionale, perché di solito, proprio in ragione del ruolo che
rivestono i Presidenti dell'Assemblea, non è una cosa usuale. Non
si era mai visto intervenire a nome di un partito e, in questo
caso, andiamo anche oltre.
Ripeto: i Presidenti delle Assemblee elettive, in ragione del
ruolo
super partes
, pur partecipando al dibattito politico,
non svolgono un'attività partitica significativa. Spesso succedeva
in passato che addirittura restituivano la tessera del proprio
partito di appartenenza - in molte Assemblee parlamentari succedeva
-, proprio per essere estranei alla vita interna dei partiti, che
non sono compatibili con altre attività di tipo istituzionale di
quel genere.
L'unica eccezione, a livello parlamentare, è stata quella di
Gianfranco Fini, che durante il suo mandato si è costituito un
partito, esempio tra l'altro non particolarmente fortunato. Le
analogie sono poi anche altre, perché Fini, come Rini, si
autocolloca temporaneamente nel centrodestra. Non voglio però
entrare in questi aspetti.
Voglio solo sottolineare questa anomalia, questo ennesimo
problema che si viene a creare in questo Consiglio, di un
Presidente del Consiglio che è anche un capo partito.
Dalle ore 9:10 assume la presidenza il Vicepresidente
Distort
.
Distort (Presidente) -
Ha chiesto la parola il collega
Vesan.
Vesan (M5S) -
Vorrei solo spendere due parole per quanto
riguarda il "Viaggio della memoria", a cui ho partecipato come
rappresentante dell'Ufficio di Presidenza del Consiglio. È stata
un'esperienza importante; non posso dire che sia stata bella,
perché non solo noi rappresentanti del Consiglio, ma i ragazzi e
gli accompagnatori tutti sono usciti segnati e colpiti da questa
esperienza.
Vorrei approfittare per evidenziare il fatto che spesso e
volentieri si ricorda l'Olocausto come un qualcosa di lontano da
noi, come se non fosse altro che la memoria della barbarie nazista
e l'operazione di sterminio della popolazione ebraica e di altre
popolazioni invise. Mi piacerebbe però ricordare che quanto è
successo nel campo di Auschwitz è legato comunque anche a noi, sia
come italiani che come valdostani. È inutile ricordare che Primo
Levi è finito lì essendo stato arrestato sulla collina di
Saint-Vincent, come il fatto che ad Auschwitz sono finiti comunque
7.500 italiani di origine ebraica ma cittadini italiani. Questi
cittadini sono stati, sì, sterminati dai nazisti presenti ad
Auschwitz, ma a Birkenau, dove si entra direttamente con il treno
nel campo, i treni su cui sono stati caricati sono stati riempiti
di gente, qui da noi, in Italia, e sono stati caricati da altri
italiani. Le stesse leggi razziali, votate in Italia nel 1938, sono
state votate da un Parlamento italiano e quello è stato il triste
seme della soluzione finale, poi applicata in Germania.
Vorrei ricordare che il Parlamento italiano, che ha votato le
leggi razziali nel 1938, è stato quello delle ultime elezioni fatte
in Italia prima del secondo conflitto mondiale, quelle del 1934.
Sono state elezioni democratiche, nel senso che, pur con un ridotto
bacino di elettori - in tutta Italia votavano solo 10 milioni di
persone -, prevedevano la possibilità di scegliere il Parlamento.
Il problema grosso era che una democrazia non è tale solo se esiste
la possibilità di votare, ma è una democrazia se il voto è
veramente libero e non controllato. Quelle elezioni potrebbero
essere ricordate come un grande successo della democrazia, perché è
stata la volta in cui, in assoluto, in Italia c'è stata la massima
partecipazione percentuale degli aventi diritto: ha votato ben il
96 percento degli italiani che ne avevano diritto; però, per il
fatto che le schede erano state appositamente studiate in modo da
garantire una certa qual riconoscibilità del voto - e qui veniamo
al discorso sul controllo del voto -, hanno fatto sì che il
risultato fosse anche stato il più plebiscitario in assoluto della
storia italiana. In quelle elezioni ha votato a favore dei 400
Parlamentari proposti dal Partito fascista ben il 99,85 percento
degli italiani e solo 15.000 italiani si sono permessi di
utilizzare la scheda a parte dicendo che avrebbero preferito un
Parlamento diverso. Nella nostra circoscrizione - che allora
comprendeva Piemonte e Valle d'Aosta - votava un milione di
persone; di questo milione di persone, 1.500 persone hanno votato
contro il blocco dei 400 Parlamentari proposti dal Partito
fascista. Ebbene, figlie di queste elezioni con un controllo
rigoroso del voto sono state le leggi razziali e triste figlia
delle leggi razziali è stata l'operazione di sterminio che noi
Consiglieri, assieme ai ragazzi, abbiamo avuto occasione di vedere
a Birkenau.
Vorrei pertanto dare una sollecitazione a quest'Aula proprio sul
tema del controllo del voto: una democrazia è vera democrazia non
solo se tutti vanno a votare, ma lo è se tutti possono serenamente
esprimere il proprio voto, senza che nessuno possa andare a vedere
che voto è stato, altrimenti offriremmo di nuovo il fianco a cose
terribili che sono successe negli anni fra il 1942 e il 1945.
Scusate se mi sono dilungato.
Presidente -
Ha chiesto la parola l'Assessore
Baccega.
Baccega (UV) -
Nella trasferta per il "Viaggio della
Memoria" della Giunta regionale erano presenti anche la collega
Certan e il sottoscritto, una visita che ci ha visti attraversare
il ghetto della città di Cracovia, il campo di concentramento di
Auschwitz e il campo di sterminio di massa di Birkenau. Che cosa
può restare di un viaggio così? Restano i silenzi, i silenzi dei
ragazzi che erano con noi. Resta la voce di un commentatore
fortemente provato, come se avesse vissuto - o i suoi predecessori
avessero vissuto - quei momenti terribili. Restano gli sguardi
sbigottiti dei ragazzi e degli insegnanti nel vedere i blocchi, nel
vedere quei pigiami a righe, unico abito, anche in situazioni di
-20 gradi. Restano le immagini video dell'orrenda pratica del
saluto romano. Restano le fotografie della disperazione delle
popolazioni ingannate e poi portate nelle camere a gas. Restano le
enormi teche, colme di oggetti di donne, bambini e uomini: scarpe,
valigie, occhiali, pettini.
Colleghi, è stata una visita che riempie di rabbia e che
sicuramente è servita a prendere coscienza di quanto è stato in
grado di fare il maligno, ovvero il nazismo; una visita per la
memoria che serve a prendere consapevolezza che a quelle pratiche
non si deve più tornare, che quelle pratiche sono iniziate con
l'esclusione di persone considerate diverse, segregate in un'area
che poteva contenere 3.000 persone ma in cui ne erano state
inserite oltre 6.000, ovvero il ghetto di Cracovia.
Concludo leggendo quello che è rimasto di una lapide a Birkenau,
che dice: "
Grido di disperazione ed ammonimento all'umanità sia
per sempre questo luogo dove i nazisti uccisero circa un milione e
mezzo di uomini, donne e bambini, principalmente ebrei, da vari
Paesi d'Europa
".
Presidente -
Ha chiesto la parola l'Assessore Certan.
Certan (AV) -
Comme le collègue Baccega l'a rappelé, nous
faisions partie de la délégation valdôtaine qui a participé au
Voyage d'étude et de la mémoire avec les élèves qui ont soutenu le
concours organisé par l'Institut de la Résistance en collaboration
avec l'Assessorat à l'éducation et la Présidence de la Région;
voyage qui, je tiens à dire - et je veux le réaffirmer - est très
important. Cette initiative depuis quelques années est soutenue par
l'Administration régionale, comme l'initiative à Trieste, soutenue
par la Présidence du Conseil. Je voudrais les associer, parce que
ce sont des témoignages, pour les élèves et pour les jeunes à mon
avis ce sont sûrement des voyages très importants. Je remercie les
collègues qui m'ont précédée pour avoir déjà parcouru un petit peu
les sentiments et les émotions qu'on a pu vivre dans ces deux
journées.
Quello che sicuramente è rimasto impresso a tutti, oltre al
silenzio con il quale si è visitato il luogo, questo cimitero a
cielo aperto che è Oswiecim - perché è questo il nome del paese che
attualmente si sta ripopolando, Auschwitz era il nome affibbiato
dai tedeschi, ma il vero nome è Oswiecim, in polacco -, è che l'80
percento dei deportati che entrava a Oswiecim, ma anche a Birkenau
e negli altri campi di concentramento e di sterminio, fu ucciso
entro 50 minuti dall'arrivo nel campo. Credo che la consapevolezza
di questa percezione lasci profonde riflessioni e anche profonde
ferite, perché noi abbiamo nella nostra mente i racconti e le
immagini ricostruite con le quali si è cercato in qualche modo di
documentare, le poche immagini e i pochi documentari che sono
presenti, quelli ricostruiti, anche di campi di lavoro forzato,
immagini in cui chiaramente veniva messa a dura prova la persona e
il gruppo. Questo era "solo" - e uso questo avverbio "solo" - il 20
percento, perché l'80 percento della popolazione, lasciate le
valigie e divisi a destra o a sinistra, a seconda della decisione
presa dal decisore di turno - non oso neanche definirla "persona" -
aveva più o meno 50 minuti per percorrere la strada che li portava
direttamente ai forni crematori. Penso che questo sia uno degli
aspetti che hanno colpito di più e credo che - come hanno ricordato
i colleghi - i segnali precursori di questo sterminio ci fossero
stati, ma non erano stati capiti o non si pensava potessero portare
a una cosa del genere. Ritengo che dobbiamo ricordarci questo:
l'indifferenza, l'intolleranza, l'individualismo, l'incapacità di
lavorare per la comunità sono stati fra i precursori. Anche oggi
dobbiamo essere capaci di leggere i segnali per il futuro.
Presidente -
Ha chiesto la parola il collega Mossa.
Mossa (M5S) -
Siamo tornati da questo viaggio con
qualcosa in più. Non vorrei dover raccontare quello a cui abbiamo
assistito, ma consiglio a tutti di fare questa esperienza, perché
ci aiuta a crescere umanamente.
A questo Consiglio però vorrei portare il messaggio di un
preside di un liceo americano, che aveva l'abitudine di scrivere,
ad ogni inizio di anno scolastico, una lettera agli insegnanti,
soprattutto ai nuovi insegnanti. Scriveva: "
Caro professore,
sono un sopravvissuto di un campo di concentramento, i miei occhi
hanno visto ciò che nessun essere umano dovrebbe mai vedere: camere
a gas costruite da ingegneri istruiti; bambini uccisi con veleno da
medici ben formati; lattanti uccisi da infermiere provette; donne e
bambini uccisi e bruciati da diplomati di scuole superiori e di
università. Diffido, quindi, dall'educazione. La mia richiesta è:
aiutate i vostri allievi a diventare esseri umani, i vostri sforzi
non devono mai produrre dei mostri educati, degli psicopatici
qualificati, degli Eichmann istruiti. La lettura, la scrittura,
l'aritmetica, non sono importanti se non servono a rendere i nostri
figli più umani
".
Ora io dico: fate tesoro di queste parole, pronunciate da chi ha
visto atrocità che nessun altro essere umano dovrebbe mai vedere.
L'istruzione non è nulla, se in noi, dentro il nostro cuore, non
c'è umanità. Fate tesoro di queste parole, perché questi atroci
atti sono di un passato non così remoto quanto ci viene dato di
pensare. Ogni giorno, ogni singolo giorno, su questo pianeta
rischiamo di rivivere queste atrocità rivolte verso uomini, donne e
bambini innocenti, la cui unica colpa è quella di essere nati di un
altro colore, di un'altra religione o di un'altra etnia.
Presidente -
Ha chiesto la parola la collega Minelli.
Minelli (RC-AC) -
"
Quando saremo grandi faremo
riaprire Auschwitz e vi ficcheremo tutti nei forni
": questa è
la frase che hanno pronunciato alcuni ragazzi l'altro ieri, nei
confronti di un loro compagno ebreo, in una scuola di Ferrara. È
riportato su "Il Resto del Carlino". Credo che queste parole si
commentino da sé, non c'è bisogno di dire molto altro, se non che
da adulti - per me dico da insegnanti, ma anche da Amministratori,
così come sta facendo questa Regione - è importante conservare e
salvare la memoria. Abbiamo questo dovere: mantenere viva la
memoria. Io credo che il monito lasciatoci da Primo Levi con la sua
poesia "Se questo è un uomo" è qualcosa che ognuno di noi deve
conservare dentro di sé.
Sono grata all'Amministrazione regionale per il fatto che ormai
da anni promuova e sostenga queste visite organizzate dall'Istituto
Storico della Resistenza. L'auspicio è che anche in futuro si
continui in questo senso e che ognuno di noi, per quello che può,
nel suo ruolo, sia portatore di questa testimonianza, perché il
tempo passa e, purtroppo, siamo un popolo che ha memoria troppo
corta. Io credo sia molto importante che ognuno di noi faccia suo
questo dovere della memoria.
Presidente -
Ci sono altre richieste di intervento? Ha
chiesto la parola la Presidente Rini.
Rini (GM) -
Scendo nei panni di Consigliere regionale per
fare alcune doverose precisazioni in merito alla prima delle
comunicazioni. Mi spiace intervenire dopo queste riflessioni
importanti fatte da chi ha partecipato alla delegazione, sia da
parte del Consiglio che da parte del Governo. Ovviamente mi unisco
ai ringraziamenti per aver accompagnato i ragazzi. È un'esperienza
che io stessa ho fatto in passato e che ricordo come una delle
esperienze più emozionanti di questi anni. Proprio perché fatta al
fianco dei ragazzi, assume un sapore, un'importanza e lascia un
ricordo indelebile in chi la vive, quindi vi ringrazio.
Torno però alle prime comunicazioni fatte dal collega Bertin, e
vi torno con grande stupore, collega Bertin, perché proprio da lei
- che ormai da anni siede in quest'Aula, che partecipa ai lavori e
che segue attivamente la vita politica - mi stupisco fortemente che
venga messo in discussione un diritto costituzionalmente
garantito.
Tutti noi, tutti e 35, in quest'Aula, siamo stati eletti dai
cittadini per svolgere le nostre funzioni di Consiglieri regionali,
per portare in quest'Aula le istanze, le esigenze del nostro
territorio, degli elettori che ci hanno dato fiducia e che hanno
creduto in noi, ma anche di tutti i valdostani. Quotidianamente noi
abbiamo non il diritto di svolgere il nostro ruolo politico, ma il
"dovere" di portare avanti l'incarico per cui siamo stati votati.
Nessuno in quest'Aula è stato votato per fare il Presidente del
Consiglio, nessuno è stato eletto dagli elettori per fare il
Presidente della Regione, l'Assessore o per ricoprire altri
incarichi; quello è un passo successivo che si fa in quest'Aula,
giustamente, come ricopriamo anche altri incarichi.
Il Presidente del Consiglio, dal canto suo, una volta che viene
chiamato in quest'Aula a ricoprire quell'incarico, deve garantire
un'imparzialità durante lo svolgimento delle proprie mansioni. Io
chiedo a lei, collega, ma lo chiedo con molta umiltà a tutti i
colleghi in quest'Aula: in questi mesi, dal 10 dicembre in poi, io
credo di aver sempre posto in essere una condotta equidistante e
mai squilibrata nei confronti di tutte le forze presenti in
quest'Aula. Sfido veramente chiunque a dire il contrario, non per
supponenza, ma perché ci siamo dati questa linea. Ringrazio anche i
colleghi che con me fanno parte dell'Ufficio di Presidenza, perché
ci siamo dati proprio questa linea di indirizzo, questa linea di
lavoro. Durante lo svolgimento delle mansioni della Presidenza del
Consiglio, come in questo momento le svolge il collega Distort o le
può svolgere il collega Farcoz, dobbiamo mantenere una condotta
super partes
ed equidistante. Rivendico pertanto fortemente
e chiaramente il diritto di portare avanti il mandato che gli
elettori hanno dato a tutti noi - a lei, ma anche a me - e di poter
serenamente portare avanti tutta la parte politica che si fa in
sedi non istituzionali. Le ripeto: questo, oltre a essere un
dovere, è un diritto costituzionalmente garantito.
Se posso dirle, mi fa poi un po' sorridere la ricostruzione dei
casi che lei ha fatto. Lei, che è sempre molto preciso, questa
volta non lo è stato, perché ha ricordato che "mai" sono stati
fatti passaggi politici. Le ricordo invece che, da quando siamo
qui, i Presidenti dei Consigli hanno sempre fatto parte di
maggioranze politiche e, giustamente - sottolineo "giustamente" -
nelle sedi politiche, non istituzionali, hanno portato avanti le
loro idee, le loro battaglie, che sono politiche e non
istituzionali. Io spero che non ci sia malafede nella ricostruzione
e negli esempi che lei ha fatto, perché lei ha detto: "L'unico che
lo fece, fu Fini", dimenticandosi - spero non volutamente -, per
esempio a livello nazionale, della Boldrini e di Grasso. Ha
ragione, la Boldrini non ha fondato un partito, ne ha fondati più
di uno, forse è per quello che lei si è dimenticato di
ricordarlo.
Possiamo andare avanti: gli attuali Presidenti sono entrambi
espressioni di movimenti politici e giustamente - parlo a livello
nazionale - durante lo svolgimento delle loro mansioni tengono una
condotta
super partes
; durante lo svolgimento delle
mansioni, doverose, politiche, fanno la loro strada e il loro
percorso politico.
Se invece lei desidera un Presidente del Consiglio - se lo
desideriamo, e lo metto come riflessione per questo Consiglio -
realmente
super partes
, cambiamo le regole del gioco e
facciamo sì che il Presidente venga nominato dalla società civile
o, comunque, preso fuori dai 35 eletti, e quindi tenuti - perché
siamo pagati per fare questo - a portare avanti anche degli ideali
politici. Anche quando non si condividono questi ideali, collega
Bertin, bisogna avere l'onestà intellettuale di riconoscere questo
diritto-dovere e di riprendere giustamente il Presidente del
Consiglio qualora, nello svolgimento delle sue mansioni, faccia
venir meno questa equidistanza che è tenuto a tenere, ma non, in
una sede politica, rimproverare il diritto di poter portare avanti
anche delle opinioni politiche, anche quando, ahimè, divergono
dalle proprie.
Concludo, collega: mi ha definito addirittura e in maniera molto
erronea "capo partito". Innanzitutto abbiamo fondato un'area di
pensiero insieme a tante altre persone, lo ha potuto vedere. Quando
poi ci risponderà alla
mail
, vedrà invece che come gruppo
politico abbiamo chiesto un incontro a tutti i gruppi presenti in
quest'Aula: verrà una delegazione a parlare con voi e vedrà che ci
sono altre persone che, ovviamente, costituiscono quest'area di
pensiero. Non siamo un partito.
Concludendo, la ringrazio e le dico che davvero non c'è nessun
capo: è una parola che, solo a sentirla, ci fa rabbrividire. In
maniera molto serena e molto tranquilla si è costituita un'area di
pensiero che si presenterà alle forze politiche presenti in
quest'Aula e a coloro che condividono degli ideali. Non c'è niente
di diverso rispetto a quello che si faceva prima.
Presidente -
Ha chiesto la parola, per il secondo
intervento, il collega Bertin.
Bertin (RC-AC) -
Collega Rini, non faccia confusione. Una
cosa è il ruolo dell'attività politica che tutti abbiamo il dovere
di fare, di partecipare al dibattito pubblico, politico, interno ai
partiti, ma cosa diversa è essere il capo di un partito Presidente
dell'Assemblea. Le ripeto: è un'anomalia. L'unico precedente è
quello di Fini, perché i casi da lei citati sono casi nei quali
alcuni si sono ricandidati in altre liste a fine legislatura.
È ovvio che tutti i rappresentanti hanno un'origine politica e
appartengono a dei partiti, perché generalmente hanno tutti la
tessera. Le portavo l'esempio che in passato, in Parlamento,
addirittura alcuni Presidenti dell'Assemblea avevano restituito la
propria tessera; diciamo che lì è "usanza" di tutti non fare
un'attività partitica di rappresentanza di partito: non si può
rappresentare contemporaneamente il proprio partito e l'Assemblea.
Questa è un'anomalia, e non è l'unica; è una piccola anomalia, ma è
un'anomalia, un caso più unico che raro, come quello di Gianfranco
Fini che le esponevo in precedenza.
Non se la prenda più di tanto, è una piccola anomalia, ma è
un'anomalia che creerà dei problemi, perché figure istituzionali
come quella del Presidente del Consiglio non devono essere confuse
con le attività di rappresentanza partitica, che sono ben
diverse.
Presidente -
Ha chiesto la parola in replica, per secondo
intervento, la Presidente Rini.
Rini (GM) -
Sarò brevissima, perché la risposta del
collega Bertin - non me ne voglia, glielo dico con la solita
educazione - si commenta da sola. Se lo fanno la Boldrini e Grasso
- che tra l'altro non erano a fine legislatura, la correggo - va
bene, mentre qui invece mi paragona al caso di Fini. Guardi, glielo
ripeto: non è un'anomalia, è un diritto che non va messo
assolutamente in discussione.
Me lo consenta: sulla sua replica così pretestuosa saranno le
persone a giudicare dove sia il buonsenso di questo commento.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK