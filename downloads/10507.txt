Consiglio Regionale della Valle d'Aosta - Oggetto del Consiglio n. 1500 del 18 ottobre 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1500 del 18 ottobre 1990 - Resoconto
OGGETTO N. 1500/IX - Sospensione dello sfruttamento delle
sorgenti di acqua minerale "Fonte La Vittoria" e "Fonte Youla",
site nel Comune di Courmayeur.
Presidente - Do lettura del testo della delibera:
Il Consiglio
Premesso che la Società "Sorgenti Monte Bianco - Terme di
Courmayeur S.p.A." , con sede legale in Morgex, è titolare della
concessione mineraria "La Vittoria", in Comune di Courmayeur
rilasciata in perpetuo con Decreto del Ministro per le Corporazioni
in data 3 ottobre 1932, comprendente le sorgenti di acqua minerale
"Fonte La Vittoria" e "Fonte Youla";
Atteso che la Società ha richiesto la sospensione dei lavori di
coltivazione della miniera "La Vittoria", con istanza in data 26
febbraio 1990, per un periodo di mesi diciotto, al fine di
provvedere al rifacimento delle opere di presa, adduzione e
raccolta delle sorgenti, alla sistemazione della circolazione delle
acque superficiali (onde evitare ristagni d’acqua ed
infiltrazioni) nonchè al rifacimento totale
dell’immobile destinato
all’imbottigliamento delle acque minerali;
Evidenziato che le opere di presa e adduzione, lo stabilimento
ed il relativo impianto di imbottigliamento risalgono a vecchia
data e non risultano più idonee al soddisfacimento delle esigenze
di esercizio;
Vista la convenzione per l’insediamento ed il
finanziamento di attività produttiva in Comune di Morgex stipulata
tra la Regione Autonoma della Valle d’Aosta e la
SocietA "Sorgenti Monte Bianco - Terme di Courmayeur S.p.A." in
data 14 giugno 1988 rep. n. 8657 avente per oggetto, tra
l’altro, interventi atti a favorire il migliore
sfruttamento delle acque minerali "Fonte La Vittoria" e "Fonte
Youla";
Considerato che, ai sensi dell ?articolo 26 comma 20 del Regio
Decreto 29 luglio 1927, n. 1443 recante norme di carattere
legislativo per disciplinare la ricerca e la coltivazione delle
miniere del Regno nonchè dell’articolo 4 comma 3°
della Legge regionale 8 febbraio 1958, n. 1 recante norme
procedurali per la ricerca e per la coltivazione e utilizzazione
delle miniere in Valle d’Aosta, la facoltà di
consentire la sospensione dei lavori spetta al Consiglio
regionale;
delibera
1°) di autorizzare la Società "Sorgenti Monte Bianco - Terme di
Courmayeur S.p.A. ", codice fiscale 00088720073, con sede in
Morgex, titolare della concessione perpetua "La Vittoria" in Comune
di Courmayeur in forza del Decreto del Ministro per le Corporazioni
in data 3 ottobre 1932, a sospendere lo sfuttamento delle sorgenti
di acqua minerale "Fonte La Vittoria" e "Fonte Youla", della
concessione mineraria "La Vittoria" per la durata di mesi diciotto,
con decorrenza dalla data del relativo decreto da emanarsi da parte
del Presidente della Giunta regionale;
2°) di approvare l’emanazione, da parte del
Presidente della Giunta regionale, del decreto con cui si autorizza
la Società "Sorgenti Monte Bianco - Terme di Courmayeur S.p.A. "
codice fiscale 00088720073, con sede in Morgex, a sospendere lo
sfruttamento delle sorgenti di acqua minerale "Fonte La Vittoria" e
"Fonte Youla" della concessione mineraria "La Vittoria".
Presidente
- Ha chiesto di parlare
l’Assessore ai Lavori Pubblici Martin, ne ha
facoltà.
Martin (ADP)
- Mi pare che le premesse del deliberato
siano quanto mai chiare, comunque si tratta di consentire ad una
richiesta pervenuta nel mese di febbraio dalla società Sorgenti
Monte Bianco che chiede una sospensione della coltivazione della
Fonte La Vittoria per un periodo di 18 mesi, di poter provvedere al
rifacimento delle opere di presa, adduzione e raccolta delle
sorgenti ed alla sistemazione dell’immobile. Si
propone al Consiglio di accettare questa sospensione.
Presidente
- Pongo in votazione la delibera in
oggetto:
Esito della votazione
Presenti, votanti e favorevoli: 29
Il Consiglio approva all’unanimità
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK