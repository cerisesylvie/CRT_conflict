Consiglio Regionale della Valle d'Aosta - Oggetto del Consiglio n. 1925 del 27 luglio 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Amministrazione della giustizia
NOMINE E INCARICHI DI CONSULENZA E SPECIALI
Nomine
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1925 del 27 luglio 2011 - Resoconto
OGGETTO N. 1925/XIII - Designazione di un magistrato per la
nomina in seno alla sezione di controllo della Corte dei conti per
la Regione Valle d'Aosta/Vallée d'Aoste.
Presidente
- Il decreto legislativo n. 179/2010 prevede
l'istituzione della sezione di controllo della Corte dei conti per
la Regione Valle d'Aosta/Vallée d'Aoste con sede ad Aosta. La
sezione è composta da un presidente e da cinque magistrati, due dei
quali con la qualifica di consigliere della Corte medesima. Il
Presidente della Sezione, dottor Gaetano D'Auria, è stato nominato
lo scorso mese di aprile e sono in corso, presso il Consiglio di
presidenza della Corte dei conti, le procedure per l'assegnazione
dei due restanti consiglieri espressi dalla Corte medesima; gli
altri tre magistrati sono nominati, sentito il Consiglio di
presidenza della Corte dei conti, dal Consiglio dei Ministri su
designazione, uno, della Giunta regionale, uno del Consiglio
regionale ed uno del Consiglio permanente degli enti locali. La
Conferenza dei Capigruppo, nella riunione del 25 luglio scorso, ha
proposto all'unanimità il nominativo di Flavio Curto in quanto
designato del Consiglio regionale.
Proclamo l'esito della votazione:
- Consiglieri presenti e votanti: trentadue;
- Schede valide: trentadue;
- Schede bianche: due.
Hanno riportato voti:
- CURTO Flavio: trenta;
Presidente
- Il Consiglio nomina Flavio Curto in qualità
di rappresentante presso la sezione di controllo della Corte dei
conti della Valle d'Aosta.
Il Consiglio
Premesso che:
- il decreto legislativo 5 ottobre 2010, n. 179, recante
"Norme di attuazione dello statuto speciale della regione autonoma
Valle d'Aosta/Vallée d'Aoste concernenti l'istituzione di una
sezione di controllo della Corte dei conti", prevede all'articolo 1
l'istituzione della sezione di controllo della Corte dei conti per
la regione Valle d'Aosta/Vallée d'Aoste, con sede ad Aosta;
- l'articolo 2 del precitato decreto legislativo prevede
quanto segue:
"1. La sezione di cui all'articolo 1 è composta da un
presidente di sezione della Corte dei conti e da cinque magistrati,
due dei quali con la qualifica di consigliere della Corte
medesima.
2. Gli altri tre magistrati di cui al comma 1 sono nominati,
sentito il Consiglio di Presidenza della Corte dei conti, dal
Consiglio dei Ministri, su designazione uno della Giunta regionale,
uno del Consiglio regionale ed uno del Consiglio permanente degli
enti locali.
Le designazioni avvengono tra le seguenti categorie di
soggetti:
a) magistrati, anche a riposo, delle giurisdizioni superiori,
ordinaria, contabile ed amministrativa;
b) professori ordinari di università, anche a riposo, in
materie di diritto pubblico;
c) dirigenti apicali dello Stato o del comparto unico
regionale, anche a riposo;
d) avvocati, iscritti al relativo Albo professionale da non
meno di dieci anni e che abbiano svolto significativa attività nel
settore di diritto pubblico.
3. Per i magistrati di cui al comma 2 operano le
incompatibilità di legge; gli stessi non possono esercitare
attività professionale o imprenditoriali per il periodo di
appartenenza alla Corte dei conti. Tali magistrati assumono la
qualifica di consigliere della Corte dei conti e durano in carica
sette anni con mandato non rinnovabile, in ogni caso non rimangono
in servizio oltre il limite massimo di età previsto dalla legge per
i magistrati della Corte dei conti.
4. Il Presidente della sezione designa il consigliere che
potrà sostituirlo.
5. Alla sezione regionale di controllo per la Valle
d'Aosta/Vallée d'Aoste non si applica la norma di cui all'articolo
7, comma 8-bis, della legge 5 giugno 2003, n. 131."
Preso atto che, con nota del 18 luglio 2011, prot. n.
6348/GAB, il Presidente della Regione ha segnalato che nello scorso
mese di aprile è stato nominato il Presidente della Sezione di
controllo della Corte dei conti per la Regione Valle d'Aosta/Vallée
d'Aoste, Dott. Gaetano D'Auria, e che sono in corso, presso il
Consiglio di Presidenza della Corte dei conti, le procedure per
l'assegnazione dei due restanti consiglieri espressi dalla Corte
medesima;
Ritenuto, pertanto, opportuno, in considerazione di quanto
sopra esposto, di procedere alla designazione di un magistrato per
la nomina in seno alla sezione di controllo della Corte dei conti
per la Regione Valle d'Aosta/Vallée d'Aoste per la durata di anni
sette;
Richiamato il decreto legislativo 5 ottobre 2010, n.
179;
Visto il parere favorevole rilasciato dal Direttore della
Direzione Affari generali della Presidenza del Consiglio, ai sensi
dell'articolo 3, comma 4, della legge regionale 23 luglio 2010, n.
22, sulla legittimità della presente deliberazione;
Delibera
di designare il Signor Flavio CURTO per la nomina quale
magistrato della sezione di controllo della Corte dei conti per la
Regione Valle d'Aosta/Vallée d'Aoste per la durata di anni
sette.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK