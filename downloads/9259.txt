Consiglio Regionale della Valle d'Aosta - Oggetto del Consiglio n. 257 del 11 gennaio 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 257 del 11 gennaio 1989 - Resoconto
OGGETTO N. 257/IX - SITUAZIONE ECONOMICA ED OCCUPAZIONALE
DELLA GIRODO SYSTEM (Interrogazione)
PRESIDENTE:
Do lettura dell'interrogazione in oggetto,
presentata dai Consiglieri Mafrica e Tonino ed iscritta al punto 9
dell'ordine del giorno.
INTERROGAZIONE
AVUTA NOTIZIA di uno sciopero, effettuato dai lavoratori della
GIRODO SYSTEM per i ritardi nella corresponsione degli stipendi e
per il rifiuto di una assemblea sindacale
RICORDATO che l'azienda ha ottenuto dalla Regione finanziamenti
per l'attività produttiva e per la formazione professionale
i sottoscritti Consiglieri regionali del gruppo comunista
INTERROGANO
l'Assessore competente per sapere:
1) quanto è a conoscenza della Giunta in merito alla situazione
finanziaria, produttiva, commerciale ed occupazionale della GIRODO
SYSTEM
2) se la Giunta regionale ha preso iniziative per tutelare i
diritti dei lavoratori della GIRODO SYSTEM.
PRESIDENTE:
Ha chiesto la parola l'Assessore
all'Industria, Commercio, Artigianato e Trasporti, Lanivi; ne ha
facoltà.
LANIVI (ADP):
Risponderò ad alcuni punti
dell'interrogazione, riservandomi di relazionare su altri in sede
di Commissione, specie in considerazione dei possibili riflessi
sull'azienda di certe notizie date in Consiglio regionale.
Attualmente nell'azienda sono occupate 20 persone, 17 operai e 3
impiegati.
Per quanto riguarda l'intervento finanziario della Regione,
posso dire che, con la deliberazione dell'11 aprile 1986, la Giunta
ha concesso un mutuo di 250 milioni di lire in gestione speciale,
per opere di sistemazione nel capannone industriale dove la Girodo
System svolge la sua attività. Il mutuo è in fase di
preammortamento e sinora sono state pagate solo le rate relative
agli interessi per circa 15 milioni.
La Finaosta svolge semestralmente delle indagini sulla
situazione economico - finanziaria delle varie aziende, i cui
risultati però ci vengono trasmessi con il timbro "riservato", per
cui mi riprometto di relazionare nel dettaglio sulla situazione
finanziaria ed economica di questa azienda nel corso della riunione
dell'apposita Commissione, che avverrà tra poco anche per altri
problemi.
Per quanto concerne la seconda domanda dell'interrogazione,
posso dire che allo stato attuale l'Assessorato non è stato
interessato da problemi di tutela dei diritti dei lavoratori; se si
presentasse tale eventualità, l'Assessorato adotterà gli stessi
meccanismi che adotta per tutti i lavoratori di aziende che sono in
situazioni critiche.
L'impegno a relazionare con maggior precisione in sede di
Commissione vale anche per altre eventuali aziende, specie in
considerazione dei risvolti che potrebbero loro derivare da certe
comunicazioni fatte in pubblico.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Prendiamo atto dell'impegno dell'Assessore
a voler sottoporre all'esame dell'apposita Commissione la
situazione produttiva ed occupazionale della Girodo System.
Con la presentazione della nostra interrogazione noi abbiamo
voluto sollevare un problema, anche perché riteniamo opportuno un
intervento della Regione in un senso o nell'altro. Parteciperemo ai
lavori della Commissione, portando il contributo delle nostre
idee.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK