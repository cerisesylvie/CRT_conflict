Consiglio Regionale della Valle d'Aosta - Oggetto del Consiglio n. 202 del 25 marzo 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 202 del 25 marzo 1983 - Resoconto
OGGETTO N. 202/VII - DISEGNO DI LEGGE CONCERNENTE:
"CONCESSIONE DI GARANZIA FIDEIUS SORIA DELLA REGIONE PRESSO
L'ISTITUTO FEDERALE DI CREDITO AGRARIO PER IL PIEMONTE, LA LIGURIA
E LA VALLE D'AOSTA A FAVORE DEL CONSORZIO INTERCOMUNALE DI
ROISAN-VALPELLINE CON SEDE IN COMUNE DI VALPELLINE".
PRESIDENTE:
Ha chiesto di parlare il Presidente della
Giunta, ne ha facoltà.
ANDRIONE - (U.V.):
Si tratta di garantire al Consorzio
una fideiussione per il migliore utilizzo dei fondi messi a
disposizione dalla Regione e dalla CEE. L'importanza di questo
acquedotto è che oltre a servire in particolare Roisan, la parte
alta di Porossan, avendo acqua sufficiente verrà prolungato fino a
Beauregard e qui risolverà una parte dei problemi anche di
Saint-Christophe.
PRESIDENTE:
Passiamo all'esame dell'articolato. Do
lettura dell'art. 1:
Art. 1
La Giunta regionale è autorizzata a concedere la garanzia
fideiussoria della Regione, nell'interesse del Consorzio
Intercomunale Roisan-Valpelline, con sede in Comune di Valpelline
fino alla concorrenza massima di Lire 508.482.000 per la
stipulazione di un mutuo integrativo di £ .391.140.000 da contrarre
dal Consorzio con l'Istituto Federale di Credito Agrario per il
Piemonte, la Liguria e la Valle d'Aosta, in conformità dell'art. 35
- IV° e V° comma della legge 27.10.1966, n. 910, destinato al
finanziamento delle opere di costruzione di un acquedotto
intercomunale.
La garanzia è della durata di anni 20, oltre al periodo di
preammortamento, con decorrenza dalla data di stipulazione del
contratto di mutuo, e comprende gli interessi, le spese, le imposte
e gli altri accessori richiesti dall'Istituto Mutuante.
Essa ha carattere sussidiario, a norma del 2° comma dell'art.
1944 del Codice Civile, ai fini della preventiva escussione del
debitore principale.
PRESIDENTE:
Metto in approvazione l'articolo 1:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Do lettura dell'art. 2:
Art. 2
La concessione della garanzia fideiussoria regionale di cui
al precedente articolo è subordinata:
- all'impegno da parte del Consorzio di sottoporre la propria
contabilità, agli atti e le operazioni inerenti l'esecuzione delle
opere previste a periodici controlli disposti dalla Giunta
regionale;
- all'impegno, da parte del Consorzio
di destinare la somma mutuata esclusivamente al finanziamento
delle opere di costruzione dell'acquedotto intercomunale, come da
progetto approvato dalla Regione e dal Ministero dell'Agricoltura e
delle Foreste;
- alla stipulazione del contratto di mutuo integrativo a
tasso di favore con l'Istituto Federale di Credito Agrario per il
Piemonte, la Liguria e la Valle d'Aosta, secondo le norme di legge
che regolano l'esercizio del credito agrario, dell'art. 35 della
legge 27.10.1966, n. 910;
- all'impegno, da parte dell'Istituto Mutuante di trasmettere
all'Amministrazione regionale copia del contratto di mutuo e di
comunicare tempestivamente l'importo e le date di ogni erogazione
di somma al Consorzio.
PRESIDENTE:
Metto in approvazione l'articolo 2:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Do lettura dell'art. 3:
Art. 3
Il Presidente della Giunta regionale e, in caso di assenza od
impedimento, l'Assessore alle Finanze sono autorizzati a
sottoscrivere gli atti necessari per la concessione, a nome e per
conto della Regione, della garanzia fideiussoria di cui ai
precedenti articoli, secondo le condizioni e le modalità in vigore
presso l'Istituto Federale del Credito Agrario per il Piemonte, la
Liguria e la Valle d'Aosta, previamente concordate ed approvate con
deliberazione della Giunta regionale nonché a provvedere agli atti
conservativi dei diritti della Regione ed al recupero delle somme
eventualmente risultanti a credito della Regione.
La Giunta regionale è altresì autorizzata a revocare, in ogni
tempo, la garanzia fideiussoria, dandone tempesti va comunicazione
al Consiglio.
PRESIDENTE
: Metto in approvazione l'articolo 3:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE
: Do lettura dell'art. 4:
Art. 4
Ai sensi della legge regionale 1.4. 1975, n. 7, gli eventuali
maggiori oneri derivanti dalla concessione della garan
zia
fideiussoria prevista dalla presente legge valutati in lire un
milione faranno carico al cap. 51000 del bilancio in corso.
Alla copertura dell'onere di cui al comma precedente si fa
fronte per l'anno 1983 mediante riduzione all'importo dello
stanziamento iscritto al cap. 50050 della parte Spesa del bilancio
di previsione della Regione per l'esercizio 1983; per gli anni 1984
e 1985 mediante utilizzo delle risorse disponibili già iscritte al
programma
3.2 -
altri oneri non ripartibili del bilancio
pluriennale per gli anni 1983-1985.
La previsione di spesa iscritta al settore II - Sviluppo
economico dell'allegato n. 8 alla legge regionale 30.12. 1982, n.
104, relativa al rifinanziamento della legge regionale 9.5.1977, n.
26 per prestiti di conduzione ed anticipazione è destinata per £.
1.000.000 alla copertura della presente legge.
PRESIDENTE
: Metto in approvazione l'articolo 4:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE
: Do lettura dell'art. 5:
Art. 5
Al bilancio di previsione della Regione per l'anno 1983 sono
apportate le seguenti variazioni:
PARTE SPESA
Variazione in diminuzione:
Cap. 50050 - Fondo globale per il finanziamento di spese per
l'adempimento di funzioni normali (spese di investimento)
£. 1.000.000
Variazione in aumento:
Cap. 51000 - Oneri derivanti dalle garanzie prestate dalla
Regione in dipendenza di disposizioni legislative - Legge regionale
1.4.1975, n. 7
£. 1.000.000
Nell'allegato n. 9 del bilancio di previsione della Regione per
l'anno finanziario 1983 approvato con legge regionale n. 104 del
30.12.1982 è aggiunto quanto segue:
Legge regionale.....................
Garanzia fideiussoria della Regione. presso gli Istituti di
credito o aziende bancarie per l'assunzione di un mutuo bancario da
parte del Consorzio intercomunale di Roisan e Valpelline.
La presente legge sarà pubblicata nel Bollettino Ufficiale della
Regione.
E' fatto obbligo a chiunque spetti di osservarla e di farla
osservare come legge della Regione Autonoma della Valle
d'Aosta.
PRESIDENTE
: Metto in approvazione l'articolo 5:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE
: Metto in approvazione la legge nel suo
complesso per votazione segreta:
VOTAZIONE A SCRUTINIO SEGRETO
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK