Consiglio Regionale della Valle d'Aosta - Oggetto del Consiglio n. 2989 del 25 febbraio 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TURISMO E INDUSTRIA ALBERGHIERA
Professioni turistiche
Precedente
Successivo
Resoconto integrale del dibattito dell'aula
Oggetto del Consiglio n. 2989 del 25 febbraio 1998 - Resoconto
SEDUTA ANTIMERIDIANA DEL 26 FEBBRAIO 1998
OGGETTO N. 2989/X Concessione di contributo alla Fondazione per
la formazione professionale turistica ai sensi dell'articolo 4
della legge regionale 28 giugno 1991, n. 20. Approvazione ed
impegno di spesa.
Deliberazione Il Consiglio
Richiamato l'articolo 4, comma 1, della legge regionale 28
giugno 1991, n. 20, recante "Promozione di una Fondazione per la
formazione professionale turistica", che prevede l'erogazione, a
favore della citata Fondazione, di contributi a titolo di concorso
per il finanziamento della sua attività;
Richiamata la legge regionale 5 maggio 1983, n. 28, recante
"Disciplina della formazione professionale in Valle d'Aosta";
Atteso che la Fondazione per la formazione professionale
turistica ha inoltrato all'Assessorato turismo, commercio e sport
un'istanza per l'ottenimento del contributo previsto dal citato
articolo 4 della legge regionale 20/1991;
Considerato che la richiesta presentata dalla Fondazione in data
19 gennaio 1998 riporta il preventivo delle spese, suddivise per
centri di imputazione, per lo svolgimento dell'attività
istituzionale della Fondazione. Per quanto riguarda gli oneri
previsti a contributo ai sensi dell'articolo 4, comma 1 della legge
regionale l'ammontare complessivo della spesa stimata è di lire
15.000.000, suddivisi per tipologia di spesa come di seguito
riportato:
1) oneri tributari 10.000.000
2) spese amministrative 5.000.000
__________
TOTALE 15.000.000
Preso atto che gli uffici competenti hanno ritenuto le spese
previste ammissibili a contributo, ma che la liquidazione debba
avvenire alla presentazione da parte della Fondazione di idonea
documentazione di spesa;
Ritenuto di aderire alla richiesta della Fondazione per la
formazione professionale turistica mediante la concessione di un
contributo massimo dell'importo di lire 15.000.000 e pari al 100
percento delle spese documentate e ritenute ammissibili e che il
relativo contributo sia liquidato, anche ratealmente, su
presentazione di note di spesa e di fatture quietanziate;
Richiamata la deliberazione della Giunta regionale n. 4853 in
data 30 dicembre 1997 concernente l'approvazione del bilancio di
gestione per l'anno 1998 e per il triennio 1998/2000, con
attribuzione alle strutture dirigenziali di quote di bilancio e
degli obiettivi gestionali correlati e di disposizioni
applicative;
Rammentato che la concessione del contributo è riferito al
conseguimento dell'obiettivo n. 131105, "Controllo dell'attività
della Fondazione per la formazione professionale turistica" del
bilancio di gestione per l'anno 1998 e il triennio 1998/2000,
approvato con deliberazione della Giunta regionale n. 4853 in data
30 dicembre 1997;
Visto il parere favorevole rilasciato dal Direttore alla
promozione e sviluppo attività turistiche in vacanza del posto di
Capo Servizio attività e formazione professionale, sport ed enti
turistici locali, ai sensi dell'articolo 72 della legge regionale
n. 3/1956 e successive modificazioni, del combinato disposto degli
articoli 13, comma 1 lettera e), e 59, comma 2, della legge
regionale n. 45/1995, sulla legittimità della presente
deliberazione;
Delibera
1) di approvare la concessione a favore della "Fondazione per la
formazione professionale turistica", con sede a Châtillon, di un
contributo massimo di lire 15.000.000 (quindicimilioni), pari al
100 percento delle spese sostenute per lo svolgimento dell'attività
istituzionale dell'ente nell'anno 1998 e ritenute ammissibili;
2) di impegnare la somma di lire 15.000.000 (quindicimilioni)
con imputazione sul capitolo 64330 ("Contributo per il
funzionamento della Fondazione per la formazione professionale
turistica") riferimento dettaglio 01660, del bilancio di previsione
della Regione per l'anno 1998, che presenta la necessaria
disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90,
anche ratealmente, su richiesta della Direzione promozione e
sviluppo attività turistiche e sportive, previa presentazione di
idonea documentazione di spesa;
4) di dare atto che la presente deliberazione non è soggetta al
controllo della Commissione di coordinamento per la Valle d'Aosta,
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Presidente È aperta la discussione generale. Se nessuno chiede
la parola, pongo in votazione la delibera in oggetto:
Presenti: 28
Votanti: 27
Favorevoli: 25
Contrari: 2
Astenuti: 1 (Collé)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK