Consiglio Regionale della Valle d'Aosta - Oggetto del Consiglio n. 2555 del 7 maggio 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula
Oggetto del Consiglio n. 2555 del 7 maggio 1997 - Resoconto
SEDUTA ANTIMERIDIANA DEL 7 MAGGIO 1997
OGGETTO N. 2555/X Concessione, ai sensi della legge regionale
31/1992, di un contributo di lire 11.750.000 all'Unione Cuochi
regionale Valle d'Aosta nelle spese previste per la partecipazione
al concorso internazionale di arte culinaria in programma a Trento,
Basilea e Norimberga rispettivamente nei mesi di ottobre, novembre
e dicembre 1997. Approvazione e impegno di spesa.
Deliberazione Il Consiglio
Premesso che:
L'Unione Cuochi regionale Valle d'Aosta ha fatto pervenire
all'Assessorato regionale del turismo, sport e beni culturali, una
richiesta, tendente ad ottenere, ai sensi della legge regionale 24
giugno 1992, n. 31, un contributo nelle spese previste per la
partecipazione al Concorso internazionale di arte culinaria
1997;
Al concorso in questione, che si svolge nelle città di Trento
(Italia), Basilea (Svizzera) e Norimberga (Germania)
rispettivamente nei mesi di ottobre, novembre e dicembre 1997, la
rappresentativa valdostana parteciperà con una squadra composta da
cinque persone;
Il suddetto sodalizio ha provveduto ad allegare alla richiesta
di contributo il preventivo delle spese che ammonta a complessive
Lire 28.000.000, così dettagliate:
- ospitalità Lire 11.000.000
- noleggio mezzo di trasporto Lire 5.000.000
- acquisto di derrate alimentari Lire 4.500.000
- spese di iscrizione al concorso Lire 1.500.000
- acquisto di attrezzatura varia per esposizione Lire
5.000.000
- varie e non previsti Lire 1.000.000
============
TOTALE Lire 28.000.000
Si dà atto che l'Ufficio regionale per il turismo e sport
ritiene che l'iniziativa di cui trattasi sia da considerarsi di
interesse turistico promozionale e che le spese sopra esposte siano
ammissibili a contributo ad eccezione di quella relativa
all'acquisto delle derrate alimentari, perché trattasi di spesa che
di norma non viene ammessa a contributo;
Si ritiene pertanto di aderire alla richiesta dell'Unione Cuochi
regionale Valle d'Aosta mediante la concessione di un contributo
massimo di Lire 11.750.000, pari al 50 percento delle spese
preventivate e ritenute ammissibili per la partecipazione
all'iniziativa sopra specificata;
Si fa presente che il contributo in questione è riferito al
raggiungimento dell'obiettivo n. 3207 "Programmazione e gestione
dei contributi per l'organizzazione di manifestazioni promozionali"
del bilancio di gestione 1997 e triennio 1997/1999, approvato con
deliberazioni della Giunta regionale n. 6162 in data 30 dicembre
1996 e n. 317 in data 3 febbraio 1997;
Vista la legge regionale 24 giugno 1992, n. 31;
Richiamate le deliberazioni della Giunta regionale n. 6162 in
data 30 dicembre 1996 e n. 317 in data 3 febbraio 1997, nonché la
circolare applicativa n. 7 del 6 febbraio 1997 (prot. n.
320/SGT);
Visto il parere favorevole di legittimità rilasciato dal
Dirigente dell'Ufficio regionale per il turismo dell'Assessorato
del Turismo, sport e beni culturali, ai sensi dell'articolo 72
della legge regionale 3/1956, e successive modificazioni, e del
combinato disposto dagli articoli 13 - comma 1 - lettera e) e 59 -
comma 2 - della legge regionale 45/1995, sulla presente
deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di Lire
11.750.000 (undicimilionisettecentocinquantamila) a favore
dell'Unione Cuochi regionale Valle d'Aosta, C.F. 90005550075, e
comunque in percentuale non superiore al 50 percento delle spese
ritenute ammissibili e regolarmente giustificate per la
partecipazione al Concorso Internazionale di arte culinaria 1997,
in programma nelle città di Trento, Basilea e Norimberga,
rispettivamente nei mesi di ottobre, novembre e dicembre 1997;
2) di impegnare la spesa di Lire 11.750.000
(undicimilionisettecentocinquantamila), con imputazione al cap.
64320 del bilancio preventivo della Regione per l'anno 1997
("Contributi e sussidi ad istituzioni e organismi vari per attività
nel settore del turismo e del tempo libero"), riferimento dettaglio
n. 1659, che presenta la necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta del Dirigente dell'Ufficio regionale per il turismo e lo
sport dell'Assessorato regionale del turismo, sport e beni
culturali, anche ratealmente, dando atto che il saldo del
contributo concesso sarà liquidato ad iniziativa conclusa e previa
presentazione del consuntivo corredato da idonei giustificativi di
spesa;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Se nessuno chiede la parola, pongo in votazione la
delibera in oggetto:
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK