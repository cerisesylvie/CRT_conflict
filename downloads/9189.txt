Consiglio Regionale della Valle d'Aosta - Oggetto del Consiglio n. 3732 del 6 maggio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3732 del 6 maggio 1988 - Resoconto
OGGETTO N. 3732/VIII - TRATTATIVE TRA LA REGIONE E L'ORDINE
MAURIZIANO PER LA SEDE OSPEDALIERA DI VIALE GINEVRA (Interrogazione
e interpellanza).
PRESIDENTE:
Do lettura dell'interrogazione in oggetto,
presentata dal Consigliere Sandri ed iscritta al punto n. 13
dell'ordine del giorno:
INTERROGAZIONE
RICORDATO che l'Ordine Mauriziano dal 1° luglio 1988 rientrerà
in possesso dello Stabilimento sanitario di Viale Ginevra n. 3,
nonché le differenti deliberazioni della Giunta regionale con cui
si stanziano oltre 80 miliardi per l'ammodernamento .dello stesso
stabile;
CONSTATATE le notevoli difficoltà organizzative provocate dalla
presenza, attualmente, di tre sedi ospedaliere: Via Saint-Martin de
Corléans, Viale Ginevra n. 3 e regione Beauregard ad Aosta, nonché
quelle derivanti dalle carenze logistiche di numerosi reparti, che
si accentueranno se saranno costituite nuove unità operative
ospedaliere;
RICORDATO inoltre l'alto numero di ricoveri fuori Valle anche
per patologie per cui vi sono in Regione le strutture terapeutiche
che, evidentemente, sono insufficienti quali-quantitativamente;
APPRESO da notizie di stampa che il Mauriziano avrebbe diffidato
la Regione dall'intraprendere nuovi lavori nello stabile di Viale
Ginevra n. 3;
Il sottoscritto Consigliere regionale
INTERROGA
l'Assessore alla Sanità ed Assistenza Sociale per
conoscere:
-
se la notizia della diffida del Mauriziano sia vera o
meno;
-
quali lavori preparatori abbia condotto
l'Assessorato per prepararsi alla scadenza del 1°
luglio;
- dove verranno installate le nuove Unità operative e
dipartimentali previste dal Piano Sanitario in vigore e dalle
numerose versioni delle sue modificazioni;
- se vi siano accordi con la Regione Piemonte per garantire,
almeno ai cittadini della bassa Valle, l'ospedalizzazione presso
l'Ospedale civile di Ivrea.
PRESIDENTE:
Do lettura dell'interpellanza in oggetto,
presentata dai Consiglieri Mafrica e Millet ed iscritta al punto n.
19 dell'ordine del giorno:
INTERPELLANZA
AVUTA NOTIZIA che l'Ordine Mauriziano ha negato l'autorizzazione
all'avvio del piano di ristrutturazione della sede ospedaliera di
Viale Ginevra;
RICORDATO
che la vertenza con l'Ordine Mauriziano si
trascina ormai da 18 anni e che non si intravedono progressi
sostanziali nelle trattative;
i sottoscritti Consiglieri regionali del Gruppo
comunista
INTERPELLANO
La Giunta regionale per conoscere:
1)
lo stato delle trattative con l'Ordine Mauriziano
sia rispetto alla proprietà della sede ospedaliera che al suddetto
progetto di ristrutturazione;
2)
quali siano gli intendimenti della Giunta per
risolvere i gravi problemi creati dal perdurante contrasto
Regione-Ordine Mauriziano.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Qualche tempo fa ho avuto modo di
partecipare ad una conferenza dell'on. Donat-Cattin, organizzata
dal Centro Studi Sociali, che si occupa di problemi importanti e
che, sicuramente, ha un certo ruolo nella vita politica
valdostana.
In quell'occasione, mi aspettavo delle risposte sul problema del
Mauriziano e mi aspettavo che l'Assessore alla Sanità ed Assistenza
Sociale, presente alla conferenza ed intervenuto nel dibattito,
ponesse in modo molto fiero, all'allora Ministro ed ancora Ministro
della Sanità, nel nuovo Governo, la decennale questione del
Mauriziano.
L'Assessore, in quell'occasione è intervenuto molto
brillantemente per fare i complimenti a Donat-Cattin, ma solo al
terzo punto si è ricordato del Mauriziano. L'on. Donat-Cattin ha
risposto "picche" e l'Assessore è stato tranquillo ed oggi...
(...INTERRUZIONE dell'Assessore VOYAT...)
... No, no, puoi replicare! Comunque, al di là di questa
premessa, è da anni che si attende una risposta definitiva alla
vicenda del Mauriziano.
Da una relazione presentata dalla Giunta abbiamo avuto notizie
che esistono difficoltà al progetto di ristrutturazione del
Mauriziano, perché quest'ultimo non vuole dare il permesso di
intervenire sulla struttura dell'edificio. Le trattative sono in
corso e si sarebbero già dovute concludere nel luglio del 1987,
però sono state prorogate alla fine dello stesso anno, per essere
poi ulteriormente prorogate alla fine del mese di giugno di
quest'anno.
Non mi sembra che l'atteggiamento del Mauriziano sia dei più
amichevoli, perché la Regione presenta un progetto e dice di avere
urgenza di costruire o di ricostruire, ma il Mauriziano dice: "No,
il proprietario sono io e qui non si fa nulla!".
Assessore, a che punto sono le trattative? Come si risolverà la
questione? Come può essere credibile qualunque discussione sulla
sanità in Valle d'Aosta, quando non si sa dove mettere i nuovi
posti-letto necessari?
PRESIDENT
: Le Président de la Junte, Rollandin, a demandé
à prendre la parole; il y a droit.
ROLLANDIN (U.V.):
A propos des rapports avec l'Ordre
Mauricien, lorsqu'on a présenté les propositions pour le plan
sanitaire, l'Assesseur avait expliqué les difficultés dérivant de
l'absence d'accord. Lorsque le plan sanitaire sera illustré, nous
pourrons examiner les conséquences de ces rapports si
difficiles.
Je réponds aux questions de M. Mafrica qui sont d'ordre légal et
liées aux rapports de cette convention avec l'Ordre Mauricien qui,
malheureusement, n'a jamais été signée. Pour les questions
sanitaires, le plan donnera les réponses; il s'agit uniquement d'un
différend entre l'Administration et l'Ordre Mauricien.
Je dois dire avant tout que même les nouvelles de presse avaient
donné comme raison de cette difficulté le manque d'argent, argent
que l'Administration régionale aurait dû donner à l'Ordre
Mauricien. J'avais lu des déclarations du président de l'Ordre
Mauricien signifiant que l'Administration ne voulait pas régler la
location du bâtiment.
Je tiens à préciser que cela n'est pas vrai: il y a une
délibération du Conseil - M. Mafrica se la rappelle certainement -
de '85 (on pourrait la revoir ensemble) où on dit clairement quel
est le rapport entre l'Administration régionale et l'Ordre
Mauricien, dans l'attente d'un accord définitif.
Je veux rappeler encore une fois que ce dernier est à la base
d'un échange prévu entre les deux parties; après la présence du
Ministre Donat-Cattin cet accord n'a plus été suivi et partant il a
seulement été donné la possibilité d'acheter ou de louer et de
maintenir l'activité nécessaire.
La question de la gestion ne se pose pas car nous avons soutenu
depuis toujours notre disponibilité pour la gestion du personnel et
donc il s'agit tout simplement de louer le bâtiment. Il est
indispensable de aérer également les modifications nécessaires
d'après le plan.
"Se la notizia della diffida del Mauriziano sia vera o meno":
l'Ordre Mauricien, par une première lettre, n'avait pas approuvé le
projet; une rencontre avait eu lieu avec les techniciens nommés par
l'Assessorat pour le réaménagement de l'hôpital. Il y a eu la
possibilité de donner toutes les explications nécessaires et par
conséquent nous attendons l'avis définitif de l'Ordre Mauricien
pour ce qui est des modifications actuelles.
"Quali lavori preparatori abbia condotto l'Assessorato per
prepararsi alla scadenza del 1° luglio": les démarches ne dépendent
pas de l'Assessorat, mais du bureau légal. Une série de rencontres
a effectivement eu lieu entre les responsables de ce bureau et ceux
de l'Ordre Mauricien; une suspension s'est produite à un certain
moment pour motif d'interprétation de l'inventaire qui devrait être
porté de l'avant d'après l'arrêté du commissaire "ad acta" nommé
par le Tribunal d'Aoste, de la part de l'ex-Président de la
Commission de Coordination d'Aoste.
"Dove verranno installate le nuove unità operative e
dipartimentali previste dal Piano Sanitario in vigore e dalle
numerose versioni delle sue modificazioni?" Le plan sanitaire le
dira; on attend de réaliser le projet présenté et suivi de près par
l'Assessorat compétent.
"Se vi siano accordi con la Regione Piemonte per garantire,
almeno ai cittadini della bassa Valle, l'ospedalizzazione presso
l'Ospedale civile di Ivrea": je crois que l'hôpital d'Aoste, pour
ce qui est des résidents, au-delà d'un choix personnel - à un
moment donné les habitants de la basse Vallée avaient tendance à se
rendre à Ivrée - est à même de répondre aux besoins de la
population, sauf les modifications qui ont été entamées par rapport
au projet cité précédemment.
Les rapports connaissent donc actuellement des difficultés; nous
avons, pour notre part, reconnu la possibilité de payer le montant
de la location du bâtiment et, parallèlement, nous avons soutenu
que ces frais doivent être assumés par l'Etat; nous attendons que
ce dernier donne sa disponibilité: à ce moment-là, nous donnerons
l'argent à l'Ordre Mauricien. Puisque celui-ci est contrôlé par les
ministères de l'Intérieur, de la Santé et du Trésor, je pense qu'il
n'y a pas de difficulté à envisager cette hypothèse.
Si da atto che alle ore 18,52 riassume la Presidenza il
Presidente BONDAZ.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Io non sono assolutamente soddisfatto
delle risposte del Presidente della Giunta, fondamentalmente per
due ragioni.
Innanzitutto perché sembra che la posizione della Giunta
regionale nei confronti dell'Ordine Mauriziano sia di tipo
chiaramente elettorale, nel senso che si vuole arrivare al 28 di
giugno senza che si parli più dell'Ordine Mauriziano, perché si
tratta di una "patata bollente" che, grazie solo alla compiacenza
del Commissario "ad acta", si è trascinata sino ad oggi
,
ma
che comunque, volenti o nolenti, scoppierà il 1° di luglio, o forse
il 1° di gennaio, perché con Questo atteggiamento non si troverà
alcuna soluzione al problema.
Credere che la soluzione dei rapporti con il Mauriziano possa
essere trovata soltanto in chiave di rapporti con lo Stato, è una
posizione sterile, che non ci ha fatto approdare a nulla in questi
anni e che, secondo me, non ci porterà a concludere nulla nemmeno
nei prossimi anni.
Passando alla seconda ragione della nostra insoddisfazione per
la risposta del Presidente della Giunta, ci sembra molto grave
l'eccessiva sottovalutazione dello stato in cui versano attualmente
gli stabilimenti ospedalieri di Aosta. I dati riferiti anche nelle
premesse dell'interrogazione, ma che, evidentemente, non sono stati
presi in considerazione, ci ricordano che i piani di
ristrutturazione dell'ospedale, di fatto, sono bloccati. Anche se
il Presidente della Giunta dice che "l'avis définitif n'est pas
encore arrivé de la part de l'Ordre Mauricien", oggi non abbiamo
certezze in materia e, ciò nonostante, ci viene chiesto di
istituire nuove unità operative come, ad esempio, chirurgia
vascolare e oncologia, delle quali tratteremo alla fine di questo
Consiglio.
A mio parere, non è possibile istituire nuove unità operative e
nuovi servizi se non è preventivamente chiarito e definito
l'effettivo spazio che avremo a disposizione. E' mia impressione,
pertanto, che a questo punto possa ritenersi già bocciato il piano
che prevede una spesa di 80 miliardi.
Non posso che affidarmi ad un giudizio politico di Nuova
Sinistra, nel ritenere che la presenza di due stabilimenti
ospedalieri, uno dei quali chiaramente bloccato dalla diatriba in
corso con l'Ordine Mauriziano, sia di notevole detrimento per la
cittadinanza valdostana, nel senso che i cittadini si ritrovano con
dei pessimi servizi sanitari imputabili appunto a questo
scollamento. Faccio un esempio per tutti: la presenza di due sale
operatorie ci impone di aumentare vistosamente l'organico degli
anestesisti, perché dovremo avere due guardie anestesiologiche, due
servizi di rianimazione... Tutto diventa doppio, mentre con una
sola sede ospedaliera si potrebbero risolvere questi problemi.
E' molto sconveniente, inoltre, che questi argomenti vengano
affrontati o in termini politici, con il Mauriziano, o in termini
di stralcio, in riferimento al piano sanitario, limitando la
discussione a dove localizzare questa o quella unità operativa. Qui
da noi non solo manca una reale programmazione sanitaria, ma anche
una programmazione delle localizzazioni ospedaliere. Non credo che
si possa trattare di scelte politiche, bensì di tipo tecnico, nel
senso che occorre intervenire tenendo conto della quantità della
popolazione, della sua distribuzione sul territorio.
Questo problema dovrebbe essere affidato a qualcuno ed io - e
non certo per aiutare il mio partito - propongo all'Assessore alla
Sanità di incaricare l'On. Delolmi, consigliere regionale della
Sardegna, docente di programmazione sanitaria, di progettare una
nuova rete ospedaliera per la Valle d'Aosta, così riusciremo a
risolvere meglio e più rapidamente questo problema.
Io non credo che si possa continuare ancora a lungo in una
situazione in cui tutto, compreso il cibo, viaggia su furgoni,
d'estate e d'inverno, senza neppure la sicurezza, tra l'altro, che
arrivi a destinazione. Mi auguro che queste argomentazioni, anche
se non possono modificare l'atteggiamento pubblico della
maggioranza, riescano almeno a far presa sulla sua coscienza e sul
suo atteggiamento intimo. Non credo, inoltre, signor Presidente,
che l' "Hôpital régional soit maintenant suffisant" a dare una
risposta alle attese della gente; del resto, se si documenta solo
un po' sulla quantità di gente che si reca all'estero o presso
altri ospedali per ricevere prestazioni sanitarie adeguate, si
rende sicuramente conto che l'ospedale regionale non è affatto
sufficiente. A dimostrazione di quanto non possa essere sufficiente
il nostro ospedale, gli ricordo solo la battaglia che voi, come
maggioranza, avete condotto per stipulare una convenzione per le
operazioni di ortopedia e traumatologia.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Le risposte del Presidente della Giunta
non fanno ben sperare per una soluzione in tempi brevi. Egli dice:
"Visto che il Ministero degli Interni e quello della Sanità sono
enti tutori del Mauriziano, siamo disponibili a pagare l'affitto,
purché lo Stato ci dia le quote corrispondenti".
Il ragionamento non fa una grinza, a parte il fatto che questa
situazione perdura ormai da ben 10 anni. Io voglio ricordare che
già nel programma del 1978, nonché in quello del 1983, sempre di
questa maggioranza, c'era l'impegno a risolvere il problema del
Mauriziano...
(...INTERRUZIONE del Presidente ROLLANDIN...)
... Ma, signor Presidente, lo risolviamo da soli! Il Ministro
Donat-Cattin è venuto qui ad Aosta, il suo Assessore gli ha anche
parlato, si sono fatti reciprocamente i complimenti e poi tutto
rimane a questo punto? Insomma, che cosa ci state a fare in una
maggioranza che in 10 anni non riesce a risolvere, a livello
politico, un problema di questa importanza?
E' vero che il personale è nostro, è vero che le apparecchiature
sono nostre, però, se le cose vanno avanti così, alla fine saremo
costretti a ricorrere a qualche espediente per non essere
sfrattati, perché l'Ordine Mauriziano...
(...INTERRUZIONE del Presidente ROLLANDIN...)
... A Torino hanno raggiunto un accordo, ma qui noi non
l'abbiamo ancora raggiunto...
(...INTERRUZIONE del Presidente ROLLANDIN...)
... Qui non si è raggiunto nessun accordo e, soprattutto, sono
state fatte opere per 25 miliardi sulla proprietà del Mauriziano e,
dopo aver fatto questo, non c'è ancora l'autorizzazione per il
nuovo progetto...
(...INTERRUZIONE del Presidente ROLLANDIN...)
... I soldi, tranne l'ultima "tranche" che abbiamo messo noi,
sono dello Stato!
Noi, pertanto, siamo del tutto insoddisfatti di questa
situazione e chiediamo che il Presidente della Giunta veda anche a
livello politico, con i Ministri e con il Presidente del Consiglio,
che fanno parte di forze politiche che compongono questa
maggioranza, di risolvere la questione dei rapporti con il
Mauriziano.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK