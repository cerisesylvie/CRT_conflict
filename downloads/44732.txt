Consiglio Regionale della Valle d'Aosta - Oggetto del Consiglio n. 1675 del 23 giugno 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1675 del 23 giugno 2022 - Resoconto
OGGETTO N. 1675/XVI - Interpellanza: "Affidamento a una
figura professionale qualificata dell'incarico di "Bed Management"
presso i presidi ospedalieri regionali".
Bertin (Presidente) -
Punto n. 50. Illustra il
consigliere Baccega.
Baccega (FI) -
L'interpellanza richiama in premessa i
numerosi gridi d'allarme che sono pervenuti e le numerose
sollecitazioni che arrivano anche dalle testate giornalistiche,
dalle associazioni rispetto alla carenza di posti letto, per
consentire soprattutto alle chirurgie di operare e soprattutto la
richiesta di rivedere alcuni aspetti organizzativi.
Mi conceda anche, Assessore, un breve cenno su cosa è il "
Bed
Management
" ma soprattutto per chi ci ascolta, non certo per
lei che sono conscio del fatto che è certamente consapevole di che
cosa si tratta e può essere chiamato come il percorso che regola la
collocazione, la permanenza, il trasferimento interno di un
paziente all'interno dell'Ospedale. È una funzione della Direzione
aziendale che può essere ricoperta da un infermiere con capacità ed
esperienza di coordinamento, da un medico, oppure da un ingegnere
gestionale, oppure addirittura da un
pool
che sia
rappresentativo di queste figure professionali. Normalmente è
l'infermiere che rappresenta la figura che unisce le competenze
cliniche, quelle logistiche per le gestioni del posto letto
nell'ambito del
pool
, quindi gli obiettivi del "Bed
management" sono in sintesi gestire l'iper afflusso, ridurre i
tempi d'attesa, ridurre il sovraffollamento e diciamo che negli
ultimi mesi al Pronto Soccorso purtroppo ci sono state parecchie
lacune in questo senso. In sintesi il "Bed Management" è la figura
interna all'assetto organizzativo degli Ospedali che deve garantire
l'appropriatezza dei ricoveri, elemento fondamentale, il rapporto
del sovraffollamento con il Pronto Soccorso e quella della
diminuzione dei posti letto nei reparti, le unità operative, ma
soprattutto tutto questo studio e questo approfondimento deve
garantire, di conseguenza, una decisa riduzione delle liste
d'attesa. Abbiamo contezza del regolamento per un'appropriata
gestione dei posti letto in Ospedale che è del 1° settembre 2011,
che prevede che il
team
del "Bed Management" sia composto
dal Direttore medico di presidio in qualità di "Bed Management",
l'infermiere che risponde al Direttore medico di presidio, un
amministrativo e un componente del SITRA infermiere. Per questo noi
chiediamo quale figura professionale gestisce il "Bed Management"
adesso o chi ricopre la figura del "Bed Management" in questo
momento presso il nostro presidio ospedaliero, dopo le dimissioni e
il trasferimento del dottor Gabriele Piergianni, che da marzo si è
trasferito a Città di Castello.
Come seconda domanda: "qualora non sia stato nominato il "Bed
Management", a quale figura professionale qualificata si intende
affidare quest'incarico".
Presidente -
Risponde l'assessore Barmasse.
Barmasse (UV) -
Grazie consigliere Baccega. Ha ricordato
un po' già tutto lei la figura del "Bed Management". Ribadisco che
presso l'Ospedale di Aosta la funzione del "Bed Management" è
regolata dal dirigente aziendale, come ha ricordato articolo 10
dell'Azienda USL, che conferma l'assegnazione della funzione di
"Bed Management" alla Direzione medica di presidio, quindi non a
una persona ma alla Direzione, anche perché bisogna dare una
lettura 24 ore su 24 e sette giorni su sette per tutto l'anno.
Infatti già nel 2011 l'Azienda USL aveva deliberato l'approvazione
di un apposito regolamento che disciplina tale funzione avente
titolo al regolamento per un'appropriata gestione dei posti letto
in Ospedale, "Bed Management" tuttora applicato.
Tale regolamento, punto 5, pagina 7, recita che il
team
di "Bed Management" opera sotto la responsabilità del Direttore
medico di presidio ed è composto da personale assegnato alla DMP,
quindi medici, infermieri, amministrativi, assistenti sociali e
specifica nei paragrafi successivi la specifica funzione di
ciascuna figura professionale, pertanto la gestione del "Bed
Management" non è svolta sulle sedi ospedaliere da una sola figura
professionale, bensì da un
team
composto da varie figure
professionali in collaborazione e sotto la responsabilità del
Direttore medico di presidio. Tale pluralità di professionisti che
compongono il team ha lo scopo di ottimizzare l'efficienza delle
attività svolte attribuendo a ciascuna figura professionale compiti
propri della relativa professione, ottimizzando l'utilizzo delle
risorse e minimizzando i tempi di risposta. L'organizzazione del
servizio è modulata in relazione alle risorse professionali
disponibili e alle possibilità di delega di alcuna attività in base
alla complessità delle stesse. L'attuale organizzazione prevede nei
giorni feriali, dalle ore 13:00 alle ore 18:00 un
front
office
amministrativo che effettua la ricognizione dei posti
letto disponibili in relazione alle richieste del PS e di reparto e
rappresenta di fatto il primo livello di gestione, che, in caso di
problematica e di maggiore complessità, trasferisce la richiesta al
secondo livello gestito da personale sanitario o dell'assistente
sociale. Dopo le ore 18:00 nei giorni festivi e il sabato la
funzione è svolta dal medico reperibile di DMP. La funzione di "Bed
Management" prioritaria e strategica soprattutto nell'attuale
situazione epidemiologica è attentamente e costantemente monitorata
dall'Azienda USL. Solo per precisione ci tengo però a evidenziare
che il "Bed Management" non ha competenze sull'opportunità e sulla
correttezza o meno del ricovero, che compete esclusivamente al
clinico, quindi mi rendo conto di una problematica importante
quella del Pronto Soccorso ma sul numero e sull'opportunità di
ricoverare un paziente di Pronto Soccorso, la responsabilità è
esclusivamente del clinico e non di colui che si occupa del "Bed
Management". Qualora non sia stata nominata tale figura, se si
intenda affidare a una figura professionale e qualificata questo
incarico e quando: l'Azienda USL non ritiene al momento di
modificare l'attuale organizzazione di gestione dei posti letto
ospedaliera, cioè quest'organizzazione del "Bed Management".
Presidente -
Per la replica, ha chiesto la parola il
consigliere Baccega.
Baccega (FI) -
Grazie Assessore. Lei quindi mi ha
ribadito sicuramente che la figura del "Bed Management" risulta
fondamentale e necessaria affinché si garantisca l'appropriatezza
dei ricoveri tra le tematiche del sovraffollamento del Pronto
Soccorso e della diminuzione dei posti letto nelle unità operative
e soprattutto guardando, laddove l'intervento è significativo, alla
riduzione delle liste d'attesa in un percorso un po' più lungo e
più sistematico. Quello che mi risulta - e spero che non sia così -
è che questo lavoro, quest'attività sia gestita da tre
amministrativi, due amministrativi che sono degli interinali e uno
che è all'interno dell'USL, è un dipendente dell'USL, e questo mi
aveva un po' preoccupato, dico: ma com'è possibile? Il dottor Pier
Gianni Gabriele se n'è andato e viene sostituito dagli
amministrativi? Vero che sono magari seguiti dalla Direzione medica
di presidio, non ho dubbi, ma che ci siano degli amministrativi che
gestiscono questa roba... io ricordo che il dottor Gabriele andava
al Pronto Soccorso, verificava nei reparti laddove c'era
disponibilità, un po' come ha detto lei, cioè quest'attività di
confronto all'interno del Nosocomio, perché le figure di "Bed
Management" richiedono ovviamente delle caratteristiche
particolari, esperienza professionale, funzioni di coordinamento,
capacità informatiche, capacità relazionali e di mediazione,
conoscenza della propria realtà lavorativa, padronanza
organizzativa e gestionale, quindi un rapporto di confronto
continuo tra medico, infermiere, reparti e soprattutto Pronto
Soccorso e credo che non possa essere gestito da tre
amministrativi. Ora, lei mi ha rassicurato che non è così, io sono
contento della risposta che mi ha dato, la invito semplicemente a
fare una verifica se le cose stanno così.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK