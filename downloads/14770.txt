Consiglio Regionale della Valle d'Aosta - Oggetto del Consiglio n. 1206 del 8 marzo 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SANITARIA E OSPEDALIERA
Servizi trasfusionali
Precedente
Successivo
Resoconto integrale del dibattito dell'aula
Oggetto del Consiglio n. 1206 del 8 marzo 1995 - Resoconto
SEDUTA ANTIMERIDIANA DELL'8 MARZO 1995
OGGETTO N. 1206/X Iniziative per incrementare i prelievi di
sangue nelle sezioni valdostane dell'AVIS. (Interpellanza)
Interpellanza Vista la lettera del Ministero della Sanità in
data 24 febbraio 1994 n. 500.7/CNST/1/190 avente per oggetto:
Applicazione legge 4 maggio 1990, n. 107 sulle attività
trasfusionali Regione Autonoma Valle d'Aosta: Richiesta parere, con
la quale il Ministro precisava che "le unità di raccolta dipendono,
sotto il profilo tecnico ed organizzativo, dal servizio di
immunoematologia e trasfusione del territorio di competenza, o,
laddove esso sia integrato, dal rispettivo Centro trasfusionale,
definiti dai piani sanitari regionali";
Appreso che le donazioni di sangue nella nostra Regione sono
drasticamente diminuite nell'anno 1994 anche a causa degli scarsi
prelievi effettuati dal personale del Centro trasfusionale di
Aosta;
Considerato lo stato di disagio di molti Avisini che non
riescono neppure ad effettuare una donazione all'anno;
Ribadito che il problema in questione si verifica stranamente
solo in Valle d'Aosta, mentre nelle altre Regioni il prelievo di
sangue viene effettuato con metodi snelli e veloci senza causare
problematiche di rilievo;
Ritenendo di dover salvaguardare la dignità di ogni singolo
donatore di sangue per la grande umanità con la quale si mette a
disposizione della collettività;
i sottoscritti Consiglieri regionali
Interpellano
l'Assessore competente per conoscere:
1) se intende attivarsi presso il responsabile del Centro
trasfusionale al fine di intensificare i prelievi soprattutto nelle
sezioni AVIS lontane dal capoluogo regionale;
2) quali sono i limiti del Centro trasfusionale per
l'accoglimento del sangue umano raccolto nei centri periferici e,
in caso di esubero, dove viene destinato il sangue raccolto;
3) quali sono gli intendimenti di questa Giunta regionale mirati
a consentire a ogni volontario di poter donare il proprio sangue in
Valle d'Aosta con i soli limiti fissati dalla legge per le
donazioni.
F.to: Linty - Tibaldi
Presidente Ha chiesto la parola il Consigliere Linty.
Linty (LN) Abbiamo già affrontato questo argomento in un
dibattito la scorsa estate. I prelievi di sangue oggetto della
discussione passata, che erano riferiti alla Bassa Valle, sono
ripresi grazie ad un interessamento della Giunta, per far sì che
questo avvenisse.
Il problema però è un problema di organizzazione, nel senso che
sul Centro di raccolta di Donnas confluiscono quattro sezioni
dell'AVIS, per la precisione sono la sezione di Ayas, la sezione di
Arnad, la sezione Walser e quella di Pont-Saint-Martin. Quindi
quattro sezioni AVIS portano i loro iscritti a donare il sangue al
Centro di raccolta di Donnas presso il Poliambulatorio, con una
frequenza di due prelievi mensili, fatta questa dai medici del
Centro trasfusionale di Aosta.
Durante questi due prelievi vengono raccolte circa 20-25 sacche
di sangue e, essendo esiguo il prelievo, perché è chiaro che sono
50 sacche di sangue al mese, però teniamo in considerazione che su
questo centro gravitano quattro sezioni AVIS, c'è il rischio
calcolato, anzi c'è il fatto certo che molti Avisini non riescono
quasi a dare il sangue una volta all'anno. Questo è un dato che non
è generalizzabile, per il semplice fatto che il responsabile del
Centro trasfusionale ancora adesso fa lui le chiamate, quindi sono
delle chiamate mirate su gruppi sanguigni, su sangue con
determinate caratteristiche, che più si confà alle esigenze del
Centro trasfusionale.
Ora, vero è che l'ex Ministro della sanità, Costa, con la
lettera che è citata nella interpellanza, diceva che tutta la
raccolta del sangue deve fare riferimento al Centro trasfusionale
territorialmente competente, e questo sicuramente è un freno in più
per l'attività dei donatori AVIS valdostani. É un freno in più
perché, se il Centro trasfusionale della Valle d'Aosta dice che più
di tot sacche di sangue non è disposto ad accettarle,
apparentemente anche i prelievi vengono meno, perché il sangue in
esubero non verrebbe utilizzato a dovere.
Con questa interpellanza, oltre a riportare il discorso delicato
dell'attività dei volontari del sangue in Valle d'Aosta in
quest'aula, si vuole capire se si è mosso qualcosa dall'estate
scorsa ad oggi, perché i dati che settimanalmente leggiamo sugli
organi di informazione mi preoccupano parecchio: abbiamo dei cali
di donazione e, ripeto quello che avevo già detto, eravamo la prima
regione d'Italia per il rapporto popolazione-donatori, e adesso
stiamo retrocedendo molto velocemente. Dal momento che c'è la
situazione della sezione di Verrès, che si avvale di un centro di
raccolta esterno di Torino, che viene a fare i prelievi in modo
abbastanza dinamico, snello, riuscendo ad accontentare tutti i
donatori, se è possibile studiare una forma per venire incontro a
queste sezioni AVIS, e se soprattutto Torino viene a prendere il
sangue in Valle d'Aosta, credo che il discorso degli esuberi venga
meno, anche in considerazione del fatto che l'esubero di sangue o
viene scambiato tramite USL di diverse regioni, o comunque può
significare anche un discreto interesse per la Regione, dal momento
che lo può cedere ad industrie che trattano di emoderivati.
Con le tre domande si cerca di capire se qualcosa è stato fatto
e se qualcosa ancora si può fare.
Presidente Ha chiesto la parola l'Assessore alla sanità e
assistenza sociale, Vicquéry.
Vicquéry (UV) En plus du Centre de transfusion, un deuxième
centre de prélèvement du sang est actuellement en fonction tous les
quinze jours comme a déjà dit M. Linty, au Dispensaire polyvalent
de Donnas, et ça en conséquence de la délibération du Gouvernement
régional du 21 octobre 1994. Donc la première réponse c'est que
quelque chose a changé depuis l'été de l'année passée, c'est-à-dire
les donations de sang à Donnas ont commencé.
Les convocations des donneurs qui s'adressent à ce centre sont
effectuées par le Centre de transfusion, compte tenu des nécessités
quantitatives et qualitatives, groupes et sous-groupes, phénotypes
et cetera, au moment de la convocation et suivant une répartition
numérique entre les sections AVIS intéressées, proportionnelle au
nombre des membres de chacun d'entre elles. Du 17 novembre 1994 au
2 mars 1995 les donneurs de sang convoqués à Donnas ont été de 257
par rapport à 152 qui se sont présentés - et ça c'est une première
donnée pour y réfléchir - avec une moyenne pour séance de 17
donneurs de sang.
Le nombre de donations de sang homologue, effectuées en 1994
dans notre région, s'élèvent à 4583 unités de poches plastiques,
alors que l'objectif établi par le "piano plasma nazionale" était
de 4540 unités. La consommation en 1994 a été de 3565 unités, avec
un excédent de 1018 unités. Ces excédents ont été signalés
régulièrement chaque semaine par l'intermédiaire de l'Institut
supérieur de la santé à toutes les régions italiennes, qui
toutefois n'ont jamais avancé des requêtes à cet égard. Il faut
rappeler que dans son activité du collecte de sang, le Centre de
transfusion, en tant que centre de compensation régional, est tenu
de mettre à la disposition des autres centres de compensation ces
excédents.
Pour ce qui est de la troisième question, compte tenu de ces
données et des limites imposés par le respect des lois et des
dispositions en vigueur, il est évident que seul une planification
correcte et un roulement des convocations permet une répartition
équitable de l'accès aux donations entre tous les donneurs. Tout
éventuel déséquilibre découle uniquement de la nécessité de faire
face à des carences de sang de certains groupes, aux phénotypes,
suite à des urgences.
Le Gouvernement régional entend rédiger avant la fin de l'année
un plan régional du sang, pour définir avec précision les besoins à
l'échelon régional de sang total, de plasma et des dérivés de sang.
Pour ce faire, nous pensons de constituer un groupe de travail et
nous sommes en train d'attendre la réponse d'un expert de l'USL de
Turin pour délibérer en Junte régionale. Ce plan devra en outre
quantifier les excédents à destiner aux régions qui ne disposent
pas de sang nécessaire, à faire face à leurs besoins. Et ce afin
que la collecte de tout le sang disponible en Vallée d'Aoste soit
effectuée sur la base d'une planification sérieuse. C'est un
engagement que la Junte régionale prend, c'est-à-dire de collecter
tout le sang disponible par les donneurs de sang valdôtains.
En conclusion, permettez-moi de dire que le vrai problème
découle du fait qu'à l'échelon italien la compensation entre les
régions coordonnée théoriquement par l'Institut supérieur de la
santé n'existe pas, malgré le fait que certaines régions aient une
évidente carence de sang. C'est là le vrai défi à gagner pour le
prochain futur.
Presidente Ha chiesto la parola il Consigliere Linty.
Linty (LN) Ringrazio la Giunta, se intende attivarsi in questo
senso per raccogliere tutto il sangue disponibile nella nostra
regione.
Devo solo fare due considerazioni: la prima in ordine allo stato
ancora attuale, perché questo fatto della convocazione selettiva,
cioè se in un determinato momento occorre più sangue di tipo A
positivo piuttosto che 0 positivo, vengono convocate più persone
del tipo A positivo; c'è una logica in tutto questo. É però una
logica che va bene per chi si trova a radunare il sangue raccolto,
perché lo utilizza subito, però non va altrettanto bene per chi,
iscritto all'AVIS, non riesce ad effettuare le donazioni. Voglio
anche dire che nella fattispecie la sezione della comunità montana
Walser, che ha avuto insieme alle altre sezioni questi problemi,
era al limite dello scioglimento, in quanto erano tutti
intenzionati ad andare a Pont-Saint-Martin e di evitare di fare una
sezione particolare, dal momento che c'erano questi problemi.
Sul fatto dei 257 convocati per 152 poi effettivi, bisogna anche
comprendere il momento della macchina che si rimette in funzione;
se lasciamo una macchina ferma due anni nel garage, quando andiamo
a fare avviamento magari non va in moto subito perché si erano
persi i contatti.
E poi chiedo, siccome non ho particolare stima per le
organizzazioni statali - mi riferisco all'Istituto superiore della
sanità, che dovrebbe coordinare fra le diverse regioni la
distribuzione del surplus di sangue - se è possibile contattare dei
vostri colleghi in qualche altra regione, per far costituire un
canale preferenziale magari di trasferimento di sangue, ripeto:
controllato e sano, però dalla Regione Valle d'Aosta alle altre
regioni.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK