Consiglio Regionale della Valle d'Aosta - Oggetto del Consiglio n. 4008 del 3 ottobre 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 4008 del 3 ottobre 2024 - Resoconto
OGGETTO N. 4008/XVI - Interpellanza: "Riscontro in merito
all'utilizzo del servizio sperimentale di car sharing nel comune di
Aosta e nei cinque comuni de la Plaine".
Marguerettaz (Presidente) -
Punto n. 39 all'ordine del
giorno. Per la presentazione, la parola al collega Ganis.
Ganis (LEGA VDA) -
La nostra interpellanza riprende
quella presentata dal nostro gruppo avente come oggetto il
potenziamento del servizio
car sharing
e di
bike
sharing
nella nostra Regione, un progetto attivato in via
sperimentale il giorno 23 dicembre 2022 nel comune di Aosta e nei
cinque Comuni de La Plaine, finanziato dal programma
Interreg-Francia-Alcotra 2014/2020 e che rientra nel progetto Clip
E-Trasporti con cui la Regione collabora. Ricordo che il car
sharing non è altro che un noleggio a breve termine, un servizio di
mobilità urbana, che permette agli utenti di prenotare e noleggiare
un'auto pagando il costo del solo utilizzo. Questo servizio può
rappresentare una serie di vantaggi,
in primis
quello di
ridurre i costi legati al possesso di un'auto, come quello legato
al pagamento del bollo, dell'assicurazione, del costo del
carburante, può essere importante e utile per ridurre il traffico,
l'inquinamento e quello che oggi sta diventando un problema per la
città, che è quello del parcheggio urbano.
Ricordo che questo progetto è sperimentale, il car sharing è
stato inserito nel PEAR 2030 nella voce "Azioni S 1 settore di
trasporti", a dimostrare appunto l'importanza di questo servizio.
Allora i dati in possesso riguardavano soltanto i primi sei mesi
dell'attivazione e la finalità dell'interpellanza era appunto
quella di conoscere anche i dati successivi al fine di testare la
sua funzionalità nella nostra regione. Un progetto che, leggendo la
sua risposta, ha avuto un riscontro positivo, seppur abbia
interessato solo una piccola realtà della nostra Regione. È chiaro
che la nostra realtà è molto diversa rispetto a quella delle grandi
città, dove i numeri di utilizzo del servizio sono molto inferiori
e questo può rappresentare un problema. Infatti, dopo una breve
ricerca, il car sharing rimane un fenomeno abbastanza popolare
all'interno delle grandi metropoli, seppur l'uso dell'autonoleggio
rappresenti un
trend
in calo.
Ora, in merito a queste considerazioni, si interpella
l'Assessore competente per conoscere se il progetto in via
sperimentale, dopo più di un anno dalla fase iniziale, abbia avuto
un buon riscontro nella nostra regione; se, in caso affermativo, si
intenda estendere il servizio anche negli altri comuni; in caso
negativo quali sono state le problematiche riscontrate per il
mancato utilizzo del servizio.
Presidente -
Per la risposta, la parola al vicepresidente
Bertschy.
Bertschy (UV) -
Per una parte dell'interpello ci eravamo
già confrontati qualche mese fa, soprattutto per la prima domanda:
"se il progetto in via sperimentale, dopo più di un anno dalla fase
iniziale, abbia avuto un buon riscontro nella nostra regione".
Ovviamente, trattandosi di un progetto sperimentale, completamente
nuovo per la nostra Regione, finanziato attraverso il progetto
Alcotra, non ci potevamo aspettare migliaia di persone, ma la
valutazione che abbiamo fatto in quella fase è stata una
valutazione positiva che si era conclusa con l'obiettivo di far
fare le verifiche necessarie per capire come ragionare
sull'introduzione di questo modello di trasporto in via definitiva
e strutturata.
Vengo alla domanda n. 2, per provare poi a dare a questo
servizio una certa continuità e anche provare a costruire, a
fidelizzare un rapporto con gli utenti e con i cittadini, è
necessario dare un periodo sicuramente di lavoro più lungo per dare
continuità alla sperimentazione. Stiamo quindi in questa fase -
ovviamente tra le mille priorità si lavora anche a temi come questo
che sono un po' di prospettiva, ma sui quali è giusto ragionare -
provando a capire se affidarci, insieme al Comune di Torino, alla
città metropolitana e alla Regione Piemonte... per capire se
lavorare insieme alla società 5T per provare a dare una prospettiva
di lavoro che ci permetta di rendere e dare continuità al servizio
all'interno della nostra regione, cercando anche di capire se ci
sono Comuni interessati a questo lavoro. In questa fase abbiamo
avuto degli incontri per capire se è possibile trovare la modalità
di lavorare insieme, ovviamente dovremo capire in termini più di
tipo amministrativo se c'è lo spazio per fare qualche cosa di
questo tipo, altrimenti bisognerà andare a un affidamento esterno
con gara, come si è fatto in precedenza. Prima di andare oltre,
abbiamo necessità di acquisire tutte le informazioni necessarie e
di capire anche se possiamo essere parte di una progettazione come
questa. Ci siamo dati come obiettivo di qui alla prossima primavera
per prendere le decisioni finali e assumere poi i relativi
impegni.
Ripeto: questa fase di analisi serve anche per affidare la
progettazione a qualcuno che ne abbia effettivamente poi anche
l'esperienza, l'
expertise
, in territori più o meno simili ai
nostri, è da provare. Non è detto che questo si concretizzi, quindi
nei prossimi mesi faremo queste valutazioni e cercheremo di tenere
informato il Consiglio al riguardo.
Presidente -
Per la replica, la parola al collega
Ganis.
Ganis (LEGA VDA) -
Grazie Assessore per la risposta.
Condivido con lei che in un'ottica futura bisogna mettere in campo
tutte le azioni possibili al fine di garantire anche una mobilità
sostenibile però forse abbiamo - e mi dispiace dirglielo - delle
informazioni e dei dati totalmente diversi e differenti, perché da
un accesso agli atti mi risulta che questo progetto di
car
sharing
è terminato, purtroppo, il 31 dicembre 2023...
(intervento dell'assessore Bertschy fuori microfono)
...allora ho capito male io, quindi si spera che ce ne sia un
altro, giusto? Si va avanti?
(intervento dell'assessore Bertschy
fuori microfono)
...va bene. Io avevo capito, da questa documentazione che ho in
possesso, che l'anno di sperimentazione era terminato e me lo
conferma anche l'Assessore, quindi, a mio avviso, mi permetta,
forse sono venute un po' a mancare le giuste informazioni, perché
ancora oggi molti Valdostani non sanno che esiste o esisteva questo
progetto.
Vorrei ricordare che la nostra Regione è quella più motorizzata
d'Europa, con 1.787 auto ogni 1.000 abitanti, quindi diventa
difficile, a mio avviso, cambiare certe abitudini, come quella di
rinunciare all'automobile privata a favore dei mezzi pubblici o di
quello condiviso appunto del car sharing. Nella nostra regione
cambiare paradigma non è così semplice, però l'informazione, come
spesso accade, ha un ruolo importante e in questo caso mi permetta
una miglior diffusione di questo progetto avrebbe magari coinvolto
un grande numero di possibili Valdostani e possibili utenti.
Speriamo quindi che questo progetto o un altro progetto magari
prenda forma.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK