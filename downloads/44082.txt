Consiglio Regionale della Valle d'Aosta - Oggetto del Consiglio n. 1148 del 12 gennaio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Igiene e sanità pubblica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1148 del 12 gennaio 2022 - Resoconto
OGGETTO N. 1148/XVI - Interrogazione: "Motivi della mancata
attivazione della sorveglianza epidemiologica delle sindromi
influenzali".
Bertin (Presidente) -
Punto n. 20 dell'ordine del giorno.
Risponde l'assessore Barmasse.
Barmasse (UV) -
La prima domanda è se vi siano concrete
ragioni per le quali la Valle d'Aosta non abbia ancora attivato la
sorveglianza epidemiologica delle sindromi influenzali. Il sistema
di sorveglianza InfluNet si basa su una rete di medici sentinella,
costituita da medici di medicina generale e di pediatri di libera
scelta reclutati dalla Regione, che segnalano i casi di sindrome
simil-influenzale osservati tra i loro assistiti. I medici
sentinella collaborano, inoltre, alla raccolta di campioni
biologici per la identificazione di virus circolanti. L'Assessorato
della sanità, salute e politiche sociali e la direzione di area
territoriale dell'azienda USL hanno provveduto ad attivare tutte le
procedure di InfluNet e CovidNet, stabilite dal protocollo
operativo stagione 2021-2022 dell'Istituto superiore di sanità e
del Ministero della salute, relative alla sorveglianza
epidemiologica come tutti gli anni; novità di quest'anno, anche la
sorveglianza virologica di tale sindrome, con raccolta di campioni
che sono stati testati anche da Sars-Cov-2. Ricordo che non c'è mai
stato fino adesso la possibilità di avere un laboratorio
autorizzato per la ricerca del virus influenzale: non l'abbiamo mai
avuto in Valle d'Aosta e da quest'anno ce l'abbiamo, perché è stato
fatto.
Nello specifico: individuazione, reclutamento e formazione dei
medici sentinella secondo gli standard previsti a livello
nazionale, quattro medici di assistenza e un pediatra specialista
di libera scelta, per raggiungere una copertura di almeno il 4
percento della popolazione regionale; effettuazione della raccolta
dati dei medici partecipanti al protocollo InfluNet per la stagione
2021-2022 e degli assistiti in carico ai suddetti medici suddivisi
per fascia di età; stesura di una istruzione operativa dalla
direzione di area territoriale in merito all'esecuzione di tamponi
InfluNet e CovidNet approvata in data 10 novembre 2021.
Parallelamente è stato previsto di rafforzare anche la sorveglianza
virologica, con l'effettuazione di tamponi effettuati tra gli
assistiti dai medici sentinella.
Inoltre, poiché la sintomatologia dei virus influenzali è
paragonabile a quella del Covid-19, il protocollo prevede di
effettuare sullo stesso tampone la ricerca di virus influenzali e
del Sars-Cov-2. Pertanto viene richiesto ai laboratori della rete
InfluNet di testare sistematicamente i tamponi in parallelo per i
virus influenzali per Sars-Cov-2. Ricordo nuovamente che prima
dovevamo mandarli a Torino.
A questo proposito si è proceduto alla redazione di una
procedura di sorveglianza epidemiologica e virologica compresa nel
piano strategico operativo regionale di preparazione e risposta a
una pandemia influenzale, PanFlu 2021-2023, al fine del
monitoraggio dell'emergenza di virus influenzali non stagionali o
nuove varianti a livello ospedaliero, pronto soccorso e
territoriale, medici sentinella, in data 8 novembre 2021.
Infine, si segnala che nell'applicazione del protocollo
operativo InfluNet CovidNet i medici interessati hanno segnalato
criticità informatiche nell'invio dei dati alla piattaforma
dell'Istituto superiore di sanità, problemi che si sono risolti
nelle ultime settimane. È questo ultimo problema che ha ritardato
la partenza dei dati verso la piattaforma.
Presidente -
Per replica la consigliera Spelgatti.
Spelgatti (LEGA VDA) -
È una risposta molto simile alle
iniziative che avevamo fatto nella scorsa legislatura in relazione
all'invio dei dati a Roma; ogni volta veniva risposto che c'erano
state le ragioni per cui c'erano le varie disfunzioni e che si
erano verificati dei problemi nell'invio dei dati. Non si capisce
come mai riceviamo sempre una risposta di questo tipo, perché
quello che purtroppo è venuto fuori di nuovo da questo rapporto
stagioni influenzali 2021-2022, settimana 50 del 2021, del 13-19
dicembre 2021, che presenta i risultati nazionali e regionali
relativi alla sorveglianza epidemiologica delle sindromi
influenzali, che sono stati elaborati dal dipartimento malattie
infettive dell'Istituto superiore di sanità, dice che due Regioni,
Valle d'Aosta e Calabria, non hanno ancora attivato la sorveglianza
InfluNet". Che questa sorveglianza fosse stata attivata
precedentemente e che ci fosse, perché comunque i dati venivano
inviati, bene, lo sappiamo; il problema è che in questo rapporto
qua poi si dice che Valle d'Aosta e Calabria non hanno
provveduto.
Si chiedevano le ragioni specifiche, che nella risposta vengono
individuate in un problema informatico nell'invio dei dati. Non
capisco e quello che mi lascia sempre perplessa è perché cambiano
le legislature, ma i problemi sono sostanzialmente sempre gli
stessi: qualcosa non va in questo invio dei dati a Roma. O abbiamo
dei problemi noi nell'invio dei dati - come mai? - oppure questa è
la motivazione che ci viene sempre detta in aula per cercare di
dare delle giustificazioni. Questo non so dirlo, ma chiaramente
rimane un grosso punto interrogativo su questa situazione.
Ben venga se poi il problema è stato effettivamente risolto,
anche perché la sorveglianza e il governo epidemiologico della
quantificazione della copertura vaccinale per l'influenza, lo
studio dei ceppi, lo studio per le nuove campagne vaccinali
influenzali, sono assolutamente fondamentali.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK