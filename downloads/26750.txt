Consiglio Regionale della Valle d'Aosta - Oggetto del Consiglio n. 177 del 14 luglio 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 177 del 14 luglio 1972 - Resoconto
OGGETTO N. 177/72 - Osservazioni su interpellanze e
interrogazioni.
Montesano (P.S.D.I.)
- ...Bene, bene, la parola al
Presidente della Giunta.
Dujany (D.P.)
- Vorrei pregare i Signori Consiglieri
quando presentano interpellanze e interrogazioni, di presentare
interpellanze o interrogazioni con un minimo di senso di
responsabilità, e con un minimo di impegno e serietà.
In queste tre interpellanze, mi pare che si chiedano alla Giunta
cose che la Giunta ha già deliberato fino a un paio di mesi fa.
Ora, ogni Consigliere sa che qualora la Giunta approva un
disegno di legge o una proposta di legge, la trasmette alla
Presidenza del Consiglio affinché le trasmetta alle varie
Commissioni competenti, per l'esame e per la successiva
presentazione in sede di Consiglio regionale.
Ora, una considerazione, che solo una considerazione unica che
raggruppano queste tre interpellanze.
Se queste interpellanze erano destinate a pubblicare un articolo
sul giornale per dare l'impressione all'opinione pubblica di un
interesse da parte dei Consiglieri firmatari è il loro diritto di
farlo, se il loro scopo era quello di sollecitare la Giunta mi pare
che mancavano delle informazioni sufficienti che avrebbero potuto
acquisire in sede di Presidenza del Consiglio.
Se il loro scopo è quello di sollecitare le Commissioni
consiliari, li ringrazio del loro contributo.
Bordon (D.C.)
- Noi potremmo anche accettare questi
suggerimenti dettati dalla profonda saggezza del Presidente della
Giunta con questa sua aria professorale, probabilmente gli proviene
dall'aver fatto l'Assessore alla Pubblica Istruzione per diversi
anni, però vogliamo dire al Presidente della Giunta che è un
peccato che questa sua saggezza lui non l'abbia applicata in altri
campi e in altri momenti, perché certamente non avremmo avuto la
confusione che abbiamo in questa Amministrazione regionale.
Perché se questa sua saggezza lui l'avesse applicata o fatta
applicare in altri momenti, certamente non avremmo avuto il caos
che abbiamo adesso nell'Amministrazione regionale...
Montesano (P.S.D.I.)
- Consigliere Bordon, io ero
distratto adesso, faremo, guardi c'è stato un intervento del
Presidente della Giunta...
Risponda ma brevissimamente, senza uscire fuori
dall'argomento.
Bordon (D.C.)
- Non esco mai dal seminato, io con la
massima calma, rispondo a quello che mi si dice, quindi, esce
qualcheduno prima dal seminato, perché mi faccia uscire, tant'è che
uscendo dal seminato dopo aver risposto a quanto mi è stato detto,
io chiedo al Presidente della Giunta, e da adesso in poi faremo
così...
Quando, per esempio, noi abbiamo presentato questa
interpellanza, l'abbiamo presentata in data 27-28 giugno, che deve
essere l'ultima riunione di Consiglio, eravamo qui, è venuta fuori
una discussione di Manganoni, sui problemi dell'agricoltura che
urgevano, e noi abbiamo detto, queste interpellanze le abbiamo qui
già da molto tempo, le presentiamo oggi.
Però, mi dice il Presidente della Giunta - Lei avrebbe dovuto
chiederlo alla Presidenza del Consiglio, ma io ho saputo dal
Presidente del Consiglio, in data 10 luglio, a' sensi del 3° comma
dell'art. 20 del Regolamento interno del Consiglio regionale, mi
pregio comunicare che lunedì 17 luglio verrà presentato
questo....
Quindi, secondo quello che dice il Presidente della Giunta, noi
in data 29 giugno, 27 giugno, avremmo dovuto fare un'interpellanza
caso mai al Presidente del Consiglio per sapere se c'era già una
legge, e noi da adesso in poi faremo questo per seguire questa
saggia disposizione.
Però io ritengo che, e continuerò probabilmente ad applicarlo
che il Consigliere possa benissimo chiedere all'Assessore se non ha
altra fonte, perché l'Assessore risponderà: è vero che ci sono
tanti grattacapi e tante preoccupazioni in questo periodo, alla
distanza circa di un anno, dalle regionali.
Ma io credo che l'Assessore possa rispondere, abbiamo già
portato la legge, alla Presidenza del Consiglio, perché se io non
avessi ricevuto questa lettera, indubbiamente ma lo doveva dire
l'Assessore.
Perché io non posso pensare che sia già alla Presidenza del
Consiglio.
Io lo chiedo alla fonte governativa, esecutiva, non alla
Presidenza del Consiglio.
Quindi, questa sua osservazione non l'accetto che per una
piccola parte.
Naturalmente, Presidente del Consiglio, lei mi dice che io esco
dal seminato, ma io dovrei pur rispondere se scriviamo degli
articoli o non scriviamo, perché lo ha detto il Presidente della
Giunta, forse che la Presidenza della Giunta e gli Assessori e la
pagina della Valle, non scrivono degli articoli, molte volte
camuffando e travisando le cose come sono dalla realtà.
E noi non potremmo fare gli articoli sul giornale, ma questa è
un'opposizione un po' strana che ci richiede ed è indubbio che se
questa è la loro intenzione, eh! Signori, rassegnatevi, perché non
raggiungerete lo scopo, perché noi continueremo...
Montesano (P.S.D.I.)
- Chiudiamo questo argomento.
Bordon (D.C.)
- ...quindi io accetto la sua osservazione
di essere uscito dal seminato ma Lei Signor Presidente,
cortesemente la faccia a chi mi costringe ad uscire.
Montesano (P.S.D.I.)
- Grazie.
Bordon (D.C.)
- Grazie a Lei.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK