Consiglio Regionale della Valle d'Aosta - Oggetto del Consiglio n. 2672 del 25 ottobre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2672 del 25 ottobre 1991 - Resoconto
OGGETTO N. 2672/IX Disegno di legge: "Finanziamento
integrativo del fondo regionale investimenti occupazione di cui
alla legge regionale 18 agosto 1986, n. 51 (Istituzione del FRIO) e
successive modificazioni".
Presidente
Ha chiesto di parlare il relatore,
Consigliere Trione, ne ha facoltà.
Trione (DC)
Il disegno di legge n. 319 concerne
una proposta di finanziamento suppletivo alla legge regionale 17
gennaio 1991, n. 1, quindi la legge finanziaria 1991/93, in modo
specifico all'articolo 6 della stessa, che autorizza la spesa
inerente l'attuazione del programma triennale 1991-93 finanziato
dal fondo istituito dalla legge "FRIO", legge n. 51/86.
L'integrazione è prevista per il triennio in globali in 33
miliardi e 92 milioni di lire, ed è ripartita rispettivamente in 5
miliardi, 14 miliardi e 14 miliardi e 92 milioni per gli anni 1991,
1992, 1993, allo scopo di consentire l'inserimento nel piano FRIO
triennale di importanti opere pubbliche comunali.
Trattasi infatti di interventi che, pur ritenuti sia
tecnicamente validi che economicamente ammissibili, non sono stati
inclusi nel programma perché privi di copertura finanziaria. In
particolare, per quanto concerne l'esercizio in corso,
l'integrazione di 5 miliardi riguarda le richieste di intervento
già presentate dai comuni entro il 31 ottobre 1990 e positivamente
valutate sia dal punto di vista tecnico che da quello economico, ma
non finanziate per i motivi già citati.
L'opportunità di dare avvio al completamento del programma di
detti lavori in tempi particolarmente brevi, fa ritenere
giustificata la richiesta dichiarazione di urgenza.
Presidente
E' aperta la discussione generale. Se
nessuno chiede di parlare, si passa all'esame dell'articolato.
Do lettura dell'articolo 1:
Articolo 1 1) La spesa complessiva di lire 48.000 milioni,
autorizzata dal comma uno dell'articolo 6 della legge regionale 17
gennaio 1991, n. 1 (legge finanziaria per gli anni 1991/93), per la
realizzazione del programma triennale 1991/93 finanziato dal Fondo
regionale investimenti occupazione di cui alla legge regionale 18
agosto 1986, n. 51 (istituzione del FRIO) e successive
modificazioni, è incrementata di lire 33.092 milioni.
2) L'ulteriore autorizzazione di spesa di cui al comma uno è
ripartita in lire 5.000 milioni per l'anno 1991, lire 14.000
milioni per l'anno 1992 e lire 14.092 milioni per l'anno 1993.
Presidente
Ha chiesto di parlare il Consigliere
Riccarand per dichiarazione di voto, ne ha facoltà.
Riccarand (VA)
Voterò contro questo articolo 1 e
contro questo disegno di legge perché è fortemente contraddittorio
rispetto a tutta la impostazione della legge sul FRIO.
E' stato fatto dapprima un lavoro attraverso il nucleo di
valutazione per fare una selezione dei progetti che sono stati
presentati e per fare una graduatoria, e poi di fatto questo lavoro
non è servito a niente perché sono stati finanziati tutti i
progetti. Quindi mi chiedo a cosa serva tutto il lavoro fatto dal
nucleo di valutazione, visto che poi tutti i progetti che sono
stati presentati, che erano in regola, sono stati finanziati un po'
nei mesi scorsi e un po' con questo provvedimento.
Oltretutto con questo finanziamento integrativo andremo a
caricare di oneri gli anni successivi, perché qui si tratta di un
onere che solo in parte si ripercuote sul bilancio di quest'anno,
quindi andremo pesantemente ad aggravare il bilancio degli anni
successivi.
A mio avviso non è un modo corretto di selezionare le proposte e
di fare delle scelte mirate, quindi il nostro voto è negativo su
questo provvedimento.
Presidente
Pongo in votazione l'articolo 1:
Esito della votazione
Presenti: 30
Votanti: 30
Favorevoli: 29
Contrari: 1
Il Consiglio approva
Presidente
Do lettura dell'articolo 2:
Articolo 2 1) L'ulteriore autorizzazione di spesa di cui
all'articolo 1 è finalizzata a finanziare le richieste di
intervento pervenute alla Regione in applicazione dell'articolo 2
della legge regionale 18 agosto 1986, n. 51, e successive
modificazioni ai fini della formazione del programma triennale
1991/93, non incluse nel programma medesimo per insufficienza di
disponibilità finanziarie.
Presidente
Pongo in votazione l'articolo 2:
Esito della votazione
Presenti: 30
Votanti: 30
Favorevoli: 29
Contrari: 1
Il Consiglio approva
Presidente
Do lettura dell'articolo 3:
Articolo 3 1) Gli oneri derivanti dall'applicazione della
presente legge graveranno sul capitolo 21145 del bilancio di
previsione della Regione per l'anno in corso e sui corrispondenti
capitoli degli esercizi successivi.
2) Alla copertura degli oneri di cui al comma uno si
provvede:
a) per l'anno 1991 mediante utilizzo, per lire 5.000 milioni,
delle risorse disponibili iscritte al capitolo 21205 del bilancio
di previsione per l'anno in corso;
b) per gli anni 1992 e 1993 mediante utilizzo, per lire 28.092
milioni, delle risorse disponibili iscritte al capitolo 67030 del
bilancio pluriennale 1991/1993.
Presidente
Pongo in votazione l'articolo 3:
Esito della votazione
Presenti: 30
Votanti: 30
Favorevoli: 29
Contrari: 1
Il Consiglio approva
Presidente
Do lettura dell'articolo 4:
Articolo 4 1) Alla parte spesa del bilancio di previsione
della Regione per l'anno 1991 sono apportate le seguenti
variazioni:
In diminuzione
Cap. 21205 "Spese per la costruzione o adeguamento di
autorimesse a valere sul Fondo regionale investimenti
occupazione.
Legge regionale 18 agosto 1986,n.51,articolo 1, comma 1, lettera
c) e successive modificazioni ed integrazioni".
lire 5.000.000.000
In aumento
Cap. 21145 "Spese per l'attuazione dei programmi triennali
relativi al Fondo regionale investimenti occupazione per interventi
di interesse locale.
- Legge regionale 18 agosto 1986, n.51".
lire 5.000.000.000
Presidente
Pongo in votazione l'articolo 4:
Esito della votazione
Presenti: 30
Votanti: 30
Favorevoli: 29
Contrari: 1
Il Consiglio approva
Presidente
Do lettura dell'articolo 5:
Articolo 5 1) La presente legge è dichiarata urgente ai sensi
del comma tre del-l'articolo 31 dello Statuto speciale ed entrerà
in vigore il giorno successi-vo a quello della sua pubblicazione
nel Bollettino ufficiale della Regione.
Presidente
Pongo in votazione l'articolo 5:
Esito della votazione
Presenti: 30
Votanti: 30
Favorevoli: 29
Contrari: 1
Il Consiglio approva
Presidente
Pongo in votazione la legge nel suo
complesso:
Esito della votazione
Presenti: 30
Votanti: 30
Favorevoli: 29
Contrari: 1
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK