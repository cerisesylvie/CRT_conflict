Consiglio Regionale della Valle d'Aosta - Oggetto del Consiglio n. 898 del 18 settembre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Parchi, riserve naturali, aree protette e attrezzate
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 898 del 18 settembre 2019 - Resoconto
OGGETTO N. 898/XV - Interrogazione: "Determinazioni
procedurali per l'ampliamento del Parco naturale del Mont
Avic".
Rini (Presidente) -
Punto n. 6 all'ordine del giorno. La
parola all'Assessore Chatrian per la risposta.
Chatrian (AV)
- Il collega mi dà la possibilità di
aggiornare tutto il Consiglio proprio su un
dossier
che
stiamo cercando comunque di accompagnare a seguito di richieste
fatte nell'ultimo periodo, perché c'è un'intenzione robusta di
ampliare i confini del nostro Parco regionale del Mont Avic.
L'ampliamento del parco è stato formalmente richiesto dal Comitato
promotore, quindi da una parte di privati di cui fanno parte
privati cittadini, proprietari di aree situate nella zona della Val
Clavalité e dal Comune di Châtillon. Pertanto ufficialmente la
richiesta parte da un blocco di privati e per circa 1.800 ettari -
per dare degli ordini di grandezza, se a qualcuno può interessare -
dal Comune di Châtillon. Il confronto sul progetto è stato avviato
il 9 aprile 2019 con un primo incontro dei rappresentanti del
Comitato promotore, del Comune di Châtillon, del Parco Mont Avic
con il sottoscritto e con il dipartimento. Al termine di
quell'incontro il Comune di Châtillon si è reso disponibile a
sensibilizzare i Comuni limitrofi, l'Ente parco a produrre una
scheda tecnica destinata ai Comuni e la struttura regionale
competente per le aree naturali protette a predisporre una proposta
di perimetrazione per avviare il confronto con tutte le realtà
coinvolte. A livello di metodo abbiamo quindi a questo punto
sensibilizzato gli altri Comuni, abbiamo una prima planimetria,
diciamo una proposta di avvio di procedura, e l'11 giugno 2019 è
stata presentata agli interessati una prima proposta di ampliamento
comprendente i territori indicati dal Comitato promotore, quelli
del comune di Châtillon e altre aree situate nei comuni limitrofi
al fine di definire un perimetro coerente. L'estensione totale
dell'ampliamento immaginato, proposto - utilizzo questi vocaboli,
collega, perché è iniziato l'iter amministrativo - è pari a circa
5.500 ettari, di cui 1.800 ettari appartenenti ai componenti del
Comitato promotore dei privati. Oggi, a livello di superficie, il
nostro Parco regionale del Mont Avic conta all'incirca circa 5.500
ettari.
Con nota in data 24 giugno 2019, come Assessorato abbiamo
chiesto a tutte le parti la disponibilità a partecipare ad un
tavolo tecnico nel quale esaminare le criticità e le potenzialità
del progetto di ampliamento, per individuare le soluzioni
maggiormente rispondenti alle diverse realtà territoriali e, in
ultimo, per elaborare una proposta in grado di raccogliere il più
ampio consenso possibile. Tutti i Comuni hanno risposto
positivamente - positivamente vuol dire che hanno indicato o un
Assessore o un Sindaco o un Consigliere dei Consigli comunali - e
abbiamo organizzato un tavolo tecnico che è stato convocato per
questo pomeriggio alle 14:30. Cerco ora di rispondere puntualmente
nel merito ai tre quesiti.
Alla sua prima domanda "
se l'ampliamento del Parco verrà
fatto anche nel caso in cui le Amministrazioni comunali di
Châtillon, Fénis, Pontey e Chambave non fossero d'accordo
", la
risposta più naturale è che in ogni caso le richieste già
pervenute, vale a dire quella del Comitato promotore e l'altra del
Comune di Châtillon, saranno comunque prese in considerazione.
Pertanto in ogni caso, pur se ridotto, un allargamento dei confini
sarà comunque portato a termine nei modi, nei tempi e - mi lasci
dire - anche dal punto di vista scientifico che sia
sostenibile.
Alla seconda domanda "
fino a quando si resterà in attesa di
una proposta definitiva da parte delle Amministrazioni comunali di
Châtillon, Fénis, Pontey e Chambave
", posso dirle intanto che
nell'incontro dell'11 giugno è stato ipotizzato un percorso che
prevede di elaborare, entro fine anno, una proposta condivisa a
livello di tavolo tecnico. Quello sarà il momento in cui si avranno
le idee un po' più chiare, per tutti quanti,
in primis
i
Comuni, per cui delle decisioni in un senso o nell'altro dovranno
essere prese - io credo - nei primi mesi del 2020.
Per quanto concerne l'ultima domanda, che riguarda i tempi di
conclusione della procedura, bisogna tener conto che i Comuni
dovranno presentare il progetto alla popolazione e che,
successivamente, andrà avviata tutta la fase amministrativa di
acquisizione di tutti i pareri tramite una Conferenza di servizi.
Stiamo quindi facendo una pre-organizzazione, chiamiamola quasi una
pre-conferenza dei servizi, per arrivare ad avere una fotografia
attendibile, in modo che poi singolarmente i Comuni, anche dal
punto di vista scientifico, abbiano la possibilità di esprimersi e
decidere il prosieguo. Questo pomeriggio inizia l'iter tecnico
dalle 14:30 e, come ho risposto nella prima domanda, l'intenzione è
assolutamente di creare tutte le condizioni a livello di metodo e
di sostanza. Penso sia anche un bel segnale dal punto di vista
politico. Calcolate che più del 30 percento della nostra superficie
oggi è tutelata e parzialmente valorizzata, e che da parte di
diversi Comuni e da privati cittadini c'è l'interesse di creare
tutte le condizioni per ampliare i confini di un nostro parco.
Penso che questo sia anche un orgoglio per l'Amministrazione
regionale.
Dalle ore 9:42 assume la presidenza il Vicepresidente
Distort.
Distort (Presidente) -
La parola al collega Cognetta per
la replica.
Cognetta (MOUV')
- Assessore, la genesi di questa
richiesta parte da prima, come lei sa, dall'Amministrazione
precedente alla vostra. Ci furono dei privati che chiesero - a me
in prima battuta e poi portai la richiesta all'Assessore competente
di allora, il collega Gerandin - come fare per riuscire, da
privati, ad entrare nella possibilità di donare l'usufrutto di
1.800 ettari, quindi una grossa porzione di territorio. È
un'iniziativa partita dal basso in questo caso, perché partita da
privati i quali poi hanno contattato altri privati che in quel
momento non erano ancora a conoscenza della cosa. Questi privati si
sono riuniti e si sono ampliati fino ad arrivare a questo valore.
Dopodiché l'Amministrazione giustamente disse: "Visto che c'è
un'amministrazione comunale ma ce ne sono anche altre, proviamo a
fare un discorso univoco, in sostanza a raddoppiare la grandezza
del Parco". Questo è poi l'obiettivo finale. Però, siccome ci sono
delle resistenze da parte di alcuni Amministratori locali - le ho
potute verificare, perché ho seguito alcune riunioni fatte
periodicamente da questo Comitato e quindi ho visto che, al di là
del fatto che le varie Amministrazioni hanno incaricato degli
Assessori, dei referenti, non tutte sono poi ben disposte verso
questo ampliamento -, da qui arrivano queste domande. Capisco che
all'interno dei comuni ci siano persone favorevoli e altre meno,
però a questo punto dobbiamo tutelare innanzitutto tutti i privati
che hanno dato un segnale di questo tipo e anche le Amministrazioni
che sono d'accordo. Se sono d'accordo, a questo punto andiamo
avanti. Ben venga quindi il fatto di andare avanti, ben venga che
ad un certo punto si superino questi ostacoli e si cerchi di
arrivare alla conclusione del percorso che prevedrà un ampliamento.
Se non sarà di 5.500 ettari, spero sia almeno superiore ai 1.800, a
quello dei privati.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK