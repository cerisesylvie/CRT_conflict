Consiglio Regionale della Valle d'Aosta - Oggetto del Consiglio n. 86 del 14 febbraio 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 86 del 14 febbraio 1983 - Resoconto
OGGETTO N. 86/VII - ORIENTAMENTO CONTENUTO NELLA PROPOSTA
STATALE DI LEGGE QUADRO SUI PARCHI NATURALI CON RIFERIMENTO ALLA
CONFIGURAZIONE DEL PARCO DEL GRAN PARADISO.
(Interpellanza).
PRESIDENTE:
Do lettura dell'interpellanza presentata dai
Consiglieri Tonino, Cout e Carrai:
INTERPELLANZA
VISTO
che in Parlamento si sta concludendo l'esame
della legge quadro sui parchi naturali e che tale proposta di legge
presenta contenuti relativi al Parco Nazionale del Gran Paradiso
lesi vi delle potestà primarie della Regione Autonoma Valle
d'Aosta;
RICORDATO
che il Consiglio regionale, all'unanimità,
aveva approvato una proposta di legge statale di iniziativa
regionale concernente l'assetto del Parco del Gran Paradiso tale da
mante tenere una configurazione unitaria del Parco salvaguardando i
diritti statutari della Regione;
i sottoscritti Consiglieri regionali
INTERPELLANO
la Giunta regionale per conoscere:
1)
quali sono stati gli orientamenti espressi
ufficialmente o ufficiosamente dalla Giunta verso le Commissioni
parlamentari competenti;
2)
quali azioni intende svolgere per modificare gli
orientamenti contenuti nella proposta di legge in
discussione.
PRESIDENTE
: Ha chiesto di parlare il Consigliere Tonino,
ne ha facoltà.
TONINO (P.C.I.):
Il Consiglio regionale, nella seduta del
15.7.1980, aveva approvato una proposta di legge statale di
iniziativa regionale che riguardava il trasferimento delle funzioni
amministrative per la gestione del Parco Nazionale del Gran
Paradiso alle due Regioni. La soluzione adottata dal nostro
Consiglio prevedeva di tener conto delle competenze in materia di
paesaggio, urbanistica e tutela del l'ambiente che sono proprie
della Regione Valle d'Aosta, e nello stesso tempo dava indicazioni
affinchè per la Regione Piemonte si tenesse conto dell'art. 83 del
D.P.R. 616. Si pro poneva perciò il trasferimento alle due Regioni
delle funzioni amministrative sinora esercitate dall'Ente Parco e
di conseguenza la soppressione dell'Ente stesso e la costituzione
di un apposito consorzio fra le due Regioni in modo da assicurare
comunque una gestione unitaria del Parco. Si dava infine
indicazione, relativamente al1a nota questione dei confini, perchè
si confermasse la situazione di fatto esistente - per interderci
quella delle tabelle segnaletiche esistenti sul territorio -
fissando definitivamente la questione con una cartografia da
allegare alla legge. Queste erano le indicazioni proposte
all'unanimità dal Consiglio regionale.
Mi risulta che il Senato stia definendo la proposta di
legge-quadro e malgrado le iniziative anche del nostro Gruppo per
modificare l'orientamento contenuto nella prima stesura dei vari
disegni di legge predisposti dalla Commissione ristretta, mi
risulta che per quanto riguarda il Parco del Gran Paradiso si
riproponga un Ente Parco con dei correttivi rispetto alla
situazione esistente che riguardano il numero dei componenti e la
designazione di questi componenti. La proposta che ho sottomano
prevede la nomina di cinque membri designati rispettivamente dal
Ministero dell'Agricoltura, dalla Regione Piemonte, dal Consiglio
regionale della Valle d'Aosta, di cui uno solo in rappresentanza
della Comunità Montana Gran Paradiso ed un altro che deve essere
comunque ricercato all'interno delle organizzazioni naturalisti che
operano nella nostra Regione. Si ripropone inoltre che la nomina
del Presidente del Parco sia fatta dal Ministero dell'Agricoltura e
Foreste, sia pure su una rosa di nomi formata dalle Regioni Valle
d'Aosta e Piemonte. Per quanto riguarda la questione dei confini,
non si affronta sostanzialmente il problema, nel senso che i
confini del Parco restano quelli stabiliti nel 1923, perciò
includono il budello della Valsavarenche; per questa specifica zona
si propone di adottare la normativa delle zone D) indicate nella
legge-quadro e cioè zone di controllo nelle quali sono permesse più
attività purchè non compromettano le fondamentali finalità del
Parco.
Per queste zone la proposta in discussione al Senato prevede che
il nulla osta dell'Ente Parco possa non essere richiesto qualora il
piano regolatore o i piani particolareggiati siano stati approvati
d'intesa con l'organismo di gestione del Parco, ossia d'intesa con
l'Ente Parco. Per progetti più consistenti, in cui l'impatto
ambientale non sia preventivamente valutabile, oppure per
realizzazioni di un certo rilievo, viene comunque previsto in ogni
caso il rilascio del preventivo nulla osta. Si tratta perciò di una
formulazione che non risolve a nostro avviso il problema come
dovrebbe essere risolto, cioè permettendo sì un confronto sugli
strumenti urbanistici all'interno di quella zona, ma poi lasciando
che la potestà urbanistica sia esercitata dal Comune.
Risulta che i tempi per l'approvazione di questa proposta di
legge siano molto stretti e cioè che si sia finalmente arrivati
alla fase conclusiva. Mi è stato anche riferito che la Giunta
regionale ha avuto degli incontri sia con il Ministro che con i
Presidenti delle Commissioni parlamentari competenti, per cui
abbiamo presentato questa interpellanza per conoscere se ci sono
stati degli orientamenti espressi dalla Giunta per iscritto o anche
non per iscritto; vorremmo inoltre sapere se la Giunta si è
attenuta al voto del Consiglio regionale e quali sono le azioni che
possiamo ancora svolgere affinchè quell'orientamento contenuto
nella proposta di legge in discussione al Senato sia cambiato.
PRESIDENTE:
Ha chiesto di parlare il Presidente della
Giunta ne ha facoltà.
ANDRIONE (U.V.):
Inizierei un po' a ritroso, nel senso di
dire che la prima preoccupazione della Giunta - credo d'accordo con
tutto il Consiglio - sia stata quella di stabilire dei rapporti
corretti con il Consiglio di Amministrazione del Parco,
caratterizzati anche da posizioni molto vicine, perchè la battaglia
che viene fatta sulle nomine del Consiglio di Amministrazione del
Parco è puramente strumentale in quanto in realtà dietro tale
questione si nasconde l'intenzione di escludere o di permettere la
partecipazione della Regione all'Amministrazione. Ora, con il
Consiglio di Amministrazione del Parco siamo in buoni rapporti;
anche la questione dei confini - esattamente illustrata dal
Consigliere Tonino - può diventare molto meno drammatica qualora
certe azioni non vengano più compiute nel nome del Consiglio di
Amministrazione del Parco che poi magari viene informato a distanza
di due anni. Su questo specifico tema la Commissione congiunta
Parco-Regione chiederà comunque che quel "d'intesa" sia sostituito
con il "sentito" così come noi avevamo proposto. Ma questo è un
aspetto secondario che volevo ricordare perchè una cosa sono le
leggi-quadro, specie quando vengono fatte in una certa maniera, una
cosa poi la vita quotidiana che deve essere salvaguardata anche
adesso.
La Giunta regionale ha espresso finora la propria contrarietà
oralmente, anche in una riunione con la Commissione svoltasi a
Saint-Vincent, credo fosse presente proprio il Consigliere Tonino,
illustrando quale era la propria posizione; l'ha ancora
recentemente espressa al Ministro all'Agricoltura Mannino, cui
porterò spero la settimana prossima una lettera ufficiale. Devo
dire che l'unica nota positiva in questa triste vicenda è che anche
il relatore Melandri, che si è comportato a dir poco male in questa
vicenda, ha ricevuto la giusta mercè dei suoi sforzi, perchè le
Associazioni naturalistiche non sono per niente soddisfatte del
progetto di legge che viene presentato dal relatore Meandri sotto
loro suggerimento, in quanto ritenuto non ancora sufficiente; ci
vorrebbe una legge speciale che deleghi loro la gestione del
territorio. Questo è in realtà lo scopo nascosto dietro certe
affermazioni. Nell'immediato, ed anche per avere una posizione
giuridica a nostro avviso ineccepibile, abbiamo richiesto
l'inserimento nel testo della legge-quadro di quello che doveva
essere l'art. 6 delle norme di attuazione della legge 196. Questo
perchè, come il Consigliere Tonino, ricorderà, era stato detto in
quella discussione che quell'articolo sarebbe stato riportato al
momento della legge-quadro. Quando il Senatore Fosson, d'intesa con
la Giunta regionale, l'ha presentato in Commissione, con insigne
malafede è stato detto che, visto che non era previsto nella 196,
non doveva entrare nella legge-quadro. Per cui il Senatore Fosson
ripresenterà questi emendamenti in aula: da parte mia, spero di
poter vedere alcuni Capigruppo per spiegare loro certe motivazioni.
Abbiamo già annunciato che, se la legge dovesse passare in questo
modo, verrà impugnata davanti alla Corte Costituzionale perchè la
teoria di dire che caccia e pesca o urbanistica sono cose
differenti dal Parco a nostro avviso non sta in piedi. Deve darsi
atto che la posizione del PCI sia in Commissione che alla Camera
risponde esattamente a quelli che erano gli orientamenti della
Regione in materia; noi su questo punto non abbiamo assolutamente
niente da aggiungere alla posizione che è stata sostenuta dal Sen.
Modica. Il Gruppo del PCI ha abbandonato la Commissione in cui
avveniva la discussione, non concordando su niente di quanto veniva
proposto, oltre che sui metodi, per cui tutta la discussione
avverrà in aula. Comunque non riteniamo che una legge di quel
genere sia un punto d'arrivo perchè lascia aperti troppi
interrogativi e soprattutto quello fondamentale ancora una volta
sottolineato dal Consigliere Tonino: in base a quella legge del
1922 non si sa quali sono i confini, perchè la ]inea sul terreno è
alta più di 200 metri ed il confine a seconda che sia preso in un
punto o nell'altro cambia in maniera notevole. Non solo, ci sono
almeno due zone di notevole interesse naturalistico che oggi sono
nei confini del Parco e che con quella legge verrebbero escluse e
non accetteremo che l'allargamento venga fatto senza che la
Regione, competente per diritto costituzionale, sia essa stessa a
deciderlo. Quindi, anche sotto questo profilo, la Commissione, ed
in particolare il re latore, sono in malafede e la
Giunta
regionale intende denunciare questo fatto.
PRESIDENTE:
Ha chiesto di parlare il Consigliere Tonino
per la replica, ne ha facoltà.
TONINO (P.C.I.):
Siamo d'accordo sul fatto che, se
possono essere stabiliti dei rapporti corretti con l'attuale
Consiglio di Amministrazione del Parco, possono essere risolti
problemi immediati e la pratica di questo ultimo periodo credo ci
abbia dato ragione. Tuttavia sottolineiamo ancora l'importanza, e
sul piano del principio e sul piano anche pratico, della proposta
che è stata fatta da questo Consiglio regionale e perciò anche di
quanto contenuto nell'ex-articolo 6 delle norme di attuazione.
Per quanto ci riguarda come forza politica riteniamo che, prima
di pensare ad impugnare la legge, che se passa così sarà
sicuramente da impugnare, sia opportuno fare oggi tutto quello che
è possibile, sia in sede di Commissione che in aula, perchè
quell'orientamento sia cambiato. Chiediamo che la Giunta lavori con
decisione in questa materia con atti e proposte ufficiali, non solo
con degli incontri che lasciano un po' il tempo che trovano.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK