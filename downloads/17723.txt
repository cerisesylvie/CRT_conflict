Consiglio Regionale della Valle d'Aosta - Oggetto del Consiglio n. 42 del 29 settembre 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 42 del 29 settembre 1988 - Resoconto
OGGETTO N. 42/IX - ORDINE DEI LAVORI DEL CONSIGLIO. REIEZIONE
DI RICHIESTA DI INVERSIONE DELL'ORDINE DEL GIORNO.
PRESIDENTE:
Ha chiesto la parola il Consigliere Milanesio;
ne ha facoltà.
MILANESIO (P.S.I.):
Poiché il Consiglio dei Ministri,
convocato per oggi, discuterà presumibilmente anche il tema dei
trasferimenti finanziari tra lo Stato e la Regione, vorrei sapere
se è già stato inviato al Governo l'ordine del giorno sullo stesso
argomento che è stato stilato e sottoscritto dai Capigruppo.
PRESIDENTE:
La Presidenza del Consiglio non ha inviato
alcun telegramma, perché non è stata interessata ed è rimasta
all'oscuro di una proposta ufficiale della Regione.
Ha chiesto la parola per mozione d'ordine il Consigliere Aloisi;
ne ha facoltà.
ALOISI (M.S.I.):
Chiedo, se è possibile, l'inversione
dell'ordine del giorno, per poter discutere prima le mozioni sul
depuratore di Derby, innanzitutto per non fare attendere a lungo i
rappresentanti della popolazione di Derby presenti in tribuna e poi
perché più tardi io ho un impegno che non mi consentirebbe di
partecipare alla discussione della mia mozione. La richiesta,
quindi, mira a far discutere adesso o al più fra un'ora o un'ora e
mezza la mia mozione; la differenza è irrilevante.
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (U.V.):
Le Gouvernement régional repousse cette
requête d'inversion de l'ordre du jour aussi parce que le fait de
dire que l'on a des engagements n'est pas une motivation ni
suffisante, ni valable, puisque nous sommes appelés à donner notre
travail à temps plein pour l'activité du Conseil et donc il y aura
de l'espace suffisant pour la discussion au moment juste de l'ordre
du jour.
PRESIDENTE:
Ha chiesto la parola il Consigliere Aloisi; ne
ha facoltà.
ALOISI (M.S.I.):
Non accetto le giustificazioni
dell'Assessore Perrin, innanzitutto perché io ho premesso che,
essendo presenti i rappresentanti della popolazione di Derby,
sarebbe corretto non farli attendere sino a tarda sera ed in
secondo luogo perché, essendomi io impegnato per le ore 20,00 di
questa sera, non essendo prevista la sospensione di questa mattina,
credo di aver agito in un modo più che corretto e nel pieno
rispetto dell'ordine del giorno previsto per i lavori del Consiglio
regionale.
Respingo, pertanto, le osservazioni dell'Assessore Perrin come
non pertinenti, proprio perché i lavori del Consiglio regionale,
che era convocato per questa mattina, sono stati aggiornati al
pomeriggio.
PRESIDENTE:
Se nessuno chiede la parola, pongo in
votazione la proposta di inversione della trattazione degli oggetti
iscritti all'ordine del giorno, avanzata dal Consigliere
Aloisi.
ESITO DELLA VOTAZIONE
Presenti: 21
Votanti: 20
Favorevoli: 2
Contrari: 18
Astenuti: 1 (Chenuil)
Il Consiglio non approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK