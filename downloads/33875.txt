Consiglio Regionale della Valle d'Aosta - Oggetto del Consiglio n. 1901 del 13 luglio 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1901 del 13 luglio 2011 - Resoconto
OGGETTO N. 1901/XIII - Interpellanza: "Concessione dei premi
di produttività e di qualità ai dipendenti della casa da
gioco".
Interpellanza
Preso atto che il Presidente della Regione ha stigmatizzato
le "Mance tra le più alte" (La Stampa del 23 giugno 2011) dei
croupier del Casino de la Vallée di Saint-Vincent;
Constatato che i dirigenti della Casa da gioco hanno
percepito negli ultimi due anni significativi compensi e premi per
i risultati ottenuti;
Rilevato che i successi o gli insuccessi aziendali sono il
frutto o la responsabilità di un risultato positivo di un intero
settore o dell'azienda nel suo complesso;
il sottoscritto Consigliere regionale
Interpella
la Giunta regionale per sapere se intenda chiarire se i premi
di produttività e di qualità si sono limitati ai soli dirigenti o
hanno interessato anche le maestranze e in che termini e in che
misura.
F.to: Donzel
Presidente
- La parola al Consigliere Donzel.
Donzel (PD)
- Il Presidente della Regione ci ha ricordato
la volta scorsa, stigmatizzando la questione dei
croupiers
e
delle mance, che, considerata la difficile crisi economica, non è
il momento di immaginare con facilità aumenti di stipendio e facili
retribuzioni. È stato un richiamo che abbiamo guardato con rispetto
e così ci siamo premurati di andare a verificare se questo vale per
tutti nella casa da gioco, ossia se il criterio applicato ai
croupiers
viene applicato omogeneamente. Abbiamo appreso
che, per quanto riguarda i baristi assunti con contratti
interinali, non c'è assolutamente problema, gli stipendi sono
bassissimi possiamo stare tranquilli, ma così anche per il
personale della casa da gioco, non risulta che sia momento di
aumenti e di premi particolari. Ci siamo detti: probabilmente
l'analisi che fa da tempo la minoranza che i conti della casa da
gioco non sono tanto buoni è stata presa come punto di riferimento.
Sappiamo che su questo c'è un'opinione leggermente diversa da parte
del Presidente, che ha spesso ribadito che almeno nel confronto con
le altre case da gioco la situazione non è così negativa come la
dipinge l'opposizione, ma ci sono alcuni segnali di positività. Si
tratta di due modi diversi di leggere le cose, ma ci può stare. Sta
di fatto che per
croupiers
e per tutti i dipendenti non ce
n'è in termini di risultati premianti, quindi come dire: "la casa
da gioco non va tanto bene, non è il momento di festeggiare". Siamo
però andati a vedere i compensi dei dirigenti, compensi che hanno
una base di partenza di tutto rispetto: il Direttore del personale
e dell'organizzazione, 138.000 euro lordi annui; il Direttore del
marketing, 130.000 euro lordi annui; il Direttore commerciale,
149.962 euro lordi annui; il Direttore dei servizi alberghieri,
129.584 euro lordi annui; poi naturalmente l'
unicum
,
l'Amministratore unico, 240.000 euro lordi annui. Diciamo che
questi Signori non sono proprio in mezzo ad una strada, soprattutto
in relazione alle cifre che mi sono dovuto vedere prima per quanto
riguarda gli operai forestali, che lottano per una settimana o due
di lavoro in più. Si è deliberato, visti i risultati ottenuti, di
erogare nel 2008 al Direttore generale 20.000 euro come premio di
contratto di assunzione, al Direttore del personale 16.000 euro;
nel 2009 di nuovo al Direttore del personale 25.000 euro come
premio per il piano industriale e le azioni di competenza della
Direzione del personale, al Direttore del marketing 26.000 euro da
contratto; nel 2010 al Direttore generale 17.500 euro per il
controllo dei costi e l'attuazione del piano degli investimenti, al
Direttore del personale 15.000 euro per il controllo del costo del
personale e degli organici - è talmente bravo a contenere i costi
degli altri che a lui gli si può fare un aumento -, al Direttore
del marketing 15.000 euro per il positivo rilancio della
comunicazione, per l'incremento del numero della clientela. È tutto
merito del Direttore del marketing e non magari di chi fa
accoglienza, di chi magari lavora semplicemente in una funzione più
limitata, magari addetto al guardaroba, che magari fa un sorriso ed
è una persona gentile; quindi dovrebbe essere parte di un'azienda
e, se l'azienda migliora, si premia il dirigente e a cascata si
premiano tutti gli altri, ma a me non risulta che ci sia la
cascata: si premia il dirigente e quindi è solo merito suo.
Direttore giochi: per il positivo contributo alla realizzazione
della sala multiuso, 12.000 euro, per concludere in bellezza, per
il positivo incremento dei clienti VIP al Direttore commerciale
7.500 euro. Non voglio effettuare commenti circa le modalità con
cui è avvenuto l'aumento dei clienti VIP al casinò, perché i dati
dicono che non è così, anzi c'è il sospetto che sia stata abbassata
la soglia per cui si intende un cliente VIP...il numero aumenta
abbassando la soglia con cui il cliente diventa VIP, un
escamotage
di basso profilo...ma con i numeri che abbiamo
vedere premiati in questo modo i dirigenti del casinò ci fa
insorgere qualche sospetto. Naturalmente poi arriviamo anche
all'altro meccanismo, che è l'appartamento gratuito per il
dirigente, per l'Amministratore unico, il benefit dell'uso
dell'automobile e quant'altro.
Ho un'idea, se volete, primitiva: se un'azienda va bene, ne
beneficiano tutti; in primis dovrebbe beneficiarne
l'Amministrazione regionale, che in questi anni ha dovuto fare
degli enormi sacrifici e rivedere il disciplinare, portandolo dal
40 percento, già molto ridotto rispetto al passato, al 10 percento
attuale. La situazione del casinò quindi è che deve recuperare nei
confronti della Regione una situazione in cui già quest'ultima ha
fatto uno sforzo enorme per mantenere in piedi la struttura, ma, se
davvero va bene e bisogna premiare chi ci lavora, tutti devono
essere nella situazione del premio: dal più umile lavoratore al
massimo dirigente, non può essere che si dà "tiratine di orecchie"
ai
croupiers
e poi i direttori generali vengono premiati! È
una filosofia che non condivido nel merito dell'analisi dei dati
del casinò, perché non c'è una situazione così florida ed
eccezionale da far sì che chi già ha delle remunerazioni da
"brivido nella schiena", perché parliamo di 130-140.000 euro lordi
annui, sia ulteriormente premiato! È già premiante quella
situazione e i dati della casa da gioco non dicono che c'è
un'inversione di tendenza tale da dire che questi hanno fatto
l'
exploit
, hanno permesso di modificare il disciplinare.
Penso che se l'Amministrazione regionale avesse visto il ritorno
del disciplinare dal 10 al 40 percento a favore della Regione...ci
mancherebbe che non andiamo a premiare chi ottiene dei risultati di
questo tipo! Ma siamo ben lungi da quella situazione e soprattutto
non c'è un trattamento omogeneo all'interno del personale della
casa da gioco.
Presidente
- La parola al Presidente della Regione,
Rollandin.
Rollandin (UV)
- Grazie Presidente. L'interpellanza
successiva mi permetterà di chiarire anche per quanto riguarda le
figure del Direttore generale e..., che qui nell'interpellanza non
sono comprese, perché nell'iniziativa si dice:
"interpella la
Giunta regionale per sapere se intenda chiarire se i premi di
produttività e di qualità si sono limitati ai soli dirigenti o
hanno interessato anche le maestranze..."
. Non lo faccio
adesso, nel senso che darò un riferimento anche relativamente a
queste figure per far capire qual è la situazione oggi rispetto al
passato e ad altri casinò, affinché sia chiara la situazione per
tali figure.
Vorrei solo ricordare che su alcune tematiche riprese dal
collega ho avuto modo di dire che...per quanto riguarda i clienti
nel loro insieme, c'è stata una presenza molto superiore alla
media; per quanto concerne l'andamento della casa da gioco, penso
che i dati siano inequivocabili ed è, malgrado le difficoltà, il
primo casinò in Italia. Ritengo che su questo non si possa tornare
tutte le volte; nel contempo credo vi sia da registrare una presa
di coscienza da parte di tutti del momento difficile. Detto questo,
confermo che i premi e gli incentivi di produttività, a seconda dei
livelli e dei reparti di appartenenza, hanno interessato anche per
il 2010 tutte le maestranze per una spesa complessiva di 1.542.000:
circa 140.000 euro sono relativi agli incentivi rivolti al
management
, pari al 9 percento, ai quali vanno aggiunti
110.000 euro di bonus individuali, pari al 7 percento, erogati per
premiare la realizzazione di particolari progetti, ovvero la
disponibilità data in termini qualitativi e quantitativi; il
rimanente 1.292.000, l'84 percento del totale, ha interessato i 350
lavoratori impiegati in sala ed è stata sostenuta per gli incentivi
di produttività di reparto già erogati dai contratti collettivi
aziendali di lavoro. L'entità della spesa sostenuta da mettersi in
relazione al positivo andamento della casa da gioco per il 2010 è
così ripartita: Roulette francese 26 percento, 400.000 euro; Trente
et Quarante 245.000 euro, 16 percento; slot 37.000 euro; Roulette
americana 250.000 euro; Punto-Banco 300.000 euro; cassa
multifunzionale 60.000 euro. Darò poi copia al collega se vuole, in
modo che possa confrontare...sono i dati della ripartizione
nell'anno dei premi di incentivazione, che sono suddivisi fra tutti
gli addetti ai giochi; questo è il risultato dell'andamento per il
2010.
Presidente
- La parola al Consigliere Donzel.
Donzel (PD)
- Provo a tradurre quello che ho capito: vuol
dire che va bene così. Bene, prendo atto che, di fronte a tale
situazione, lei conferma che il casinò deve procedere in questo
modo, quindi tutto va bene, non tiene conto che ad aumentare il
numero delle presenze concorre il fatto che prima il casinò non
aveva utenti valdostani, mentre adesso ne ha anche, ma va benissimo
così. Lei è convinto che vada tutto bene, quindi giustamente
continuiamo a premiare i dirigenti del casinò per questi
straordinari risultati, 20.000 euro all'anno di premio è quello che
guadagna una famiglia operaia in tutto un anno di lavoro, lì è un
premio e va bene così: questa è la Valle d'Aosta che vogliamo...noi
abbiamo un'altra idea di Valle d'Aosta!
Presidente
- Prima di passare al punto n. 15, comunico
che è pervenuta alla Presidenza una risoluzione riguardante la
situazione occupazionale della Xeros Italia S.p.A. di
Pont-Saint-Martin, firmata dai vari Capigruppo del Consiglio
regionale. Provvederemo più tardi ad iscriverla.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK