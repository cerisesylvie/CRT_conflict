Consiglio Regionale della Valle d'Aosta - Oggetto del Consiglio n. 3332 del 22 febbraio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
LAVORO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3332 del 22 febbraio 2024 - Resoconto
OGGETTO N. 3332/XVI - Interpellanza: "Intendimenti in merito
all'attuazione di interventi di prevenzione della salute sui luoghi
di lavoro".
Marguerettaz (Président) -
À la présence de 28
Conseillers on peut commencer les travaux. Point n° 40 à l'ordre du
jour. Per l'illustrazione, ha chiesto la parola il collega Restano,
ne ha facoltà.
Restano (GM) -
Avec cette interpellation nous parlerons
de la problématique des accidents au travail. Malheureusement les
deux accidents mortels qui ont touché notre région au cours des 40
premiers jours de l'année nous ont conduit à poser cette
interpellation et aujourd'hui les tristes nouvelles de Firenze
concernant les récents décès sur le lieu de travail nous amènent à
réfléchir sur le sujet. Aux décès que j'ai rappelés il faut ajouter
toutes les 90 enquêtes ouvertes dans l'année 2023 à la suite des
accidents au travail dans notre région. Tout en considérant ce qui
est écrit dans le plan régional pour la santé et le bien être
social en Vallée d'Aoste, macroarea 1, au chapitre "Luoghi di
lavoro e promozione della salute"; en remarquant que l'Ispettorato
territoriale del lavoro, sede di Aosta, qui bénéficiait de dix
fonctionnaires, a été transformé en Ispettorato di Area
Metropolitana Torino-Aosta et compte sur deux fonctionnaires; en
considérant que le débat sur l'autonomie différenciée est au cours
au Gouvernement national, le Conseiller interpelle le Gouvernement
régional pour savoir ce qui a été fait sur le thème de la
prévention pour la santé dans les lieux de travail au cours de ces
deux premières années d'application du plan régional pour la santé
et le bien-être social en Vallée d'Aoste et du plan de la
prévention régionale, ce que vous comptez de faire pour
l'avenir.
Président -
Pour la réponse, la parole à l'assesseur
Marzi.
Marzi (SA) -
Venendo alla prima domanda: cosa è stato
fatto sul tema prevenzione della salute e sui luoghi di lavoro
durante questi primi due anni di applicazione del piano.
Ringraziamo il collega per aver portato all'attenzione di questo
Consiglio il tema della prevenzione della salute sui luoghi di
lavoro del quale condividiamo pienamente l'importanza e
l'attualità. Oltre al richiamato piano regionale per la salute e il
benessere sociale 2022-2025, le attività per il biennio 2022-2023
sono state progettate e realizzate secondo quanto stabilito dal
calendario del piano regionale della prevenzione 2021-2025,
approvato con la delibera di Giunta 1654/2021. Il piano regionale
della prevenzione dedica particolare attenzione
all'intersettorialità, alla formazione, alla comunicazione,
all'equità sociale e al contrasto alle diseguaglianze. Sono questi
i principi fondanti anche del piano della salute e del benessere
sociale. Il piano della prevenzione contiene i seguenti programmi
di interesse specifico:
1) i luoghi di lavoro che promuovono la salute;
2) la sicurezza negli ambienti di vita;
3) il piano mirato di prevenzione;
4) la prevenzione in edilizia e in agricoltura;
5) la prevenzione del rischio cancerogeno professionale delle
patologie professionali dell'apparato muscolo-scheletrico e del
rischio stress correlato al lavoro.
Le specifiche iniziative attuate sotto il monitoraggio del
Comitato di coordinamento regionale, di cui all'articolo 7 del
decreto legislativo 81/2008, sono quindi le seguenti: la
sottoscrizione di accordi operativi con portatori di interesse, ad
esempio l'ARER per la sicurezza in ambiente domestico,
l'Ispettorato del lavoro per interventi congiunti nei cantieri
edili; la partecipazione a tavoli tecnici interregionali e
nazionali come quello sul rischio chimico; il confronto con enti e
istituzioni per discutere di procedure, attività congiunte,
percorsi di formazione, e quindi per risolvere questioni normative
di diverse interpretazioni emerse in casi particolari;
l'interlocuzione con le parti sociali per fissare regole per la
formazione dei lavoratori certe, garantite e certificate, questo
tra l'altro in attesa dell'approvazione di un accordo Stato-Regioni
che individuerà la durata e i contenuti minimi dei percorsi
formativi ai sensi del decreto legislativo 81/2008;
l'organizzazione e partecipazione a corsi di formazione specifici,
la predisposizione di documenti e materiali per iniziative di
promozione sociale dedicate a portatori d'interesse;
l'implementazione di percorsi di formazione. Nel 2023 l'Azienda USL
ha potenziato, tra l'altro, sul territorio l'attività di
prevenzione e di vigilanza in materia di tutela nella sicurezza e
salute nei luoghi di lavoro.
L'attività svolta dai tecnici della prevenzione ha comportato:
l'attività di assistenza nel settore edile per un totale di 108
cantieri; l'attività di assistenza nel settore della logistica per
un totale di 7 imprese, alla quale hanno partecipato tra l'altro i
datori di lavoro e loro delegati; l'attività di assistenza nel
settore dell'agricoltura per un totale di 6 incontri, cui hanno
partecipato anche le principali associazioni di categoria del
settore; 50 sopralluoghi presso le abitazioni dell'ARER di ERP per
valutare eventuali fattori di rischio da infortuni; 7 ispezioni
congiunte sul campo con l'Ispettorato territoriale del lavoro. A
novembre del 2023 c'è stata l'organizzazione del convegno, tra
l'altro, sulla prevenzione in agricoltura, sul tema della vigilanza
e soluzioni tecniche di adeguamento delle trattrici agricole e loro
attrezzature destinato all'associazione di categoria con tutti gli
operatori del settore agricolo e rivenditori di macchine.
La tutela inoltre della salute sui luoghi di lavoro è anche
puntualmente garantita dai controlli delle strutture aziendali
dell'USL che si occupano di valutare l'adeguatezza delle strutture,
delle procedure e della qualità dei cibi all'interno della
ristorazione ospedaliera e scolastica, oggetto quest'attività di
attenzione, tra l'altro, sua e di questo Consiglio.
Domanda n. 2: cosa si intende fare in futuro. Per il futuro si
continuerà ad attuare quanto previsto dal piano regionale 2021-2025
al fine di promuovere condivisione e diffusione di buone prassi, la
cultura di corretti stili di vita e l'attenzione verso la
formazione e l'utilizzo di strumenti di prevenzione necessari a
ridurre i fattori di rischio e quindi la gravità degli infortuni
sul lavoro. Nei prossimi mesi sarà inoltre sperimentato un progetto
di particolare rilevanza sociale che riguarderà un modello di
formazione obbligatoria per la sicurezza rivolta a categorie
fragili che pertanto richiedono di adottare tecniche didattiche
assolutamente personalizzate. Tale progetto, redatto dal
Dipartimento politiche del lavoro del collega Bertschy, tra
l'altro, è in fase di condivisione con l'Assessorato. Tutte le
attività necessitano sicuramente di un potenziamento degli organici
dei servizi dell'Azienda USL e quest'azione di potenziamento è già
in atto e ha visto l'approvazione della graduatoria per
l'assunzione a tempo indeterminato di un dirigente ingegnere da
parte della Struttura complessa Prevenzione, l'avvio del concorso
pubblico per l'assunzione a tempo indeterminato di due dirigenti
medici e la previsione di assunzione del piano 2024-2026 di cinque
tecnici della prevenzione nell'ambiente e nei luoghi di lavoro,
oltre a due dirigenti medici da assegnare alla Struttura complessa
di Medicina legale.
Président -
Pour la réplique, la parole au conseiller
Restano.
Restano (GM) -
Grazie Assessore per la risposta che devo
dire mi ha soddisfatto. Al di là dei tragici eventi che ho
elencato, andavo proprio cercando quanto lei mi ha detto, cioè il
rispetto di quanto indicato nel piano della salute e del benessere
sociale in Valle d'Aosta, perché, vede, quei sette punti che lei mi
ha elencato, che sono gli ambiti operativi della sicurezza nei
luoghi di lavoro, erano già da me conosciuti, però mi chiedo come
si possa attuare quanto previsto nel piano della prevenzione e nel
piano della salute e benessere sociale con il 30% dei dipendenti in
meno. Ora, sentirmi rispondere che è previsto un concorso per
cinque tecnici della prevenzione, oltre che darmi soddisfazione, mi
tranquillizza, perché tutto il lavoro che lei ha elencato che è
stato fatto porta a delle patologie anche all'interno dei
dipendenti della sanità, perché il
burnout
, lo stress lavoro
correlato, fa parte dei nostri compiti istituzionali andarlo a
verificare, ma è altrettanto vero che siamo soggetti a questo
rischio.
Rimaniamo quindi in attesa delle assunzioni che lei ci ha
elencato, rimane però un punto: quello della formazione del
personale. Il personale - lei lo sa meglio di me - nel settore
sanitario deve essere continuamente formato, è previsto nel piano
per la salute e il benessere, mi sembra che lei non l'abbia
elencato, è importante che ciò venga fatto e pensiamo che lei, dato
il suo impegno e quanto ci ha detto, presterà attenzione anche a
questo punto e risolverà la questione facendoli formare nelle
dovute maniere.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK