Consiglio Regionale della Valle d'Aosta - Oggetto del Consiglio n. 3687 del 20 aprile 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3687 del 20 aprile 1988 - Resoconto
OGGETTO N. 3687/VIII - VERIFICA DELLA POSSIBILITÀ DI
TRASFORMARE LO STABILE OGGI ADIBITO A CENTRALE DEL LATTE IN UN
CENTRO POLIVALENTE PER ANZIANI. (Interpellanza).
PRESIDENTE:
Do lettura dell'interpellanza presentata dai
Consiglieri Bajocco e Mafrica:
INTERPELLANZA
La categoria dei pensionati è in forte aumento, sia in Italia
che nella nostra Regione. Questo fenomeno è anche legato alla crisi
industriale, che ha imposto a lavoratori cinquantenni il
pensionamento anticipato.
Ora sono poche le strutture esistenti nella nostra Regione,
rivolte a questa categoria.
Nella città di Aosta, ad esempio, vi sono circa 7000
pensionati che possono disporre soltanto di due vani in via
Vuillerminaz, sede che riesce ad ospitare circa un centinaio di
persone mentre altre non possono accedervi per carenza di
spazi.
Vi è oggi la possibilità di creare un centro polivalente dove
i pensionati si possano trovare, avere sale di lettura, una sala da
ballo, una sala mensa, sale giochi, campi di bocce.
Si libererà infatti tra poco la sede della Centrale del Latte
di Aosta, sita in via Piccolo San Bernardo, quando l'attività
produttiva sarà trasferita a Gressan.
Ciò premesso i sottoscritti Consiglieri del Gruppo
comunista
INTERPELLANO
la Giunta regionale per conoscere:
1)
le sue intenzioni rispetto all'utilizzazione dello
stabile oggi adibito a Centrale del Latte di Aosta;
2)
se non sia opportuno incaricare un progettista per
verificare la possibilità di trasformare lo stabile di cui sopra in
un centro polivalente per anziani.
PRESIDENTE:
Ha chiesto di parlare il Consigliere Bajocco,
ne ha facoltà.
BAJOCCO (P.C.I.):
Chi mi ha spinto a presentare questa
interpellanza è stato quel fumetto "A Zeta", che ha messo Bajocco
in pensione, e allora, andando in pensione, mi devo preoccupare di
come vivono i pensionati.
Il problema è molto serio: nella nostra Regione abbiamo 31.000
pensionati, e in Aosta, una città di 34.000 abitanti, ce ne sono
7.000 e più.
Queste persone, se noi ci rechiamo in varie vie della città, le
vediamo sedute su una panchina, perchè vi sono pensionati e
pensionati; quindi ci si può rendere conto di quale giornata e di
qua le vita passano.
In Aosta vi è un'unica struttura, quella di via Vuillerminaz,
l'ex caserma dei carabinieri, dove possono essere ospitate circa 80
persone. Gli iscritti di questa cooperativa sono circa 370; è per
questa ragione che c'è bisogno di strutture diverse, perchè quello
è solo un luogo di incontro per giocare a carte. Per gli anziani
non è sufficiente il solo gioco delle carte, hanno bisogno di altri
svaghi, hanno bisogno di altri momenti: vi è il problema della
ginnastica, vi è il problema delle bocce, vi è il momento del
ballo, vi è il momento della mensa, c'è bisogno di un parco per
passeggiare.
Nella città di Aosta c'è solo questa struttura, che crea delle
discrepanze fra il pensionato di Aosta e il pensionato della
"cintura". In questo centro dovrebbero andare solo i pensionati di
Aosta, in base a quanto diceva prima il Presidente sul CRER, su cui
concordo, perchè è un circolo ricreativo e dovrebbero entrare solo
i soci; ma guai se guardiamo queste cose!
È successo un piccolo inconveniente anche in questo caso. Questi
anziani hanno fatto un pranzo e la spesa era di un certo importo,
qualcuno ha detto: "I soldi ce li dà il Comune di Aosta, a quelli
di Aosta, e a quelli della Valle ne facciamo pagare un'altra". Non
dobbiamo arrivare a fare una battaglia fra chi abita a Quart e chi
abita ad Aosta.
Questi episodi dobbiamo scalzarli immediatamente; dobbiamo
creare un centro che possa raccogliere tutte queste persone.
Quanto alle aree a disposizione, ho individuato la Centrale del
Latte, area regionale, perchè la Centrale presto andrà a finire a
Gressan. È un'area dove c'è un bel parco, dove l'anziano può
riposare, può giocare a bocce, e poi nella struttura può essere
fatta la mensa, la sala di ginnastica.
Voi siete ancora molto giovani, ma ricordate che nella vita ci
sono cinque momenti importanti: il momento della nascita, il primo
giorno di scuola, il primo giorno di lavoro, il giorno del
matrimonio e il momento della pensione. Quando uno va in pensione
non ha più quella forza che aveva quando andava a lavorare, e voi
che siete ancora giovani dovete dare delle garanzie che questa
gente si trovi a proprio agio quando va in pensione.
Se la sede della Centrale del Latte non è idonea,
l'Amministrazione regionale deve preoccuparsi di cercarne un'altra.
In via Chambéry vi è l'area regionale dove dovevano nascere le
caserme; adesso le caserme non ci verranno più. In Comune stanno
litigando perchè qualcuno ci vuole mettere tutte le cooperative; è
un'area della Regione, molto ampia, e anche quella potrebbe essere
una sede idonea per gli anziani.
Mi auguro che il Presidente della Giunta, che su molte cose è
sensibile, lo sia anche su questo argomento.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.):
On ne peut que remercier M. Bajocco
pour son attention pour les personnes retraitées. Je dois dire
qu'il y a des retraités très jeunes, il y a des retraités qui
travaillent autant que les jeunes, des retraités qui heureusement
sont en très bonne santé et qui, par conséquent, ont la possibilité
de choisir leur amusement et comment utiliser le temps libre; il y
en a d'autres, sans doute, qui ont l'exigence d'avoir des
structures.
A ce sujet la politique de l'Administration régionale, qui a
déjà été illustrée pendant ces années de la part de l'Assesseur
Voyat, c'est de donner, dans les communes, la possibilité d'avoir
des centres où l'on puisse s'amuser, comme venait de dire M.
Bajocco.
L'attention à ces problèmes de la part de l'Administration
régionale, je peux le resouligner, est sans doute remarquable et de
notre part nous avons eu des pourparlers avec la Commune d'Aoste,
car c'est justement avec la Commune d'Aoste qu'il faut trouver une
solution pour ce qui est de l'utilisation des différents
bâtiments.
Une possibilité d'ici quelque temps sera celle d'utiliser le
site de la Centrale Laitière, qui sera déplacée à Gressan. Jusqu'à
présent on n'a pas encore décidé quel sera le futur de cette zone;
tout de même je veux rappeler qu'il y
aurait une autre
possibilité, dont on avait déjà parlé ici au Conseil, et c'est
justement l'utilisation du palais du CRAL COGNE, c'est-à-dire la
création d'un centre social, soit pour les jeunes que pour les
personnes âgées.
Comme M. Bajocco sait, d'ici quelques jours on présentera au
Conseil régional un plan d'achat des propriétés de la DELTACOGNE,
qui suivra à l'accord. Parmi les locaux que nous achèterons tout de
suite il y a justement le CRAL COGNE, par conséquent je crois qu'on
aura la possibilité d'étudier avec la Commune d'Aosta le
réaménagement définitif.
S'il y aura d'autres initiatives toujours finalisées à une bonne
réussite de la vie sociale et de la disponibilité pour les
personnes âgées, on est sans doute disponible.
Je peux assurer à M. Bajocco qu'il y a l'attention de la part de
a Junte, mais je crois de toutes les forces politiques, face à ce
problème. Il s'agit de trouver ensemble les locaux qui mieux vont
s'adapter à ces exigences.
J'ai cité le CRAL COGNE car o'est imminent cet achat et, par
conséquent, je espère de trouver une solution déjà dans ce sens.
Pour ce qui est le futur de la Centrale, étant donné que les temps
seront plus longs, c'est mieux de voir la possibilité d'utiliser le
CRAL COGNE.
PRESIDENTE:
Ha chiesto di parlare il Consigliere Bajocco,
ne ha facoltà.
BAJOCCO (P.C.I.):
È vero quanto diceva il Presidente
della Giunta che non tutti i comuni hanno gli stessi problemi; è
pur vero che nei comuni forse l'anziano, avendo un fazzoletto di
terra, povero diavolo, deve lavorare fino al giorno in cui lo
portano al cimitero, forse anche perchè noi non diamo certe
strutture perchè le cose possano andare diversamente.
Stiamo costruendo diverse microcomunità nei paesi e mi va
benissimo, ma forse una persona anziana potrebbe rimanere a casa
sua se potesse disporre di una struttura dove ci sono dei servizi
diversi.
Sono andato ad un concorso insieme all'Assessore Voyat a
Variney; ho visto questa microcomunità, mi sono preoccupato di
vedere come vivevano queste persone anziane. C'erano anche due miei
compagni di lavoro; li ho visti lì tranquilli in una sedia e fino a
che non li chiamavano a mangiare erano lì attorno e dovevano
rimanere lì tutta la mattina. Stiamo attenti a queste cose: vanno
bene le microcomunità, purché si diano servizi anche diversi.
Sono d'accordo che bisognerà studiare il problema con il Comune
di Aosta; l'individuazione della Centrale del Latte era anche per
il problema del parcheggio. Il CRAL COGNE mi va bene, è più in
centro, ma vorrei mettere in evidenza per il domani che per queste
persone anziane al CRAL COGNE vi è solo il problema del ballo una
volta la settimana e il problema della ginnastica, mentre c'è
bisogno di altri svaghi, del gioco delle bocce; c'è bisogno di aria
aperta. Se il CRAL COGNE rimane così com'è, queste persone anziane
non potranno avere quei servizi di cui hanno bisogno.
Teniamo in considerazione che l'anziano oggi è la categoria più
numerosa della nostra Regione, anche per certe leggi che mandano in
pensione a cinquant'anni; pensate che solo la Previdenza Sociale ha
28.000 iscritti.
Ringrazio il Presidente della Giunta e vorrei che si ricordasse
che oggi è giovane, ma domani sarà anziano; con la prossima
legislatura il topolino di "A Zeta" ha detto che
Bajocco non
ci sarà, pertanto invito chi ci sarà a portare avanti questa
battaglia.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK