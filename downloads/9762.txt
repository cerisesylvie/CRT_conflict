Consiglio Regionale della Valle d'Aosta - Oggetto del Consiglio n. 883 del 30 novembre 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 883 del 30 novembre 1989 - Resoconto
OGGETTO N. 883/IX - Modificazioni alla bozza di statuto
dell'Istituto di Credito Valdostano - Società per azioni, approvata
con la deliberazione del Consiglio regionale n. 130/IX, in data
9.11.1988.
Presidente - Do lettura del testo della delibera:
IL CONSIGLIO
- richiamata la legge regionale 12 agosto 1987, n. 78 e
successive modificazioni;
-visto il parere della I Commissione consiliare permanente e con
gli emendamenti proposti dalla stessa Commissione;
- avendo approvato con separate votazioni i vari articoli
dell’allegata bozza di statuto;
DELIBERA
1) di revocare la propria precedente deliberazione n. 130/IX, in
data 9.11.1988, relativa all’approvazione della
bozza di statuto della costituenda S.p.A. Istituto di Credito
Valdostano;
2) di approvare il seguente nuovo schema dello Statuto della
costituenda Società Creditizia a carattere locale.
Bich (Presidente del Consiglio) - Su questo punto si è
espressa la I Commissione in data 20 novembre e sono stati portati
emendamenti sostitutivi agli articoli 20, 24, 27.
Ha chiesto di parlare l’Assessore alle Finanze
Voyat, ne ha facoltà.
Voyat (UV)
- Nel mese di ottobre la Banca
d’Italia ha risposto alla nostra richiesta di
autorizzazione per la costituzione di una società per
l’apertura di una banca regionale conseguente ad una
legge regionale. Nella risposta ci chiedeva, oltre che di
modificare il nome alla banca, così come è già stato fatto
nell’ultimo Consiglio, di apportare anche tutta una
serie di piccole modifiche, che riteniamo non sostanziali, nello
statuto approvato lo scorso anno nel mese di novembre. Pertanto
così come già abbiamo discusso in Commissione, abbiamo previsto di
accettare questi emendamenti.
Se quindi oggi il Consiglio approva queste modifiche allo
statuto, potremo già verso la fine dell’anno
costituire la società e al mese di gennaio avere un consiglio di
amministrazione già nominato, con i nominativi già espressi dal
Consiglio regionale al mese di luglio di quest'anno.
Si accettano gli emendamenti formulati dalla Commissione e nello
stesso tempo l’articolo 1 viene completato con il
nominativo della banca approvato con il disegno di legge
dell’ultimo Consiglio. L’articolo 1
verrebbe così completato:
"
E’ costituita una società per azioni
denominata "Banca della Valle d’Aosta S.p.A. -
Banque de la Vallée d’Aoste S.A." Siglabile
"B.V.A.
".
Presidente
- E’ aperta la discussione
generale.
Ha chiesto di parlare il Consigliere Mafrica, ne ha facoltà.
Mafrica (PCI)
- Voteremo a favore di queste modifiche
perchè riteniamo debba essere fatto il possibile per rendere
operativa questa banca, prima che la sua istituzione diventi
qualcosa di poco funzionale.
Si stanno avvicinando a grandi passi i tempi in cui sarà
possibile il movimento libero dei capitali
all’interno della comunità europea, sono in atto
grandi concentrazioni fra le banche, se la concreta operatività di
questa banca viene ancora procrastinata per qualche tempo,
rischiamo di avere una struttura che sulla carta può fare alcune
cose, ma di fatto non riesce ad entrare sul mercato.
Ricordo che la legge è stata in discussione per un certo periodo
prima di essere approvata nel 1987; nel 1988 abbiamo approvato lo
statuto; nel 1989 abbiamo acquistato una sede provvisoria, perchè
quella definitiva è prevista da un’altra parte, però
lo statuto non ha ancora completato il suo iter. Quindi le cose
stanno procedendo con una certa lentezza.
Credo che la Giunta abbia fatto il possibile, però di fatto
occorre che questa banca almeno nel 1990 entri in funzione, perchè
se entra in funzione nel 1991 rischia di essere fuori mercato.
Devo anche dire che mi pare un po’ riduttiva
l’opinione dell’Assessore che dice
che le modifiche della banca sono solo formali. In realtà qui
abbiamo avuto delle osservazioni sul tipo di dipendenze che
possiamo aprire in Valle, quindi c’è stata una
restrizione. C’è stata anche una restrizione
abbastanza importante per quello che riguarda il tipo di operazioni
che vogliamo fare, perchè ad un certo punto si dice che dobbiamo
stralciare la parte con cui eravamo intenzionati ad aprire sezioni
autonome per l’esercizio del credito a medio e lungo
termine. Ora, se questo vuol dire che dovremo avere poi
autorizzazioni speciali per poter operare nel settore del credito a
medio e lungo termine, avremo una operatività che diventa
abbastanza ridotta.
Quindi credo che questo argomento, che oggi approviamo per
facilitare l’approvazione dello statuto, debba
essere tenuto presente, perchè una banca che non può finanziare
operazioni a lungo termine è una banca che può solo prendere soldi
sui conti correnti e fare finanziamenti a breve termine e che non
può facilmente intervenire negli investimenti.
Diamo il contributo perchè le operazioni siano accelerate,
chiediamo che questi problemi aperti vengano chiariti con la Banca
d’Italia, in modo da avere una struttura che poi
possa giocare un ruolo e non si limiti solo ad incassare e a tenere
depositati i fondi regionali, ma possa intervenire sul mercato per
favorire gli investimenti.
Presidente
- Ha chiesto di parlare
l’Assessore alle Finanze Voyat, ne ha facoltà.
Voyat (UV)
- Alcune modificazioni richieste dalla Banca
d’Italia, fra cui quella che faceva osservare il
Consigliere Mafrica, ci vengono anche dalla nostra legge regionale,
che precisa che la banca opererà sul territorio valdostano,
pertanto escludendo l’apertura di sportelli fuori
dalla Valle d’Aosta.
Il secondo passo è una cosa conseguente nel fatto di dire che si
possono aprire sportelli, ma non ci possono essere altre sezioni
distaccate e indipendenti; quindi devono essere evidentemente
sportelli dipendenti dalla banca centrale sul territorio.
Il fatto poi del medio o lungo termine è questione anche di
prima applicazione; in un secondo tempo si dovrà rivedere la
questione. Comunque tutte le banche, avendo la possibilità di
operare solo circa 22 volte quello che è il capitale sociale, hanno
una riduzione per il campo di attività; possono fare investimenti o
prestiti solo nei tempi brevi o medi.
Che una banca poi debba fare interventi a lungo termine, questo
credo sia indispensabile per una banca.
Bich (Presidente del Consiglio)
- Prima di passare
all’esame della bozza di articolato, pregherei il
Consiglio di prendere atto di alcune correzioni:
- nella parte deliberativa al punto 1, anzichè
"la presente
deliberazione", "la propria precedente deliberazione n.
130";
- al punto 2, al posto del
"nuovo schema dello statuto della
costituente Società Creditizia", "della costituenda Società
Creditizia".
Queste, che non metto neppure ai voti, sono correzioni al
testo.
Si passa alla votazione dell’articolato. Do
lettura dell’articolo 1 completato dall'emendamento
presentato dall'Assessore Voyat:
Titolo I
Costituzione, denominazione, sede e durata della società
Articolo 1
E’ costituita una società per azioni denominata
"BANCA DELLA VALLE D’AOSTA S.P.A. - BANQUE DE LA
VALLEE D’AOSTE S.A." Siglabile "B.V.A.".
Lo pongo in votazione:
Esito della votazione:
Presenti, votanti e favorevoli: 28
Il Consiglio approva all’unanimità
Presidente
- Do lettura dell’articolo
2:
Articolo 2
La società ha sede in Aosta (via ). Il Consiglio di
Amministrazione può istituire dipendenze unicamente in altri Comuni
della Regione Autonoma Valle d’Aosta, ed
eventualmente deciderne la soppressione, previe le autorizzazioni
richieste dalla normativa vigente.
Presidente
- Pongo in votazione l’articolo
2:
Esito della votazione:
Presenti, votanti e favorevoli: 29
Il Consiglio approva all’unanimità
Presidente
- Do lettura dell’articolo
3:
Articolo 3
La durata della societa è fissata al 31 dicembre 2050 e potrà
essere prorogata per deliberazione
dell’Assemblea.
Presidente
- Pongo in votazione l’articolo
3:
Esito della votazione:
Presenti, votanti e favorevoli: 29
Il Consiglio approva all’unanimità
Presidente
- Do lettura dell’articolo
4:
Titolo II
Scopo e operazioni sociali.
Articolo 4
La società ha per oggetto la raccolta del risparmio e
l’esercizio del credito nelle sue varie forme.
La società può compiere, con l’osservanza delle
disposizioni vigenti e previo ottenimento delle prescritte
autorizzazioni, tutte le operazioni ed i servizi bancari nonchè
ogni altra operazione strumentale o connessa al raggiungimento
dello scopo sociale.
Presidente
- Pongo in votazione l’articolo
4:
Esito della votazione:
Presenti, votanti e favorevoli: 29
Il Consiglio approva all’unanimità
Presidente
- Do lettura dell’articolo
5:
Titolo III
Capitale sociale ed azioni
Articolo 5
Il capitale sociale è di lire 25.000.000.000, diviso in numero
25.000 azioni, del valore nominale di lire 1.000.000 cadauna.
Presidente
- Pongo in votazione l’articolo
5:
Esito della votazione:
Presenti, votanti e favorevoli: 29
Il Consiglio approva all’unanimità
Presidente
- Do lettura dell’articolo
6:
Articolo 6
Le azioni sono nominative. Possono essere soci della società la
Regione Autonoma Valle d’Aosta, nonchè aziende ed
istituti di credito.
Presidente
- Pongo in votazione l’articolo
6:
Esito della votazione:
Presenti, votanti e favorevoli: 29
Il Consiglio approva all’unanimità
Presidente
- Do lettura dell’articolo
7:
Articolo 7
La qualità di azionista comporta l’accettazione
di tutti i patti sociali contenuti nell’atto
costitutivo e nello Statuto.
Presidente - Pongo in votazione l’articolo
7:
Esito della votazione:
Presenti, votanti e favorevoli: 29
Il Consiglio approva all’unanimità
Presidente
- Do lettura dell’articolo
8:
Articolo 8
Il domicilio di ciascun socio, per quanto concerne i rapporti
con la società, è quello risultante dal libro soci. Le
comunicazioni agli azionisti si effettuano con lettera raccomandata
all’indirizzo da essi precisato nel libro
predetto.
Presidente
- Pongo in votazione l’articolo
8:
Esito della votazione
Presenti, votanti e favorevoli: 29
Il Consiglio approva all’unanimità
Presidente
- Do lettura dell’articolo
9:
TITOLO IV
Assemblea dei soci
Articolo 9
L’assemblea, regolarmente convocata e costituita,
rappresenta l’universalità dei soci. Le sue
deliberazioni, prese in conformità della legge,
dell’atto costitutivo e del presente Statuto,
vincolano tutti i soci, ancorchè non intervenuti o
dissenzienti.
Presidente
- Pongo in votazione l’articolo
9:
Esito della votazione:
Presenti, votanti e favorevoli: 29
Il Consiglio approva all’unanimità
Presidente
- Do lettura dell’articolo
10:
Articolo 9
L’assemblea è convocata dal Consiglio di
Amministrazione nella sede sociale (o in altro luogo indicato
nell’avviso di convocazione, purchè nel territorio
della Regione Autonoma Valle d’Aosta). Hanno diritto
di intervenire in assemblea gli azionisti che, ancorchè già
iscritti nel libro soci, abbiano depositato le azioni secondo
quanto indicato nell’avviso di convocazione.
Sono regolate dalle disposizioni di legge le formalità e i
termini per la convocazione delle assemblee ordinarie e
straordinarie, nonchè le condizioni e le maggioranze per la
regolarità della costituzione e per la validità delle
deliberazioni.
Presidente
- Pongo in votazione l’articolo
10:
Esito della votazione:
Presenti, votanti e favorevoli: 29
Il Consiglio approva all’unanimità
Presidente
- Do lettura dell’articolo
11:
Articolo 11
L’assemblea è presieduta dal Presidente del
Consiglio di Amministrazione. In caso di suo impedimento, la
presidenza spetta al Vice Presidente e, in caso di sua assenza,
all’amministratore più anziano di età.
Spetta al Presidente dell’assemblea constatarne
la regolare costituzione, accertare il diritto dei soci ad
intervenire all’adunanza, dirigere e regolare le
discussioni e le votazioni.
Il Presidente è assistito da un Segretario, salvo che il verbale
dell’assemblea venga redatto da un notaio a norma di
legge.
Presidente
- Pongo in votazione l’articolo
11:
Esito della votazione:
Presenti, votanti e favorevoli: 29
Il Consiglio approva all’unanimità
Presidente
- Do lettura dell’articolo
12:
Articolo 12
Ogni azione attribuisce il diritto ad un voto. I soci possono
farsi rappresentare in assemblea con osservanza delle norme di
legge. Spetta al Presi.dente dell’assemblea
constatare la regolarità formale delle deleghe.
Presidente
- Pongo in votazione l’articolo
12:
Esito della votazione:
Presenti, votanti e favorevoli: 29
Il Consiglio approva all’unanimità
Presidente
- Do lettura dell’articolo
13:
Articolo 13
Le deliberazioni dell’Assemblea sono prese
mediante alzata di mano con controprova o per acclamazione.
Le votazioni relative alle cariche sociali di competenza
assembleare vengono effettuate a maggioranza relativa dei voti. Nel
caso di parità di voti tra più candidati, si procede ad
un’ulteriore votazione per ballottaggio.
Presidente
- Pongo in votazione l’articolo
13:
Esito della votazione:
Presenti, votanti e favorevoli: 29
Il Consiglio approva all’unanimità
Presidente
- Do lettura dell’articolo
14:
Titolo V
Consiglio di Amministrazione
Articolo 14
La società è amministrata da un Consiglio di Amministrazione
composto da 9 membri.
Alla Regione Autonoma Valle d’Aosta è riservata,
ai sensi dell’articolo 2458 Codice Civile, la nomina
diretta di un numero di consiglieri proporzionato alla propria
partecipazione al capitale sociale con arrotondamento
all’unità superiore.
I membri restanti sono eletti dall’assemblea.
Gli amministratori durano in carica tre esercizi e sono
rieleggibili.
Presidente
- Pongo in votazione l’articolo
14:
Esito della votazione:
Presenti, votanti e favorevoli: 29
Il Consiglio approva all’unanimità
Presidente
- Do lettura dell’articolo
15:
Articolo 15
Il Consiglio di Amministrazione, per il triennio del mandato,
elegge il suo Presidente tra i membri designati dalla Regione
Autonoma Valle d’Aosta. Elegge, altresì, un Vice
Presidente.
Il Consiglio può nominare, fra i suoi membri, un Amministratore
Delegato.
Presidente
- Pongo in votazione l’articolo
15:
Esito delle votazione:
Presenti, votanti e favorevoli: 29
Il Consiglio approva all’unanimità
Presidente
- Do lettura dell’articolo
16:
Articolo 16
Il Consiglio di Amministrazione si riunisce almeno una volta al
mese presso la sede della società o in un altro luogo indicato
nell’avviso di convocazione, purchè nel territorio
della Regione Autonoma Valle d’Aosta, su iniziativa
del Presidente o di chi ne fa le veci, che fissa
l’ordine del giorno.
Il Consiglio si riunisce inoltre ogni qualvolta ne venga fatta
richiesta per iscritto da almeno quattro amministratori, ovvero
dall’intero collegio sindacale indicando
l’oggetto su cui deliberare.
Di ogni convocazione viene dato avviso ai membri del Consiglio
ed ai sindaci effettivi almeno cinque giorni prima della riunione
e, nei casi di urgenza, almeno ventiquattro ore prima.
Presidente
- Pongo in votazione l’articolo
16:
Esito della votazione:
Presenti, votanti e favorevoli: 29
Il Consiglio approva all’unanimità
Presidente
- Do lettura dell’articolo
17:
Articolo 17
Per la validità delle adunanze del Consiglio di Amministrazione
è richiesta la presenza della maggioranza dei componenti in carica.
In mancanza del Presidente, presiede le adunanze il Vice Presidente
o, in caso di sua assenza, l’amministratore più
anziano di età.
Per la validità delle deliberazioni è richiesta la maggioranza
assoluta dei voti dei presenti.
Alle riunioni partecipa con voto consultivo il Direttore
Generale o, in sua assenza od impedimento, chi lo sostituisce.
Il Consiglio nomina il Segretario ed il suo sostituto tra i suoi
membri o tra i dirigenti e funzionari della società. Il Segretario
cura la redazione e la conservazione del verbale di ciascuna
adunanza, che deve essere sottoscritto da chi la presiede e dal
Segretario stesso.
Presidente
- Pongo in votazione l’articolo
17:
Esito della votazione:
Presenti, votanti e favorevoli: 29
Il Consiglio approva all’unanimità
Presidente
- Do lettura dell’articolo
18:
Articolo 18
Il Consiglio di Amministrazione è investito di tutti i poteri
concernenti l’ordinaria e straordinaria
amministrazione della società, tranne quelli che per legge sono
inderogabilmente riservati all’assemblea.
Oltre alle attribuzioni non delegabili a norma di legge, sono
riservate all’esclusiva competenza del Consiglio di
Amministrazione le decisioni concernenti:
- la determinazione degli indirizzi generali di gestione;
- la formulazione e la modifica dei regolamenti interni;
- la nomina del Direttore, dei dirigenti e dei funzionari;
- l’acquisto, la costruzione e la vendita di
immobili;
- l’assunzione e la cessione di
partecipazioni;
- l’istituzione, il trasferimento e la
soppressione di dipendenze;
- la cancellazione e la riduzione di ipoteche nelle ipotesi in
cui esse non siano da porre rispettivamente in relazione
all’estinzione ovvero ad una corrispondente
diminuzione dei crediti vantati;
- la promozione di azioni giudiziarie ed amministrative in ogni
grado di giurisdizione e sede, fatta eccezione per quelle relative
al recupero dei crediti che potranno essere promosse dal
Presidente, o da chi ne fa le veci,
dall’Amministratore Delegato o dal Direttore.
Presidente
- Pongo in votazione l’articolo
18:
Esito della votazione:
Presenti, votanti e favorevoli: 29
Il Consiglio approva all’unanimità
Presidente
- Do lettura dell’articolo
19:
Articolo 19
Il Consiglio di Amministrazione, nel rispetto delle disposizioni
di legge e di statuto, può delegare proprie attribuzioni al
Comitato Esecutivo o all’Amministratore Delegato, se
nominato, determinando i limiti della delega. In materia di
erogazione del credito e di gestione ordinaria, potranno essere
conferiti poteri deliberativi anche al Direttore Generale, ai
dirigenti, ai funzionari ed agli impiegati con grado, nonchè ai
preposti alle dipendenze entro predeterminati limiti graduati sulla
base delle funzioni o del grado ricoperto. Delle decisioni assunte
dai titolari di deleghe dovrà essere data notizia, nei limiti e con
le modalità fissate dal Consiglio di Amministrazione, al Comitato
Esecutivo e allo stesso Consiglio alla prima successiva riunione.
In casi urgenti il Presidente del Consiglio di Amministrazione
potrà assumere decisioni di competenza del Comitato Esecutivo e del
Consiglio di Amministrazione, ove il Comitato sia impossibilitato a
riunirsi.
Le decisioni assunte dovranno essere portate a conoscenza dei
rispettivi organi nella loro prima riunione successiva.
Presidente
- Pongo in votazione l’articolo
19:
Esito della votazione:
Presenti, votanti e favorevoli: 29
Il Consiglio approva all’unanimità
Presidente
- Do lettura dell’articolo
20:
Articolo 20
Ai membri del Consiglio di Amministrazione spettano, oltre al
rimborso delle eventuali spese incontrate per
l’esercizio delle loro funzioni, un compenso annuale
e medaglie di presenza per le sedute di consiglio e di comitato,
nella misura determinata dall’assemblea. Non può
essere corrisposta più di una medaglia di presenza nella stessa
giornata.
E’ fatto salvo il disposto
dell’articolo 2389, comma 2, del codice civile per
quanto riguarda il Presidente, il Vice Presidente e, se nominato
l’Amministratore Delegato.
Presidente
- All’articolo 20 vi è un
emendamento sostitutivo dell’intero articolo che
recita:
Ai membri del Consiglio di Amministrazione spettano, oltre al
rimborso delle eventuali spese incontrate per
l’esercizio delle loro funzioni, un compenso annuale
e medaglie di presenza per le sedute di consiglio e di comitato,
nella misura determinata dall’assemblea. Non può
essere corrisposta più di una medaglia di presenza nella stessa
giornata.
E’ fatto salvo il disposto del secondo comma
dell’art. 2389, del codice civile per quanto
riguarda il Presidente, il Vice Presidente e, se nominato,
l’Amministratore Delegato.
Lo pongo in votazione:
Esito della votazione:
Presenti, votanti e favorevoli: 29
Il Consiglio approva all’unanimità
Presidente
- Do lettura dell’articolo
21:
Titolo VI
Comitato Esecutivo
Articolo 21
Il Consiglio di Amministrazione può nominare un comitato
esecutivo di tre membri scelti fra i propri componenti.
Del Comitato Esecutivo fa parte di diritto il Presidente. Vi
partecipa, inoltre, con voto consultivo, il Direttore Generale o
chi ne fa le veci.
Presidente
- Pongo in votazione l’articolo
21:
Esito della votazione:
Presenti, votanti e favorevoli: 29
Il Consiglio approva all’unanimità
Presidente
- Do lettura dell’articolo
22:
Articolo 22
Per la validità delle deliberazioni del Comitato Esecutivo è
necessaria la presenza di tutti i componenti in carica; le
deliberazioni sono prese a maggioranza assoluta dei presenti e di
esse viene redatto apposito processo verbale firmato dal Presidente
e dal Segretario.
Le funzioni di Segretario del Comitato Esecutivo sono esercitate
dal Segretario del Consiglio di Amministrazione e, in sua assenza,
dal sostituto designato ai sensi dell’art. 17.
Presidente
- Pongo in votazione l’articolo
22:
Esito della votazione:
Presenti, votanti e favorevoli: 29
Il Consiglio approva all’unanimità
Presidente
- Do lettura dell’articolo
23:
Articolo 23
Nel caso di cessazione dalla carica di uno o più Amministratori
designati dalla Regione Autonoma Valle d’Aosta, la
sostituzione dei soggetti cessati sarà di esclusiva competenza
della Regione stessa, che dovrà provvedervi, su richiesta dei
membri superstiti o anche in via autonoma, nel più breve tempo
possibile, restando esclusa ogni forma di cooptazione da parte del
consiglio.
Presidente
- Pongo in votazione l’articolo
23:
Esito votazione:
Presenti, votanti e favorevoli: 29
Il Consiglio approva all’unanimità
Presidente
- Do lettura dell’articolo
24:
Titolo VII
Collegio Sindacale
Articolo 24
Il Collegio Sindacale è composto di tre Sindaci effettivi e due
Sindaci supplenti.
Due tra i Sindaci effettivi ed un Sindaco supplente sono
nominati dalla Regione Autonoma Valle d’Aosta ai
sensi dell’articolo 2458 del Codice Civile cui
spetta, inoltre, la designazione del Presidente del Collegio.
Per la durata in carica, le attribuzioni e la retribuzione dei
Sindaci valgono le norme di legge.
Presidente
- All’articolo 24 vi è un
emendamento sostitutivo nel seguente testo:
Il Collegio Sindacale è composto di tre Sindaci effettivi e
due Sindaci supplenti.
Due tra i Sindaci effettivi ed un Sindaco supplente sono
nominati dalla Regione Autonoma Valle d’Aosta ai
sensi dell’articolo 2458 del Codice Civile. Alla
Regione Valle d’Aosta spetta, inoltre, la
designazione del Presidente del Collegio.
Per la durata in carica, le attribuzioni e la retribuzione dei
Sindaci valgono le norme di legge.
Lo pongo in votazione:
Esito della votazione:
Presenti, votanti e favorevoli: 29
Il Consiglio approva all’unanimità
Presidente
- Do lettura dell’articolo
25:
Articolo 25
Al Sindaco effettivo nominato dalla Regione Autonoma Valle
d’Aosta subentrerà, nel caso di cessazione della
carica, il membro supplente designato dalla Regione medesima, fatte
salve le norme sulla composizione del collegio dettate
dall’articolo 2397 Codice Civile. Nel caso di
cessazione di Sindaco effettivo di nomina assembleare, subentrerà
il supplente nominato dall’assemblea, sempre nel
rispetto dell’articolo 2397 Codice Civile.
Nell’ipotesi di cui all’articolo
2401 ultimo comma Codice Civile, l’integrazione
dell’organo sindacale avverrà ad opera della Regione
Autonoma Valle d’Aosta e
dell’assemblea sociale in conformità alla norma
dell’articolo 24 del presente Statuto.
Presidente - Pongo in votazione l’articolo
25:
Esito della votazione:
Presenti, votanti e favorevoli: 29
Il Consiglio approva all’unanimità
Presidente
- Do lettura dell’articolo
26:
Titolo VIII
Rappresentanza legale. Firma sociale
Articolo 26
La rappresentanza legale della società, di fronte ai terzi ed in
giudizio, e la firma sociale spettano al Presidente.
In caso di assenza od impedimento, il Presidente è sostituito
dal Vice Presidente e, in mancanza di questo,
dall’Amministratore Delegato, se nominato, o dal
Consigliere in sede più anziano nella carica.
Di fronte ai terzi la firma di chi sostituisce il Presidente
costituisce prova dell’assenza o
dell’impedimento di questi.
Il Consiglio può, per determinati atti o categorie di atti e di
affari, conferire procura, con la relativa facoltà di firmare per
la società, anche a persone estranee alla stessa.
Per agevolare lo svolgimento del normale lavoro di banca, il
Consiglio può autorizzare dirigenti, funzionari ed impiegati a
firmare, singolarmente o congiuntamente, per le operazioni o
categorie di operazioni dallo stesso Consiglio determinate.
Presidente
- Pongo in votazione l’articolo
26:
Esito della votazione:
Presenti, votanti e favorevoli: 29
Il Consiglio approva all’unanimità
Presidente
- Do lettura dell’articolo
27:
Titolo IX
Direzione generale
Articolo 27
La direzione della società è affidata ad un direttore generale,
nominato dal Consiglio di Amministrazione. Il Consiglio potrà
altresì provvedere alla nomina di uno o più vice direttori
generali.
Il direttore provvede a dare esecuzione alle delibere del
Consiglio di Amministrazione, del Comitato Esecutivo,
dall’Amministratore Delegato, se nominato, ovvero
alle decisioni assunte dal Presidente in via di urgenza ex articolo
19 del presente Statuto.
Il Direttore sovraintende a tutti i servizi della banca ed al
personale, del quale coordina l’attività,
esercitando le proprie attribuzioni secondo quanto stabilito dal
presente Statuto e dalle apposite norme regolamentari.
In caso di assenza o impedimento, il Direttore è sostituito dal
Vice Direttore più anziano nella carica, ovvero, in caso di nomina
contemporanea, con maggiore anzianità di servizio.
Di fronte ai terzi la firma di chi sostituisce il Direttore
Generale costituisce prova della sua assenza o impedimento.
Presidente
- Pongo in votazione l’articolo
27:
Esito della votazione:
Presenti, votanti e favorevoli: 29
Il Consiglio approva all’unanimità
Presidente
- Do lettura dell’articolo
28:
Titolo X
Esercizio sociale. Ripartizione degli utili
Articolo 28
L’esercizio sociale si chiude al 31 dicembre di
ogni anno.
Alla fine di ogni esercizio il Consiglio di Amministrazione
redige il bilancio e lo sottopone all’assemblea
ordinaria dei soci per l’approvazione.
Presidente
- Pongo in votazione l’articolo
28:
Esito della votazione:
Presenti, votanti e favorevoli: 29
Il Consiglio approva all’unanimità
Presidente
- Do lettura dell’articolo
29:
Articolo 29
L’utile netto risultante dal bilancio, dedotta
una quota del 10% da destinare alla riserva ordinaria, viene
ripartito in base alle deliberazioni dell’Assemblea
degli Azionisti.
Presidente
- Pongo in votazione l’articolo
29:
Esito della votazione:
Presenti, votanti e favorevoli: 29
Il Consiglio approva all’unanimità
Presidente
- Do lettura dell’articolo
30:
Articolo 30
I dividendi non riscossi entro cinque anni dalla data in cui
sono divenuti esigibili sono prescritti a favore della societi e
versati alla riserva straordinaria.
Presidente
- Pongo in votazione l’articolo
30:
Esito della votazione:
Presenti, votanti e favorevoli: 29
Il Consiglio approva all’unanimità
Presidente
- Do lettura dell’articolo
31:
Articolo 31
Per tutto quanto non espressamente stabilito dal presente
Statuto si osservano le norme di legge.
Presidente
- Pongo in votazione l’articolo
31:
Esito della votazione:
Presenti, votanti e favorevoli: 29
Il Consiglio approva all’unanimità
Presidente
- Pongo in votazione la bozza di statuto nel
suo complesso:
Esito della votazione:
Presenti, votanti e favorevoli: 29
Il Consiglio approva all’unanimità
Presidente
- Pongo in votazione la delibera in
oggetto:
Esito della votazione:
Presenti, votanti e favorevoli: 29
Il Consiglio approva all’unanimità
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK