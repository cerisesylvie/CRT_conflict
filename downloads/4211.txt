Consiglio Regionale della Valle d'Aosta - Oggetto del Consiglio n. 553 del 11 novembre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 553 del 11 novembre 1981 - Resoconto
OGGETTO N. 553/81 - COMUNICAZIONI DEL PRESIDENTE DEL
CONSIGLIO.
Presidente -
Passando alla trattazione dell'o.d.g. vi
sono alcune comunicazioni del Presidente del Consiglio.
Disegni di legge presentati:
Presidente
- Sono stati presentati i seguenti disegni di
legge:
Disegno di legge n. 330 presentato dalla Giunta regionale in
data 5 novembre 1981, concernente "Modifiche ed integrazioni alla
legge 31 marzo '77, n. 17, concernente la protezione della flora
alpina".
Disegno di legge n. 331 presentato dalla Giunta in data 9
novembre 1971, concernente "Aumento per l'anno 1981 della spesa per
l'applicazione della legge regionale 11 novembre 1974, n. 44;
relativa alla concessione di contributi per l'espropriazione e
l'occupazione d'urgenza di aree di terreno a norma della legge
statale 22 ottobre '71, n. 865, e successive modificazioni".
Disegno di legge n. 332 presentato dalla Giunta in data 9
novembre 1981, concernente "Fondo per gli interventi nel settore
dei trasporti pubblici - Utilizzazione dell'assegnazione statale
per l'anno 1981".
Infine una Proposta di Regolamento, che ha preso il n. 15,
presentata dalla Giunta regionale in data 5 novembre 1981,
concernente "Regolamento regionale per l'esecuzione di servizi, di
opere e di lavori in economia: modificazioni", assegnata alla II
Commissione.
Disegni di legge vistati
:
Presidente
- Sono stati vistati i seguenti disegni di
legge:
Disegno di legge n. 292, concernente "Indennità mensile di
alloggio corrisposto al personale forestale non fruente di alloggio
gratuito in case forestali".
Disegno di legge n. 309, concernente "Concessione di garanzia
fideiussoria della Regione presso Istituti di credito per la
concessione di prestiti di fido bancario a favore dell'Azienda
Autonoma Agraria Regionale Valdostana".
Disegno di legge n. 293, concernente "Modifiche alla legge
regionale 30 aprile '80, n. 18, recante norme sullo stato giuridico
ed economico del personale della Regione".
Disegno di legge n. 310, concernente "Aumento per l'anno '81
delle spese previste dalla legge regionale 11/8/75, n. 40, e
30/7/76 n. 25, recanti norme per l'assegnazione gratuita dei libri
scolastici di testo agli alunni della Regione".
Disegno di legge n. 316, concernente "Denuncia dei prezzi da
applicarsi negli esercizi alberghieri".
Disegni di legge non vistati:
Presidente
- Non vi sono stati disegni di legge non
vistati.
Deliberazioni vistate:
Presidente
- È stata vistata una deliberazione.
Deliberazioni non vistate:
Presidente
- Non vi sono deliberazioni non vistate.
Riunioni:
Presidente -
Si sono riuniti in questo frattempo:
- Capigruppo ed Ufficio di Presidenza: 1 riunione
- Ufficio di Presidenza: 1 riunione
- III Commissione: 1 riunione
- V Commissione: 1 riunione
- Commissione speciale per l'energia: 1 riunione
- Commissione per la casa: 1 riunione
Oltre a questi dati che riguardano l'attività consiliare, devo
sottolineare che la riunione congiunta dell'ufficio di Presidenza e
dei Capigruppo ha avuto luogo in data 5 novembre su richiesta
dell'Associazione Valdostana Industriali. All'incontro hanno
partecipato i Capigruppo e le varie associazioni economiche
operanti nella Regione: Associazione Industriali; Commercianti;
Artigiani; Unione Artigiani; Fédération des Coopératives. È stata
richiesta in ordine alla ricostituzione della cosiddetta Camera di
Commercio o di altro ente analogo. Nel corso dell'incontro si è
avuta da parte dell'Associazione Valdostana Industriali, per bocca
del Presidente Pignataro, un'ampia relazione e una promessa di
documentazione. Ne informo il Consiglio perché questa
documentazione sarà fornita ai Capigruppo, in modo che una prevista
nuova riunione a questo livello - o anche a livello più allargato,
se il Consiglio riterrà di far venire a questa riunione dei tecnici
o dei funzionari per esempio dell'Assessorato competente -avverrà
solamente dopo che la documentazione che ci è stata promessa sarà
stata distribuita e quindi i Consiglieri potranno parteciparvi con
la dovuta presa di conoscenza di questi elementi. Infine, è
pervenuto da parte della Società del Traforo del Monte Bianco il
prospetto illustrante il flusso del traffico nel mese di ottobre e
l'analisi dei passaggi dal 1° gennaio al 31 ottobre 1981. Come per
gli altri prospetti riguardanti i mesi o gli anni precedenti,
questa documentazione già si trova presso la Segreteria per
l'eventuale consultazione da parte dei Consiglieri che ne possono
avere, se lo ritengono, fotocopia. È aperta la discussione sulle
comunicazioni del Presidente del Consiglio.
Nessuno chiede la parola, possiamo procedere.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK