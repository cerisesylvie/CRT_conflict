Consiglio Regionale della Valle d'Aosta - Oggetto del Consiglio n. 2971 del 22 gennaio 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula
Oggetto del Consiglio n. 2971 del 22 gennaio 2003 - Resoconto
OGGETTO N. 2971/XI Effetti derivanti dall'annullamento
dell'appalto per la pubblicità turistica regionale.
(Interpellanza)
Interpellanza Saputo dagli organi di stampa che il Consiglio di
Stato, dichiarando irricevibile l'impugnativa proposta dalla nostra
Regione, ha reso definitiva la sentenza del T.A.R. Valle d'Aosta
che annullò l'appalto per la pubblicità turistica regionale;
Ritenuto utile sapere quali ricadute giuridiche e amministrative
conseguiranno alla pronuncia del Consiglio di Stato;
i sottoscritti Consiglieri regionali
Interpellano
il Presidente della Regione per sapere:
1) quali effetti giuridici ed amministrativi conseguiranno alla
pronuncia del Consiglio di Stato;
2) come intende concretamente risolvere i problemi aperti dalla
citata decisione.
F.to: Curtaz - Squarzino Secondina
Président
La parole à l'Assesseur au tourisme, aux
sports, au commerce et aux transports, Cerise.
Cerise (UV)
Con decisione n. 4981/2002 il Consiglio di
Stato ha dichiarato irricevibile il ricorso presentato
dall'Amministrazione regionale contro la sentenza del TAR della
Valle d'Aosta, che annullava l'aggiudicazione della campagna
pubblicitaria per il triennio 2001/2003.
Bisogna premettere che, in data 20 giugno 2000,
l'Amministrazione regionale ha sottoscritto un disciplinare di
incarico, che è stato perfezionato e nel quale si regolano i
rapporti con la società risultata aggiudicataria alla conclusione
della procedura di gara. A seguito della reiezione del suddetto
ricorso, comunicato all'Assessorato del turismo in data 19 dicembre
2002, si è ritenuto opportuno approfondire la posizione della
Regione. Allo stato attuale, gli uffici regionali, congiuntamente
ai consulenti legali nominati, stanno analizzando le problematiche
per addivenire ad una soluzione che, tenendo anche conto che siamo
quasi a fine incarico, sia nel tempo meno onerosa per
l'Amministrazione regionale in termini di eventuali richieste di
risarcimento danni, e che ci consenta d'altra parte di essere
comunque presenti nel mercato italiano insieme alle altre
destinazioni concorrenziali per quanto riguarda l'offerta
turistica.
Président
La parole au Conseiller Curtaz.
Curtaz (PVA-cU)
La risposta dell'Assessore è una sorta di
omissione sostanziale. L'Assessore mi ha risposto dal punto di
vista formale in maniera corretta, cioè mi ha detto che gli uffici
stanno studiando, però non ha dato le risposte che io chiedevo con
l'interpellanza. Vorrà dire che, da qui a qualche Consiglio, le
rifarò le stesse domande con un'altra interpellanza, sperando che
lei sia in grado di dirmi cosa gli uffici competenti hanno
escogitato per risolvere il problema!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK