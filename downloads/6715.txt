Consiglio Regionale della Valle d'Aosta - Oggetto del Consiglio n. 1198 del 14 marzo 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1198 del 14 marzo 1985 - Resoconto
OGGETTO N. 1198/VIII - PROPOSTA DI LEGGE CONCERNENTE:
"CONSULTA REGIONALE PER LA CONDIZIONE FEMMINILE. FINANZIAMENTO DEL
PROGRAMMA DI ATTIVITA' E MODIFICAZIONI ALLA LEGGE REGIONALE
23.6.1983, N. 65".
PRESIDENTE
: Signori Consiglieri, avete già avuto la
relazione unitamente al disegno di legge. Si tratta di una legge
che doveva essere presentata in attuazione alla legge sulla
consulta femminile.
Si passa all'esame dell'articolato. Do lettura dell'art. 1:
Art. 1
Per il finanziamento del programma di attività, predisposto
per l'anno 1985, dalla Consulta regionale per la condizione
femminile, è approvata, ai sensi dell'art. 8 della Legge regionale
23.6.1983, n. 65, la spesa di lire 45. 000.000.
PRESIDENTE
: Metto in approvazione l'art. l:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE
: Do lettura dell'art. 2:
Art.
2
Il terzo alinea del primo comma dell'art. 3 della legge
regionale 23.6.1983 n. 65, è sostituito dal seguente: "delle
commissioni o movimenti femminili delle organizzazioni dei
lavoratori autonomi più rappresentative a livello regionale fino ad
un massimo di sei rappresentanti effettivi e sei supplenti, in modo
che sia garantita la rappresentanza dei vari settori economici
(agricoltura, artigianato, industria, commercio, turismo, libere
professioni)".
Il quinto comma dell'art.
3
è sostituito dal seguente:
"Le domande delle associazioni, gruppi o movimenti sono presentate
all'Ufficio di Presidenza del Consiglio che le trasmette alla
Consulta perché accerti l'esistenza dei requisiti
richiesti".
PRESIDENTE
: Metto in approvazione l'art. 2:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE
: Do lettura dell'art. 3:
Art. 3
L'art. 4 è sostituito dal seguente:
"Art. 4
Un'associazione, gruppo o movimento cessa di far parte della
Consulta se perde i requisiti di cui al precedente articolo
3.
Se per tre volte consecutive, senza giustificazione e senza
farsi sostituire dalla supplente la rappresentante effettiva di una
associazione non partecipa alle sedute, decade da membro della
Consulta. L'associazione ha diritto di nominare una nuova
rappresentante entro trenta giorni dalla comunicazione con cui si
richiede la nuova designazione. Se non provvede entro tale termine
l'associazione perde il diritto di far parte della
Consulta".
PRESIDENTE
: Metto in approvazione l'art. 3:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità.
PRESIDENTE
: Do lettura dell'art. 4:
Art. 4
L'onere di cui alla presente legge ammontante a lire
45.000.000 graverà sul cap. 47360, di nuova istituzione, del
bilancio di previsione della Regione per l'esercizio finanziario
1985.
Alla copertura dell'onere di cui al comma precedente si
provvede mediante
aumento di pari importo delle entrate derivanti dai
prevedibili maggiori proventi della Casa da gioco di Saint-Vincent,
che saranno iscritti sul cap. 00300 del bilancio della Regione per
lo stesso anno.
PRESIDENTE
: Metto in approvazione l'art. 4:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE
: Do lettura dell'art. 5:
Art. 5
Al bilancio di previsione della Regione per l'anno 1985 sono
apportate le seguenti variazioni in aumento:
Parte Entrata
Cap. 00300 "Tassa di concessione della Casa da Gioco di
Saint-Vincent"
L. 45.000.000
Parte Spesa
Settore 4: Promozione sociale
programma 2.2.4.10: Attività culturali - Promozione
culturale, sportiva e sociale.
Cap. 47360 (di nuova istituzione) "Spese per lo svolgimento
del programma annuale di attività della Consulta regionale per la
condizione femminile. Legge regionale 23.6.1983, n. 65".
L. 45.000. 000
La presente legge sarà pubblicata nel Bollettino Ufficiale
della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE
: Metto in approvazione l'art. 5:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE
: Metto in approvazione la legge nel suo
complesso per scrutinio segreto:
VOTAZIONE A SCRITINIO SEGRETO
ESITO DELLA VOTAZIONE
Presenti 31
Votanti 31
Favorevoli 28
Contrari 3
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK