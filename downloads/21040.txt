Consiglio Regionale della Valle d'Aosta - Oggetto del Consiglio n. 1008 del 15 dicembre 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1008 del 15 dicembre 2004 - Resoconto
OGGETTO N. 1008/XII - Realizzazione del primo autobus con motore
ad idrogeno. (Interrogazione)
Interrogazione
Appreso dagli organi di stampa che la società C.V.A. è parte
del gruppo che ha realizzato il primo autobus con motore ad
idrogeno;
i sottoscritti Consiglieri regionali
Interrogano
Il Presidente della Regione e/o l'Assessore competente per
sapere:
1) se la Giunta regionale ha preventivamente autorizzato tale
iniziativa;
2) se l'iniziativa ha comportato:
a. l'impiego delle maestranze della società ed in che
misura;
b. un sostegno finanziario e, in caso affermativo, quant'è
l'importo sostenuto e/o da sostenere;
3) se l'iniziativa è conforme allo statuto societario della
C.V.A.
F.to: Stacchetti - Viérin Marco - Comé - Lanièce
Presidente - La parola all'Assessore al bilancio, finanze,
programmazione e partecipazioni regionali, Marguerettaz.
Marguerettaz (UV) - Questa è una risposta concordata fra
l'Assessore Ferraris e il sottoscritto, Assessori competenti
rispettivamente in materia di energia e di partecipazioni. Dirò
subito che rispondo con piacere all'interrogazione, perché dà modo
di dare un minimo di visibilità ad un'iniziativa di cui ritengo si
possa andare fieri. Probabilmente, per una serie di circostanze, la
conoscenza di questo tipo di attività è da ricondurre a degli
ultimi articoli del giornale; in realtà è un'iniziativa che è
partita nel 1999, quando l'allora "CVA", cioè il ramo di azienda
non "ENEL", ma l'azienda ICE ("ILVA Centrali Elettriche") era stata
acquistata all'interno delle operazioni che tutti voi ben
conoscete. Fu allora che il Politecnico di Torino coinvolse la
"CVA" per proporre un progetto di ricerca su un autobus ad idrogeno
per la città di Torino. Il progetto prevedeva la realizzazione di
un autobus a pila combustibile funzionante ad idrogeno e un
impianto di produzione ad idrogeno partendo dall'elettrolisi
dell'acqua con utilizzo di energia elettrica da fonte rinnovabile,
ecco qual era la funzione di CVA: fornire energia elettrica per il
processo di elettrolisi. Questo tipo di iniziativa aveva ed ha come
obiettivo, oltre a quello di fornire energia elettrica, quello di
far uscire tali iniziative, che sono locali, al fine di creare dei
rapporti con una serie di aziende di livello nazionale ed
internazionale.
Nel giugno 2000 si costituì un'ATI (associazione temporanea di
imprese) a cui partecipò "CVA"; tanto per darvi alcuni elementi, i
soggetti che costituivano questa ATI erano: la "GTT S.p.a.",
società controllata dal Comune di Torino, che è l'affidataria del
trasporto urbano e sub-urbano nell'area della città e nella
cintura; l'"IRISBUS ITALIA S.p.a.", nata dalla fusione fra i
settori autobus di "IVECO" e "Renault VI", è fra i maggiori di
produttori di autobus al mondo, qui vi è un curriculum: ha
realizzato autobus derivandolo dal "CityClass" su cui è installata
la cella... insomma, soggetti di primaria importanza; "SAPIO
Produzione Idrogeno, Ossigeno s.r.l.", società del gruppo
multinazionale per "Air Producs and Chemicals Inc.", maggior
produttore italiano di idrogeno per uso industriale; "Ansaldo
Ricerche", società del "gruppo IRITEC"; "ENEA" ente per le nuove
tecnologie, l'energia e l'ambiente. Vi ho dato il panorama per
capire in quale contesto già nel 1999 si trovava la "CVA", cosa che
conosco particolarmente, perché allora ero nel collegio dei
revisori dei conti: ecco perché vado particolarmente fiero di
questo tipo di iniziativa. Il 20 novembre 2004 - ed è stato
probabilmente il "momento" che ha dato lo spunto per questa
interrogazione - è stato presentato a Torino e i primi mesi del
2005 inizierà a girare per le vie della città senza passeggeri, per
completare la sperimentazione; quindi siamo all'interno di
un'attività non da poco.
Andiamo all'aspetto economico, che credo sia un aspetto non
secondario, anche se inserito in questo quadro mi pare possa
esserci già di che complimentarsi. Il progetto ha un costo
complessivo di 6,559 milioni di euro, di cui 1.549.370 sono
finanziati dal Ministero dell'ambiente, la Regione Piemonte mette
487.253 e i 4,5 milioni di euro sono a carico dell'Associazione
temporanea di impresa (ATI). La "CVA" fino ad oggi non ha speso
nulla, salvo il tempo dedicato del direttore generale. Da gennaio
2005 inizierà la fornitura di energia all'elettrolizzatore e questo
sarà verosimilmente allo stato attuale il contributo economico al
progetto; quindi forniamo quello che rappresenta l'oggetto della
nostra attività: l'energia elettrica all'elettrolizzatore per
caricare le batterie. Queste saranno condizioni da definire e per
un quantitativo modesto, in quanto il progetto termina a maggio
2005.
Questo tipo di discorso potrebbe avere delle ricadute anche
importanti in Valle d'Aosta, perché potrebbe esserci un
prolungamento del progetto per la nostra Regione, immaginando anche
di avere un autobus ad idrogeno per la città di Aosta. Non vi è
nell'interrogazione, ma per dare completezza alla mia esposizione
rappresento che questo è in linea con altri progetti che stiamo
seguendo, in particolare attualmente la "CVA", in accordo con il
Governo regionale, ha aderito ad uno studio di fattibilità per
l'introduzione in Valle d'Aosta di sistemi energetici sostenibili
prevalentemente basati sull'integrazione di fonti rinnovabili ad
idrogeno. Abbiamo parlato e abbiamo anche avuto modo di discutere
di questa questione e non sarà la nostra Regione a creare una
"impennata" nella ricerca sull'idrogeno, ma "perdere il treno" e
non partecipare a tali iniziative sarebbe un qualcosa che non
dovremmo perdonarci, anche perché una comunità come la nostra
attenta all'inquinamento... e, immaginando anche in futuro
operazioni e attività a sostegno di iniziative che possano portare
a riconvertire i nostri impianti di riscaldamento da impianti a
combustione in impianti elettrici, con agevolazioni che potrebbero
essere messe "in cantiere", ritengo che anche la ricerca
sull'idrogeno sia particolarmente interessante. In questo progetto
potremmo prevedere un villaggio laboratorio: definizione di un
insediamento abitativo di piccole dimensioni, in cui realizzare un
sistema di impianti e servizi atti a produrre e ad utilizzare la
quantità di idrogeno necessaria per soddisfare i bisogni di energia
per usi termici, per riscaldamento e produzione di acqua
idrosanitaria per tre tipologie di edifici e per azionare un
veicolo del tipo cosiddetto "ZEV" (zero emissioni veicoli) per il
trasporto di merci e persone. Verrà inoltre analizzata la
possibilità di trasferire i risultati ad altre località della Valle
d'Aosta idonee a quel tipo di applicazione. In questo momento la
sperimentazione è con il Comune di Chamois: lo abbiamo individuato
anche perché potrebbe essere un comune con un suo significato, in
quanto non vi sono veicoli al suo interno. Il progetto industriale
verifica la possibilità di trasferire l'esperienza realizzata nel
villaggio laboratorio su una scala ridotta per estensione
territoriale e popolazione ad altri territori con le medesime
caratteristiche di sensibilità ambientale e vocazione turistica, ma
di estensione e livello economico molto maggiore.
Il progetto di ricerca e formazione - e questo è un altro
"volet" che deve essere preso in considerazione - deve prevedere
corsi di "master" o di laurea sui temi dell'ingegneria e
dell'economia delle fonti rinnovabili e dell'idrogeno in territori
sensibili: dobbiamo costruire delle "intelligenze" in Valle d'Aosta
che siano preparate, perché solo con delle "intelligenze" locali
riusciamo a progredire, quindi la valorizzazione del laboratorio
territoriale per attrarre l'attenzione della comunità scientifica
con benefiche ricadute sul sistema economico del turismo in termini
di visite guidate, convegni... inoltre, l'istituzione di una scuola
estiva internazionale sui temi dell'energia e dell'ambiente a
disposizione dei corsi di dottorato di università italiane e
straniere. Il costo di tale studio, che non c'entra con
l'interrogazione, ma che "ad abundantiam" ho voluto esporvi, è di
100.000 euro. Questa pertanto è un'iniziativa che parte da lontano,
con un suo contesto e credo possa essere un'iniziativa da divulgare
in modo particolare.
Presidente - La parola al Consigliere Stacchetti.
Stacchetti (SA) - Della relazione dell'Assessore devo solo
complimentarmi, sono più che soddisfatto e la curiosità relativa
all'articolo è decisamente appagata.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK