Consiglio Regionale della Valle d'Aosta - Oggetto del Consiglio n. 4528 del 13 aprile 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4528 del 13 aprile 1993 - Resoconto
OGGETTO N. 4528/IX Disegno di legge: "Interventi per lo
sviluppo delle piste destinate alla pratica agonistica dello sci
alpino e per il loro utilizzo".
Presidente
Dichiaro aperta la discussione
generale. Nessun Consigliere chiede di intervenire?
Si passa all'esame dell'articolato. Do lettura dell'articolo
1:
Articolo 1 (Finalità)
1. Allo scopo di favorire lo sviluppo dello sci, la Regione
Valle d'Aosta promuove la realizzazione di un programma di
interventi per il potenziamento di infrastrutture agonistiche per
lo sci alpino, da attuarsi in armonia con le esigenze della pratica
turistica degli sport della neve.
Presidente
Pongo in votazione l'articolo 1.
Esito della votazione:
Presenti, votanti e favorevoli: 23
Il Consiglio approva all'unanimità
Presidente
Do lettura dell'articolo 2:
Articolo 2 (Programma di interventi)
1. Il programma di interventi di cui all'articolo 1 è
predisposto dalla Commissione prevista all'articolo 7, ed è
approvato dal Consiglio regionale su proposta della Giunta.
2. Le infrastrutture destinate alla pratica agonistica dello sci
alpino individuate nel programma di cui al comma 1 sono:
a) piste per discipline veloci, destinate alle competizioni di
discesa libera e super gigante e aventi caratteristiche rispondenti
a quelle previste per l'omologazione internazionale;
b) stadi di slalom, destinati alle competizioni di slalom
gigante e speciale e aventi caratteristiche rispondenti a quelle
previste per l'omologazione internazionale;
c) piste di slalom, destinate alle competizioni di slalom
gigante e speciale e aventi caratteristiche rispondenti a quelle
previste per l'omologazione nazionale o zonale.
Presidente
Pongo in votazione l'articolo 2.
Esito della votazione:
Presenti, votanti e favorevoli: 23
Il Consiglio approva all'unanimità
Presidente
Do lettura dell'articolo 3:
Articolo 3 (Finanziamenti per infrastrutture)
1. La Regione concede a soggetti che assolvono alla funzione di
gestori di piste, ai sensi della legge regionale 17 marzo 1992, n.
9, concernente "Norme in materia di esercizio ad uso pubblico di
piste di sci", contributi in conto capitale per la realizzazione
delle infrastrutture individuate nel programma di cui all'articolo
2, comma 1, nella seguente misura:
a) fino ad un massimo del 60 per cento delle spese ritenute
ammissibili per investimenti fino al limite di lire 500
milioni;
b) fino ad un massimo del 40 per cento delle spese ritenute
ammissibili per investimenti eccedenti l'importo di cui al punto
a).
2. I finanziamenti di cui al comma 1 sono finalizzati
esclusivamente ad impianti che conseguano l'omologazione e per
l'utilizzo dei quali siano stipulate le convenzioni di cui
all'articolo 9.
Presidente
Pongo in votazione l'articolo 3.
Esito della votazione:
Presenti, votanti e favorevoli: 23
Il Consiglio approva all'unanimità
Presidente
Do lettura dell'articolo 4:
Articolo 4 (Presentazione delle domande)
1. Le domande finalizzate ad ottenere i contributi di cui alla
presente legge sono inoltrate all'Assessorato del turismo, sport e
beni culturali, Servizio infrastrutture ricreativo-sportive,
corredate dalla seguente documentazione:
a) progetto esecutivo per le autorizzazioni edilizie degli
interventi ambientali, delle infrastrutture e degli impianti
previsti, corredato della relativa perizia geologica;
b) relazione che, anche con riferimento al progetto, attesti e
verifichi l'esistenza e il rispetto delle condizioni
fisico-funzionali necessarie per ottenere la prevista
omologazione;
c) stima dettagliata dei costi di realizzazione;
d) diagramma del previsto sviluppo dei lavori e programma di
spesa;
e) parere di merito del comune territorialmente interessato in
ordine all'intervento previsto;
f) dichiarazione del Sindaco del comune territorialmente
interessato che attesti la conformità delle opere agli strumenti
urbanistici nonché le modalità e le eventuali condizioni per il
rilascio della concessione edilizia, se necessaria;
g) attestazione di conformità dei progetti presentati ai
regolamenti tecnici per l'omologazione, rilasciata, nell'ambito
delle rispettive competenze, dagli organismi ufficiali della
Fédération internationale de ski (F.I.S.), della Federazione
italiana sport invernali (F.I.S.I.) o dell'Associazione sport
invernali Valle d'Aosta (A.S.I.V.A.);
h) proposta di convenzione che disciplina le modalità di
utilizzo delle infrastrutture.
2. I comuni sono tenuti ad esprimere e rilasciare il parere di
cui al comma 1, punto e) entro novanta giorni dalla data di
ricevimento della richiesta da parte dei soggetti gestori; il
mancato rilascio del parere nel termine indicato equivale a
espressione di parere favorevole.
Presidente
Pongo in votazione l'articolo 4.
Esito della votazione:
Presenti, votanti e favorevoli: 23
Il Consiglio approva all'unanimità
Presidente
Do lettura dell'articolo 5:
Articolo 5 (Istruttoria)
1. Il Servizio infrastrutture ricreativo-sportive
dell'Assessorato del turismo, sport e beni culturali provvede a
verificare l'ammissibilità formale della documentazione, a
stralciare le spese non ritenute ammissibili e, ove occorra. a
ridurre l'entità delle spese ammissibili avuto riguardo anche al
tipo di omologazione e all'importanza delle attività e delle utenze
previste.
2. Le domande, unitamente ai progetti e alle valutazioni
preliminari formulate dall'Ufficio competente, vengono trasmesse e
sottoposte all'esame della Commissione tecnica di cui all'articolo
7 entro i tre mesi successivi al termine di presentazione.
3. Entro i successivi due mesi dalla espressione di parere da
parte della Commissione le istanze formano oggetto di proposta di
provvedimento alla Giunta regionale.
Presidente
Pongo in votazione l'articolo 5.
Esito della votazione:
Presenti, votanti e favorevoli: 23
Il Consiglio approva all'unanimità
Presidente
Do lettura dell'articolo 6:
Articolo 6 (Spese ammissibili)
1. Sono ammissibili a finanziamento spese per:
a) interventi di formazione delle piste;
b) sistemazioni idrogeologiche e ambientali finalizzate al
corretto inserimento e mantenimento delle piste;
c) installazioni di sicurezza e di protezione lungo le
piste;
d) opere, fabbricati di servizio, reti e impianti tecnologici
funzionalmente connessi allo svolgimento delle attività agonistiche
e alla gestione delle infrastrutture;
e) spese tecniche di progettazione e direzione dei lavori di
opere e impianti.
2. Per le piste per le discipline veloci e stadi di slalom sono
altresì ammissibili a finanziamento spese per:
a) opere, fabbricati di servizio, reti e impianti tecnologici
per le riprese televisive;
b) opere e fabbricati di servizio destinati al pubblico e
relativi impianti tecnologici;
c) impianti di illuminazione.
Presidente
Pongo in votazione l'articolo 6.
Esito della votazione:
Presenti, votanti e favorevoli: 23
Il Consiglio approva all'unanimità
Presidente
Do lettura dell'articolo 7:
Articolo 7 (Commissione tecnica)
1. È costituita presso l'Assessorato del turismo, sport e beni
culturali, una Commissione tecnica composta da:
a) il Dirigente dell'Ufficio regionale del turismo e sport, con
compiti di Coordinatore;
b) il Dirigente dell'Ufficio regionale di tutela
dell'ambiente;
c) un rappresentante dell'A.S.I.V.A.;
d) un rappresentante dell'Associazione valdostana impianti a
fune (A.V.I.F.);
e) un tecnico esperto incaricato dalla Giunta regionale.
2. L'assistenza e le funzioni tecniche del Comitato nonché
l'espletamento delle attività di segreteria sono affidate al
Servizio infrastrutture ricreativo-sportive dell'Assessorato del
turismo, sport e beni culturali, che a ciò provvede con il proprio
personale.
3. I dirigenti di cui al comma 1, punti a), e b), possono
delegare in tutto o in parte, ad altro funzionario dei rispettivi
uffici, i compiti loro assegnati; le associazioni di cui al comma
1, punti c) e d), designano un supplente atto a sostituire il
titolare nei casi di impedimento.
4. Compiti della Commissione tecnica sono:
a) formulare una proposta di programma di interventi per il
potenziamento di infrastrutture agonistiche per lo sci alpino,
definendo specifici indirizzi e criteri programmatici, tenuto
altresì conto delle categorie di infrastrutture di cui all'articolo
2, avuto anche riguardo:
1) alle esigenze di infrastrutture per l'organizzazione di
competizioni sportive in rapporto ai prevedibili benefici in
termini promozionali che la Regione può conseguire, nonché alla
conformità delle condizioni delle
località regionali ai
requisiti richiesti per ottenere l'omologazione F.I.S. e
l'assegnazione di competizioni internazionali;
2) alle esigenze e all'entità delle prevedibili attività
agonistiche e promozionali, in relazione anche alla potenzialità
dei comprensori;
3) all'obiettivo di ottimizzare la spesa regionale, in relazione
alle risorse disponibili e in relazione alle necessità di
riequilibrio territoriale di infrastrutture e di servizi.
b) selezionare i progetti da realizzare sulla base del programma
approvato dal Consiglio regionale e formulare proposte alla Giunta
regionale in ordine all'entità dei finanziamenti e alle percentuali
di intervento;
c) fornire eventualmente indirizzi, indicazioni e suggerimenti
in merito alle soluzioni tecniche dei progetti selezionati;
5. La Commissione, con riferimento alla necessità di acquisire
pareri tecnici necessari allo svolgimento dei compiti alla stessa
affidati, può avvalersi anche delle prestazioni di consulenti
esterni all'Amministrazione oltre che di consulenti ufficiali
F.I.S.; alla nomina dei consulenti provvede la Giunta regionale, su
proposta dell'Assessorato al turismo, sport e beni culturali.
6. Le riunioni della Commissione sono valide con la presenza
della maggioranza dei membri e le decisioni sono assunte con almeno
tre voti favorevoli.
7. L'istruttoria della Commissione deve essere espletata, salvo
non si presentino condizioni che rendono necessaria la sospensione
dei termini, entro tre mesi dalla data di trasmissione delle
istanze da parte del servizio competente per l'istruttoria
preliminare.
8. Ai membri della Commissione non dipendenti della Regione
spetta un gettone di presenza giornaliero di lire 100.000, al lordo
delle ritenute di legge; al tecnico incaricato spettano le
competenze previste dal relativo ordinamento professionale.
9. La Giunta regionale, a decorrere dall'anno 1995, è
autorizzata alla rivalutazione annua del valore del gettone di cui
al comma 8, con riferimento agli indici finanziari in vigore
all'inizio di ogni anno pubblicati sulla Gazzetta Ufficiale della
Repubblica italiana.
Presidente
Pongo in votazione l'articolo 7.
Esito della votazione:
Presenti, votanti e favorevoli: 23
Il Consiglio approva all'unanimità
Presidente
Do lettura dell'articolo 8:
Articolo 8 (Modalità di erogazione dei finanziamenti)
1. L'erogazione dei finanziamenti e disposta, su richiesta del
Servizio infrastrutture ricreativo-sportive. anche in acconto e
fino all'ottanta per cento della somma globalmente spettante, in
base al procedere dei lavori e previa presentazione, da parte del
beneficiario, di documento comprovante la regolarità delle
realizzande opere.
2. Le erogazioni di cui al comma 1 sono altresì subordinate alla
previa stipula delle convenzioni di cui all'articolo 9.
3. Il saldo dei contributi potrà essere disposto solamente
previa presentazione dei certificati comprovanti l'omologazione
delle piste.
Presidente
Pongo in votazione l'articolo 8.
Esito della votazione:
Presenti, votanti e favorevoli: 23
Il Consiglio approva all'unanimità
Presidente
Do lettura dell'articolo 9:
Articolo 9 (Gestione delle piste)
1. Le modalità di gestione e di utilizzo delle piste per le
discipline veloci e degli stadi di slalom realizzati con i benefici
della presente legge sono definite, sulla base di apposite
convenzioni, in accordo tra i soggetti beneficiari e la Regione
Valle d'Aosta. sentita l'A.S.I.V.A..
2. Le modalità di gestione e di utilizzo delle piste di slalom
realizzate con i benefici della presente legge sono definite, sulla
base di apposite convenzioni, in accordo tra i soggetti beneficiari
e l'A.S.I.V.A..
Presidente
Pongo in votazione l'articolo 9.
Esito della votazione:
Presenti, votanti e favorevoli: 23
Il Consiglio approva all'unanimità
Presidente
Do lettura dell'articolo 10:
Articolo 10 (Delega ai comuni)
1. Eventuali oneri e incombenze previste a carico della Regione
possono essere delegate ai comuni territorialmente interessati
dalle infrastrutture.
2. In tale caso le convenzioni di cui all'articolo 9, comma 1,
sono stipulate in accordo tra i soggetti beneficiari e i comuni
territorialmente interessati, sentita l'A.S.I.V.A..
Presidente
Pongo in votazione l'articolo 10.
Esito della votazione:
Presenti, votanti e favorevoli: 23
Il Consiglio approva all'unanimità
Presidente
Do lettura dell'articolo 11:
Articolo 11 (Modalità di decisione)
1. La Giunta regionale è autorizzata ad assumere ogni
determinazione in merito ai finanziamenti, alle nomine, alle
deleghe e agli atti comunque previsti e necessari per
l'applicazione della presente legge.
Presidente
Pongo in votazione l'articolo 11.
Esito della votazione:
Presenti, votanti e favorevoli: 23
Il Consiglio approva all'unanimità
Presidente
Do lettura dell'articolo 12:
Articolo 12 (Norme finanziarie)
1. Le spese derivanti dall'applicazione della presente legge,
stabilite per l'anno 1993 in lire 250 milioni e per gli anni 1994 e
1995 in lire 600 milioni annue, graveranno sui capitoli di nuova
istituzione indicati all'articolo 13 e sui corrispondenti capitoli
dei futuri bilanci.
2. Alla copertura degli oneri di cui al comma 1 si provvede:
- per l'esercizio 1993 mediante utilizzo per lire 250 milioni
dello stanziamento iscritto al capitolo 69020, a valere
sull'accantonamento previsto all'allegato n. 8 del bilancio della
Regione per l'anno 1993, concernente: Realizzazione di un'area
attrezzata di interesse turistico in Aosta (Interventi settoriali -
Turismo - punto D.6.5.7);
- per gli esercizi 1994 e 1995 mediante utilizzo, per lire 600
milioni annue dello stanziamento iscritto al capitolo 69020 del
bilancio pluriennale della Regione per gli anni 1993/1995.
3. A decorrere dall'anno 1994, alla eventuale rideterminazione
della spesa per l'applicazione della presente legge si provvederà
con legge di bilancio ai sensi dell'articolo 17 della legge
regionale 27 dicembre 1989, n. 90, concernente "Norme in materia di
bilancio e di contabilità generale della Regione Valle
d'Aosta".
Presidente
Pongo in votazione l'articolo 12.
Esito della votazione:
Presenti, votanti e favorevoli: 23
Il Consiglio approva all'unanimità
Presidente
Do lettura dell'articolo 13:
Articolo 13 Variazioni di bilancio)
Al bilancio di previsione della Regione per l'anno finanziario
1993 sono apportate le seguenti variazioni:
parte spesa
a) in diminuzione:
capitolo 69020 "Fondo globale per il finanziamento di spese di
investimento"
lire 250.000.000
b) in aumento:
programma regionale 2.2.2.12. codificazione
2.1.2.4.1.3.10.24.09. capitolo 64645 (di nuova istituzione)
"Contributi per gli interventi di sviluppo delle piste destinate
alla pratica agonistica dello sci alpino e per il loro
utilizzo"
legge regionale , n., articolo 3
lire 245.000.000
c) in aumento:
programma regionale 2.2.2.12. codificazione
2.1.1.4.2.2.10.24.09. capitolo 64647 (di nuova istituzione) "Spese
per il funzionamento della Commissione tecnica per lo sviluppo
delle piste destinate alla pratica agonistica dello sci alpino e
per il loro utilizzo"
legge regionale , n., articolo 7
lire 5.000.000
Presidente
Pongo in votazione l'articolo 13.
Esito della votazione:
Presenti, votanti e favorevoli: 23
Il Consiglio approva all'unanimità
Presidente
Do lettura dell'articolo 14:
Articolo 14 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo dello Statuto speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
Presidente
Pongo in votazione l'articolo 14.
Esito della votazione:
Presenti, votanti e favorevoli: 23
Il Consiglio approva all'unanimità
Presidente
Pongo in votazione la legge nel suo
complesso.
Esito della votazione:
Presenti, votanti e favorevoli: 24
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK