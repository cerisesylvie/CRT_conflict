Consiglio Regionale della Valle d'Aosta - Oggetto del Consiglio n. 1066 del 11 marzo 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1066 del 11 marzo 2015 - Resoconto
OGGETTO N. 1066/XIV - Interpellanza: "Istituzione di una
commissione di controllo sull'attività svolta dai "porteurs"
nell'ambito della Casa da gioco".
Presidente
- La parola al collega Ferrero.
Ferrero (M5S)
- Grazie Presidente.
Intanto faccio subito una precisazione: quando parlo di
commissione di controllo, parlo di una commissione interna alla
Casa da gioco e non di una commissione di controllo consiliare,
tanto per capirci, perché quello è importante. La questione
riguarda - e ne avevamo già fatto accenno durante la precedente
interpellanza - i
porteurs
. I
porteurs
al Casinò sono
delle persone, dei professionisti che sono incaricati di portare a
giocare al Casinò dei giocatori particolarmente facoltosi e di dar
loro una serie di servizi, di agevolarli nell'ingresso al Casinò
con quel metodo che viene chiamato del "Casinò junket", fanno una
specie di pacchetto che prevede una serie di servizi gratuiti, che
consentono di stimolare il cliente a venire al Casinò. Ovviamente
questi servizi sono gratuiti per il cliente, ma costano alla Casa
da gioco, di conseguenza, costano ai valdostani. Per i clienti che
hanno le famose carte, quelle platino o comunque quelle carte
particolari, c'è in offerta la permanenza nel cinque stelle,
vengono offerti i pasti, alle volte viene offerto anche l'accesso
alla zona benessere e altre volte vengono offerti addirittura altri
servizi. Possiamo immaginare che un cliente del genere portato dai
porteurs
, magari con qualcuno al seguito, familiare o
chiunque, possa costare alcune migliaia di euro nel fine settimana.
Noi ci chiediamo: bisogna avere...comunque bisogna fare una
verifica se questi soldi spesi poi ritornano effettivamente nelle
casse della Casa da gioco in termini di giocate, non sappiamo se
questo viene fatto e quindi ce lo chiediamo.
Ci interessa sapere anche qual è la spesa sostenuta nell'ultimo
anno per i
porteurs
, perché ovviamente vengono pagati a
provvigione; ci interessa sapere quanti sono questi
porteurs
che operano nella Casa da gioco e soprattutto come viene calcolata
la provvigione, perché la provvigione sarà calcolata in
percentuale, ma in percentuale su che cosa? Questo è un punto
interrogativo, un punto interrogativo che ha portato, ad esempio,
altre case da gioco per alcuni periodi ad eliminare completamente i
porteurs
, perché? Perché se si faceva il conto di quello che
si dava gratuitamente ai clienti, di quello che ti costava il
porteur
e effettivamente di quello che poi giocava il
porteur
, ti conveniva disdire il contratto e lasciar
perdere, perché il Casinò ci rimetteva e il nostro Casinò, la
nostra Casa da gioco in questo periodo non può certo permettersi di
avere un buco da una parte e un buco dall'altra, perché di buchi ce
ne sono già diversi. Aspetto quindi di sentire le delucidazioni per
poi replicare.
Presidente -
Grazie collega. Per la risposta, la parola
all'Assessore Perron.
Perron (UV)
- Grazie Signor Presidente.
La spesa complessiva per i compensi erogati ai segnalatori che
operano sul mercato nazionale riferito al 2014 ammonta a 1.087.000
euro. In totale la Casa da gioco ha cinque collaboratori esterni: i
contratti riguardano un soggetto fisico e quattro soggetti
giuridici. L'attività di segnalatore di clientela, che si ritiene
strategica per tutti i Casinò di grandi e medie dimensioni, è
fondamentale - questo a giudizio anche della Casa da gioco - per
l'acquisizione di nuovi giocatori, per la loro successiva
fidelizzazione, in quanto garantisce la presenza di clientela di
elevato potenziale, proveniente soprattutto da zone geografiche non
di prossimità, dov'è molto più facile acquisirle con un normale
rapporto di
marketing
, non così personalizzato, dove quindi
le strutture interne alla Casa da gioco a volte hanno difficoltà ad
operare per logistica e per costi. I compensi per la segnalazione
sono fissi, vengono erogati per ogni presenza giornaliera del
giocatore nelle case da gioco e il calcolo del compenso si basa
sulla rilevazione puntuale e precisa del volume di gioco espresso
dal giocatore, in percentuale quindi sulla sua resa. Si tratta di
un processo informatizzato che determina in modo molto puntuale le
caratteristiche di gioco del cliente, il gioco preferito, la resa
del gioco preferito, i tempi di gioco, la tipologia delle giocate,
la media delle puntate e il volume di gioco. Tutte queste
informazioni quindi vengono tracciate in modo molto puntuale e
preciso da un reparto dedicato, che trasmette poi un
report
alla direzione competente, che provvede al suo inserimento in un
sistema informatico aziendale. Esiste quindi un apposito
software
, che, sulla base di questi dati, nel rispetto degli
standard che le ho già detto, elabora una resa teorica giornaliera
del giocatore. Il compenso quindi a questo punto viene erogato su
base percentuale, che non si rende noto per ovvie ragioni, collega,
anche di concorrenza con altri casinò, rispetto alla resa teorica
giornaliera automaticamente calcolata dal sistema.
L'attività relativa ai segnalatori quindi è costantemente e
puntualmente monitorata e oggetto di continue valutazioni. Si
ritiene la redditività di quest'attività commerciale importante,
essa rappresenta un importante apporto al fatturato totale con
margini positivi molto elevati nella misura di diversi milioni di
euro. Nel complesso l'attività che è svolta dai procacciatori di
clientela, come le dicevo, è costantemente monitorata da tutti gli
organi di controllo aziendale, tra cui l'organismo di vigilanza e
dal collegio sindacale e si ritiene che non rappresenti una
criticità sotto il profilo gestionale. Esistono già, come per le
altre attività caratteristiche della gestione, strumenti efficaci
di controllo di queste funzioni e quindi non si ravvisa al momento
la necessità di istituire ulteriori organismi di controllo, come
quello che lei citava nell'interpellanza. Grazie.
Presidente -
Grazie Assessore. La parola al collega
Ferrero.
Ferrero (M5S)
- Grazie Presidente.
Ringrazio l'Assessore per la mega "supercazzola" di risposta,
direi che sinceramente me l'aspettavo, d'altronde sapevo già prima
qual era la situazione, resa teorica, monitoraggi, si parla di cose
che sono generiche, si parla di cose che sono indeterminate, perché
d'altronde un vero controllo sulla resa dei
porteurs
si
potrebbe effettuare se ci fossero delle
fiches
che sono
segnate, allora a quel punto si saprebbe quanto viene cambiato,
quanto viene giocato, quanto rimane nelle casse del Casinò; qui non
viene fatto nessun controllo. Io vi leggo, tanto il mio intervento
è sempre molto breve, quattro righe di un articolo che riguardava
quello che succedeva a Sanremo:
"a differenza della maggior
parte delle case da gioco italiane e straniere, i porteurs
sanremesi percepivano una commissione sulla base del denaro
cambiato e non quello giocato dai clienti delle loro scuderie, i
quali utilizzavano il Casinò alla stregua di un bancomat, come ha
sottolineato il Procuratore della Repubblica Roberto Cavallone,
titolare dell'inchiesta sui furti ai tavoli verdi ora estesa anche
alla gestione dei porteurs. In pratica, a fronte del deposito di un
assegno a garanzia, ottenevano un credito in fiches, che solo in
minima parte veniva puntato alla roulette, come si dice in gergo,
si limitavano a fare il giro del tavolo"
. Come facciamo a
sapere noi, che siamo dei sospettosi, che non si facciano degli
strani giri di tavolo? In base a quello che mi ha detto l'Assessore
non c'è...c'è un
software
, cos'è un
software
? È un
programma che segue il giocatore dal momento in cui cambia, cioè
voi sapete quanto la persona cambia, quanto la persona gioca,
quanto la persona perde? È questo che mi ha detto Assessore?
Secondo me, in base alle informazioni che mi ha dato, questo è
impossibile.
Anche in questo caso quindi, a fronte di 1.087.000 euro - a
questi ci sono da aggiungere tutte le spese del cinque stelle di
queste persone che vengono alle volte con al seguito anche due o
tre persone -, questi vengono, mangiano, bevono alla faccia nostra,
certo alzeranno il calice e diranno: "salute alla Valle
d'Aosta"...non sappiamo quanto giocano, non sappiamo quanto
cambiano, non sappiamo quanto rendono, e allora? E poi voi volete
iniziare con il vostro Amministratore delegato - spero uscente -
Frigerio a bastonare i dipendenti, che, per carità, lo sappiamo che
sono pagati troppo, ma perché iniziare dai dipendenti quando non
c'è un minimo di monitoraggio su nessuna delle attività? Perché
sono uscito dalla
task force
? Perché non c'era nessun tipo
di informazione che riguardava queste criticità di gestione, i
soldi vengono buttati al vento e distribuiti con disinvoltura e poi
dopo la prima cosa che c'è da fare, la più semplice è: "tagliamo i
soldi al personale". Tagliate i soldi al personale, ma se lasciate
queste cose in piedi, non funzionerà lo stesso la questione, perché
i riscontri devono essere fatti, un
software
...ma fatemelo
vedere questo
software
, che lo vendiamo in tutto il mondo e
diventiamo ricchi, ma per favore!
Presidente -
Punto 17 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK