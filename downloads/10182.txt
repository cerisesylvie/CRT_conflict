Consiglio Regionale della Valle d'Aosta - Oggetto del Consiglio n. 1175 del 18 aprile 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1175 del 18 aprile 1990 - Resoconto
OGGETTO N. 1175/IX - Sussidi regionali erogati ai detenuti
presso la casa circondariale di Brissogne.
(Interrogazione).
Presidente - Do lettura della interrogazione presentata dai
Consiglieri Mafrica e Bajocco:
INTERROGAZIONE
Nel corso di una recente visita alla Casa Circondariale di
Brissogne è stato nuovamente sollevato il problema
dell’esiguità dei sussidi regionali concessi ai
detenuti e della lunghezza dei tempi che intercorrono tra la
richiesta e l’erogazione degli stessi.
Ciò premesso i sottoscritti Consiglieri regionali del Gruppo
comunista
interrogano
il Presidente della Giunta regionale per conoscere:
1) il numero di sussidi erogati a detenuti nel corso degli
ultimi dodici mesi e la loro entità media;
2) quali iniziative possono essere prese per accorciare i tempi
di erogazione di detti sussidi.
Presidente
- Ha chiesto di parlare
l’Assessore alla Sanità ed Assistenza Sociale
Lanièce, ne ha facoltà
Lanièce (DC)
- La Giunta regionale ha disposto che agli
interventi assistenziali a sostegno dei carcerati e dei dimessi
dalla casa circondariale di Brissogne si provveda in via
d’urgenza, su richiesta degli interessati e su
proposta di un assistente sociale o della direzione della stessa
casa circondariale. Detta richiesta, munita del visto
dell’assessore competente e di un funzionario di
carriera direttiva, consentirà all’economo regionale
di effettuare pagamenti in contanti, sino
all’ammontare della spesa impegnata in via
immediata.
Rispondendo al primo punto, dal 1° marzo al 15 aprile 1989 sono
state inoltrate trentatré domande di sussidio da parte di detenuti
ristretti presso la casa circondariale di Brissogne; tali domande
sono state tutte soddisfatte mediante erogazione di un sussidio
medio di 50mila lire procapite.
Tale sussidio può essere richiesto più volte dallo stesso
detenuto se porta il parere favorevole da parte della direzione
della casa.
Per quanto riguarda il punto 2, la procedura della erogazione
dei sussidi può essere completata nell’arco di una
giornata, cioè le domande che arrivano dal carcere con il visto noi
le liquidiamo in giornata; delegato a questo è il rag. Manzo della
direzione, il quale arriva con le domande e in giornata
l’economo gli dà i soldi. Bisogna tener conto che
molte volte, se vi sono solo due o tre domande, non le portano, ma
aspettano di avere un certo numero.
Attualmente abbiamo circa quindici domande ferme in attesa del
codice fiscale, perchè la nuova procedura prevede che per la
erogazione dei contributi dobbiamo avere il numero di codice
fiscale da parte del beneficiario del contributo. A questo
proposito tramite telefono il rag. Manzo ha fatto sapere che in
questi giorni verrà con tutti i numeri di codice e noi liquideremo
immediatamente le cifre ammesse a contributo.
Fino alla fine del 1988 il contributo medio erogato, parlo
sempre di persone ristrette, era di 30mila lire; nel 1989 con
accordi presi anche con la direzione della casa è stato elevato a
50mila lire.
Per quanto concerne invece i dimessi, il contributo varia a
seconda delle condizioni di bisogno. I dimessi fanno domanda,
l’assistente sociale va ad accertare se le
condizioni espresse sulla domanda da parte del dimesso
corrispondono a verità, e lì la media è molto più alta variando
dalle 200 alle 500mila lire.
Presidente
- Ha chiesto di parlare il Consigliere
Mafrica, ne ha facoltà.
Mafrica (PCI)
- Sulla entità di questi sussidi mi sembra
che si potrebbe anche prendere in considerazione
l’ipotesi di elevare la quantità, perchè dice
l’Assessore che si possono anche fare più domande,
comunque viene lamentato dai detenuti un tempo che risulta
superiore a quello che lui dice. Non so dove questo tempo venga
impiegato, di fatto c’è stata una lamentela su
questo aspetto. Allora, se l’entità è di 50mila
lire, rifare la domanda dopo un mese o dopo due può comportare dei
problemi; forse varrebbe la pena esaminare il raddoppio di questa
cifra.
Per quello che riguarda i tempi, prendo atto di quanto dichiara
l’Assessore, ovvero che per quanto riguarda la
Regione i tempi sono ridottissimi. Verificheremo ancora come Gruppo
quali altre ragioni possono portare a tempi che sono stati
lamentati come più lunghi per vedere se possono essere ridotti,
perchè qui si tratta di intervenire a favore di persone che magari
dopo qualche mese non sono più in Valle, quindi il tempo ha la sua
importanza.
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK