Consiglio Regionale della Valle d'Aosta - Oggetto del Consiglio n. 988 del 23 ottobre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 988 del 23 ottobre 2019 - Resoconto
OGGETTO N. 988/XV - Interrogazione a risposta immediata:
"Rapporti intercorrenti tra la Regione ed Enti pubblici o privati
turchi".
Rini (Presidente)
- Passiamo ora al punto n. 5.01
dell'ordine del giorno. La parola per l'illustrazione alla collega
Pulz.
Pulz (ADU VDA) -
Nel nord della Siria al confine con la
Turchia, in Rojava in questo momento stanno morendo delle persone,
oltre alle partigiane e ai partigiani curdi, decine di civili tra
cui donne e bambini, chi è sfuggito all'Isis ora muore sotto le
bombe dei caccia turchi, oppure rischia di essere torturato,
stuprato e ho ucciso dalle milizie islamiste sostenute da Erdogan,
così com'è accaduto a Hevrin Khalaf, la
leader
curda che
lottava per l'uguaglianza delle donne in Siria e la cui eredità
ideale sta continuando a dare spirito alla lotta, magari anche ad
altre lotte grazie al suo intenso motto: "un giorno, quando le cose
andranno bene, ti guarderai indietro e ti sentirai orgoglioso di
non essersi arreso". Per i curdi però la lotta estrema, come
sappiamo, è questione di vita o di morte. Amnesty International
insieme ad altre organizzazioni denuncia continue violazioni dei
diritti umani e la risposta europea nei confronti della democratura
Turca è ancora troppo timida. Ne dibatteremo ancora in questo
Consiglio perché già la settimana scorsa, come ha detto la
Presidente anche stamattina, sono state depositate delle
risoluzioni di condanna dell'aggressione militare della Turchia
alla Siria, alla Comunità curda in particolare. Vi è stata la
sottoscrizione da parte di tutta la maggioranza e forse c'è un
accordo in corso anche con la maggioranza per un testo
condiviso.
La Valle d'Aosta, regione di montagna come quei luoghi
martoriati, comunità da sempre promotrice di valori come
l'autonomia e il federalismo, oggi resi quanto mai attuali dai
curdi e dal loro esperimento di federalismo democratico, può e deve
fare la sua parte, per quanto limitata certamente, per risvegliare
l'Italia e l'Europa. Il primo passo è capire se la Regione abbia
attualmente degli interessi con Enti turchi. Nel nostro recente
passato altri Governi regionali, alcuni partecipati anche da membri
dell'attuale minoranza che erano già qui, hanno collaborato con il
Regime turco. Ricordo la sfortunata acquisizione della Feletti da
parte... come sappiamo la storia della Captain Gida, attualmente la
Feletti è stata rilevata da una multinazionale che ha sede in
Olanda e che auspichiamo non nasconda nuovamente capitali turchi.
Finisco subito...
Presidente -
Concluda, collega, sono
question
time...
Pulz (ADU VDA) -
... c'era stata la strana edizione dei
Giochi militari ad Aosta.
Noi quindi chiediamo sostanzialmente se la Regione abbia ancora
attualmente in corso rapporti con gli Enti pubblici o anche privati
turchi.
Presidente -
La parola al presidente Fosson.
Fosson (PNV-AC-FV) -
Da una rapida ricognizione
effettuata presso le strutture dell'Amministrazione regionale fatta
velocemente, perché chiaramente questa è una risposta immediata,
risulta che attualmente non vi sono in corso rapporti con Enti
pubblici o privati turchi. Per completezza d'informazione,
l'Assessorato alle finanze, attività produttive artigianato segnala
che l'Istituto per il commercio estero di Roma, all'inizio del
corrente mese di ottobre, si è fatto tramite per chiedere
all'Amministrazione regionale di fissare un incontro con i
rappresentanti della
holding
olandese ma di origine turche
Ortu, che, per mezzo della società italiana Dolcella S.r.l., ha
recentemente acquistato in asta fallimentare lo stabilimento ex
Feletti di Pont-Saint-Martin. Al momento non sono seguiti altri
contratti. Rimangono, come abbiamo visto l'altro giorno con lei,
ancora dei pezzetti di cioccolato turco, ma penso che sia l'ultima
cosa.
Presidente -
Per la replica, la parola alla collega
Pulz.
Pulz (ADU VDA) -
Grazie, Presidente, per queste buone
notizie. Le associazioni valdostane, quelle che hanno promosso
l'incontro dibattito che si è svolto la settimana scorsa
sull'aggressione militare da parte turca alla Comunità curda, ARCI,
ANPI, CGIL Legambiente, oltre che le Associazioni Espace Populaire
e Libera Valle d'Aosta, Refugees Welcome VdA, la Rete Antirazzista,
ValleVirtuosa, Dora Donne in Valle d'Aosta e l'Area Democratica,
hanno infatti chiesto tra le altre cose alla Regione di farsi
promotrice presso il Governo nazionale, affinché sia effettuato
attraverso il Consiglio di sicurezza delle Nazioni Unite un embargo
economico alla Turchia, oltre chiaramente a vietare la vendita
delle armi, che sono spesso purtroppo in gran parte
made in
Italy
. La nostra interrogazione va proprio in quella stessa
ottica, cioè attuare qualsiasi tipo di collaborazione anche nel
nostro piccolo, per la nostra piccola fetta di responsabilità, che
però va assunta fino in fondo, perché, per quanto limitata, ce n'è
sempre una affinché cessino immediatamente le ostilità. La
ringraziamo quindi per queste informazioni e per questa presa di
posizione, che arriverà a breve nella direzione della pace e del
rispetto dei diritti umani fondamentali.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK