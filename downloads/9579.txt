Consiglio Regionale della Valle d'Aosta - Oggetto del Consiglio n. 659 del 5 luglio 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 659 del 5 luglio 1989 - Resoconto
OGGETTO N. 659/IX - DIBATTITO GENERALE SULLE LEGGI
FINANZIARIE.
PRESIDENTE:
Se non ci sono obiezioni. propongo che la
discussione sui disegni di legge n. 89, 90 e 91, iscritti
rispettivamente ai punti 23 bis, 23 ter e 23 quater dell'ordine del
giorno dell'adunanza, avvenga congiuntamente.
Ha chiesto la parola l'Assessore alle Finanze, Voyat; ne ha
facoltà.
VOYAT (UV):
In Commissione mi è stato chiesto perché
questi provvedimenti sono stati presentati in ritardo rispetto a
quanto avveniva negli anni scorsi. Ho già spiegato in quella sede
ed ora ripeto anche in Consiglio che quest'anno l'Assessorato alle
Finanze ha inviato ai vari Assessorati delle schede concernenti i
residui di tutti i capitoli degli ultimi due anni, ma che tali
schede sono ritornate in ritardo. Dobbiamo aggiungere che noi
avevamo previsto di fare questa discussione verso la metà di
luglio, ma il Consiglio è stato anticipato. Preannuncio inoltre che
due revisori dei conti su tre hanno già firmato la relazione del
conto consuntivo.
Come è già stato detto dalla Presidenza del Consiglio,
l'illustrazione che mi accingo a fare concerne tutti e tre i
provvedimenti: il disegno di legge n. 89 (Approvazione del
rendiconto generale della Regione per l'esercizio finanziario
1989), il disegno di legge n. 90 (Legge finanziaria) ed il disegno
di legge n. 91 (Assestamento del bilancio di previsione per il
1989).
La presentazione congiunta dei tre disegni di legge va ricercata
nell'unica finalità dei tre provvedimenti, tutti volti a definire i
risultati di gestione ed a sistemare il bilancio del corrente
esercizio 1989 sulla base dei risultati del bilancio dell'anno
precedente. Poiché le relazioni allegate ai tre disegni di legge
già commentano sotto l'aspetto tecnico gli effetti della gestione,
ritengo opportuno soffermarmi ora solo su qualche concetto più
propriamente connesso all'azione del governo regionale, mentre gli
Assessori preposti ai vari dicasteri potranno poi rispondere sulle
materie di loro competenza, soprattutto per quanto riguarda i
disegni di legge n. 90 e 91.
Una prima riflessione va certamente posta in risalto per quanto
attiene alla tipicità dell'esercizio cui si riferisce il bilancio
in esame. L'anno 1988 è stato caratterizzato dal rinnovo del
Consiglio regionale e pertanto l'azione dell'esecutivo, nella
misura in cui esso rappresenta le varie forze politiche, ha
risentito comunque degli effetti del rinnovo del mandato
elettorale. E' infatti normale che, su 12 mesi di gestione, il
periodo intercorrente tra la scadenza del vecchio mandato e la
nuova nomina comporti un rallentamento dell'attività
amministrativa.
Nonostante ciò è importante evidenziare il dato, ritenuto
parzialmente appagante dal Governo regionale, del miglioramento
ottenuto nell'erogazione della spesa. Esso si è attestato al 68,98%
sul totale degli impegni del bilancio, con punte dell'80% per il
settore della sicurezza sociale e del 63°/6 per il settore
dell'assetto del territorio e tutela dell'ambiente. Il risultato è
positivo, specie se messo a confronto con altre realtà regionali,
dove la capacità di spesa si attesta normalmente sul 50% degli
impegni di bilancio.
Anche sul lato della riscossione delle entrate regionali si è
operato con la dovuta celerità, ma sarà necessario trovare qualche
correttivo in ordine ai versamenti dovuti dallo Stato per le
entrate del riparto fiscale. Faccio presente in proposito di aver
più volte sollecitato presso le competenti sedi ministeriali
l'applicazione dell'articolo 6 della legge n. 690 del 1981 e di
aver ottenuto la ricomposizione e la riconvocazione della
Commissione mista, per un esame del problema, già per giovedì
prossimo, 6 luglio, cioè domani.
L'effetto positivo ottenuto nella velocizzazione dei flussi di
spesa deve essere logicamente accompagnato da un riesame delle
procedure di attuazione degli interventi regionali. I nuovi sistemi
tecnologici nel settore dell'informatica consentono di effettuare
controlli sulla corretta impostazione degli interventi, in modo da
accertare eventuali inadempimenti per ritardi e porre i dovuti
rimedi. E' giusto infatti riconoscere, insieme ai dati positivi,
anche quelli parzialmente negativi e precisamente l'elevata massa
dei residui passivi presenti alla chiusura del conto dell'esercizio
1985.
Il sistema previsto dall'attuale legge di contabilità non
consente di frenare il fenomeno, se non con artifici che con
l'andare del tempo possono dar luogo a mancanza di chiarezza nel
bilancio dell'ente pubblico. Gli appalti per lotti e l'attuazione
di spese per alcuni interventi regionali comportano logicamente la
mancanza di una visuale completa su vari aspetti dell'azione
regionale, per cui è importante modificare alcuni concetti della
contabilità regionale, sui quali mi soffermerò più avanti.
Ritorno all'ammontare dei residui passivi per dire che l'azione
dell'Assessorato alle Finanze è stata incentrata all'eliminazione
di tutti i residui impropri presenti in contabilità, in modo da
consentire l'avvio della riorganizzazione della spesa in alcuni
settori. L'intervento sarà ancora più marcato l'anno prossimo,
quando, con l'approvazione della progettata modifica della legge di
contabilità, sarà possibile superare le richiamate difficoltà.
L'eliminazione dei residui passivi ha determinato un avanzo di
amministrazione di 78 miliardi, che viene applicato al bilancio del
corrente esercizio 1969, al quale, com'è noto, era stata applicata
una previsione di disavanzo di 15 miliardi.
E' facile per l'opposizione criticare con una certa ironia il
dato sopra esposto, ma ritengo che i revisori dei conti possano
accertare la veridicità dell'impostazione del rendiconto anche agli
effetti della determinazione dell'avanzo.
Qualora non si fosse agito sui residui in modo massiccio, come è
stato fatto, il bilancio dell'esercizio 1998 si sarebbe
probabilmente chiuso con un deficit. Occorre far notare che abbiamo
avuto un disavanzo di competenza di circa 65 miliardi nel 1988.
La Giunta regionale sta esaminando alcune modifiche da apportare
alla legge di contabilità, che saranno sottoposte all'attenzione
del Consiglio regionale nel prossimo autunno e che riguardano in
particolare l'istituzione del bilancio di cassa. La mancanza di
tale strumento comporta l'impegno di somme eccessive rispetto a
quelle erogate nel corso dell'esercizio finanziario. E' ovvio che
gli uffici tendano ad ottenere più fondi di quelli necessari, ma
così facendo si creano squilibri nella liquidità di cassa e diventa
poi necessario trasferire le somme non utilizzate (residui) alla
competenza dell'esercizio seguente.
A ciò è da aggiungere la necessità di avere, per alcuni settori
di intervento le cui spese si realizzano in periodi di tempo
superiori all'anno, la totale disponibilità dei fondi al momento
della predisposizione dell'atto amministrativo di autorizzazione.
Ne consegue che i settori che hanno maggiori residui dovranno
adeguare le loro strutture per renderle più funzionali alla spesa,
altrimenti negli esercizi futuri si vedranno assegnare somme minori
rispetto a quelle richieste.
Le altre modifiche alla legge di contabilità dovrebbero
conseguire un miglioramento anche nella gestione del bilancio di
cassa, ma i loro effetti potranno essere più evidenti solo dopo un
indispensabile periodo di sperimentazione e di riorganizzazione
degli uffici. Bisogna precisare infatti che non sarà possibile
attuare immediatamente il bilancio di cassa, perché sarà necessario
un periodo di rodaggio iniziale che lo renderà pienamente
efficiente dopo circa un anno e mezzo.
Il disegno di legge n. 90 prevede l'utilizzo parziale
dell'avanzo di amministrazione di 78 miliardi, che è stato disposto
con la legge finanziaria bis: si è ritenuto giusto presentare
all'approvazione del Consiglio regionale l'integrazione degli
stanziamenti, per consentire una visione più chiara rispetto a
quella che si sarebbe ottenuta con il solo provvedimento
legislativo di assestamento di bilancio. Detto disegno di legge
indica gli incrementi disposti per i vari provvedimenti legislativi
regionali, per le cui integrazioni gli Assessori competenti
potranno fornire tutti gli eventuali chiarimenti.
Il disegno di legge n. 91, che concerne l'assestamento del
bilancio, definisce tecnicamente:
- la correzione dei residui attivi e passivi rispetto ai
risultati che si sono avuti alla chiusura del conto consuntivo
dell'esercizio 1988;
- l'applicazione dell'avanzo di amministrazione dell'esercizio
1988 ed il riequilibrio del bilancio di previsione per il corrente
esercizio 1989, al quale era stato applicato un disavanzo di 15
miliardi;
- l'integrazione degli stanziamenti di alcuni capitoli di spesa
di parte corrente, in relazione alle effettive necessità di
spesa.
Devo sottoporre al Consiglio anche un dato relativo
all'andamento dei residui attivi, che al 31 dicembre 1987 erano
pari a 516.975.000.000, mentre al 31 dicembre 1988 sono pari a
504.156.000.000, con un decremento del 2,44%. Al 31 dicembre 1987
avevamo 537.719.000.000 di residui passivi, mentre al 31 dicembre
1988 ne abbiamo avuti per 508.262.000.000, con un decremento del
5,48%.
Come è già stato detto in sede di Commissione, presento un
emendamento all'articolo 6 del disegno di legge n. 91 per
sostituire l'ultima cifra in aumento della tabella D2, lì indicata
in lire 101.606.321.850, con la cifra di lire 96.575.880.067.
Si dà atto che alle ore 11, 48 assume la Presidenza il
Vicepresidente Beneforti.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
E' da alcuni anni che sono revisore dei
conti di questo Consiglio per la minoranza, ma devo dire che
l'attenzione che quest'anno mi è stato possibile dedicare a questa
incombenza è stata limitata. L'Assessore ha giustificato il ritardo
con cui ha presentato la documentazione dicendo che gli uffici dei
vari Assessorati non hanno risposto con sollecitudine alle
richieste di possibili tagli. Io credo che questa giustificazione
non sia accettabile rispetto all'importanza che si vuole attribuire
al conto consuntivo.
La commissione dei revisori è stata riunita per la prima volta
il 15 giugno, mentre negli altri anni la si cercava di riunire nel
mese di aprile. Io credo che normalmente, a parte il mese di
gennaio che serve per rimettere in ordine i conti, gli uffici siano
perfettamente in grado di far conoscere la situazione in breve
tempo, specie dopo che abbiamo speso miliardi per introdurre
l'informatizzazione in questi processi. Ritengo quindi che in
questo caso il ritardo sia un tentativo per non far approfondire
l'esame del documento contabile.
Contrariamente a quello che ho fatto in altri anni, quest'anno
non firmerò la relazione dei revisori dei conti. L'Assessore dice
che ciò non è importante; ma se non è importante per lui, non lo è
neppure per me Comunque...
(...Interruzione dell'Assessore Voyat...)
... Hai detto: "Due revisori su tre hanno firmato...". Allora,
siccome per motivi di tempo e di spazio, cioè di locali, non sono
stato in grado di prendere visione del materiale, fino a quando non
avrò esaminato questo materiale non posso mettere la mia firma in
calce a quella relazione.
Ho detto per motivi di tempo, perché non si tratta soltanto di
consultare quel librone che ci è stato dato e che si riferisce ai
vari capitoli, ma perché si tratta di verificare le migliaia di
reversali di incasso e le decine di migliaia (80.000 circa per la
precisione) di mandati di pagamento. Dal puro esame numerico dei
capitoli non viene fuori niente, se non che la somma delle cifre
coincide, mentre un esame più approfondito va fatto sui singoli
mandati di pagamento e sulle singole reversali di incasso. Tutto
questo non è stato possibile perché quel materiale è elaborato con
un calcolatore che stampa 30 righe per pagina e che produce
qualcosa come 10.000 fogli di tabulato.
Già l'anno scorso avevo chiesto se era possibile stampare con
dei caratteri più compressi, ma in questa Regione, dove si spendono
miliardi per l'informatizzazione, non si riesce a fare quello che
un piccolo personal computer riesce a fare in un qualunque ufficio.
Non credo che questo problema sia irrisolvibile dal punto di vista
tecnico; se non lo si riesce a fare con il programma che gestisce
il bilancio, si converta quel programma in un linguaggio macchina e
lo si riconverta poi in un altro programma, ma si dia comunque la
possibilità di esaminare queste cose. Non posso accettare la
spiegazione che in questa Regione bisogna avere un metro cubo di
carta. Ora, siccome nel mio ufficio un metro cubo di carta non ci
può stare e non mi è stato dato un altro ufficio dove poterlo
esaminare, non mi è stato materialmente possibile, oltre che per
ragioni di tempo anche per ragioni logistiche, procedere all'esame
di queste cose.
Io quindi pongo il problema e chiedo che...
(...Interruzione del Presidente Rollandin...J
No, perché negli altri anni c'era una saletta destinata
a....
(...Interruzione del Presidente Rollandin...)
.. L'Assessore...
(...Interruzione dell'Assessore Voyat...)
... Io parlo con l'Assessore. Credo comunque che la possibilità
di controllo di questi conti non sia solo un diritto della
minoranza, ma costituisca anche una garanzia per la maggioranza.
Voglio ricordare che in occasioni passate il fatto che il bilancio
sia stato visto e verificato anche dai revisori dei conti
rappresentanti della minoranza, è servito a qualche uomo politico o
a qualche funzionario per meglio giustificare la regolarità della
procedura. Fino ad oggi ciò non è stato possibile e del resto non
possiamo impedire di assestare il bilancio perché bisogna
rimpinguare i vari capitoli; procediamo lo stesso, ma con la
protesta formale di un revisore.
Per quel che riguarda le cifre, il discorso non può essere molto
diverso da quello degli anni precedenti e mi riferisco alle cifre
contenute nella relazione, che quest'anno ho trovato meno
articolata degli anni precedenti. Comunque, sempre dalla lettura
della relazione e dall'esame del rendiconto si accertano alcuni
fatti, in parte già citati dall'Assessore ed in parte da
approfondire.
Il primo concerne la questione dell'avanzo e del disavanzo di
amministrazione. Ogni volta che approviamo il bilancio, la Giunta
presenta un avanzo ridotto o un disavanzo, come è successo
quest'anno per l'anno 1989, dove non c'è un avanzo di 15 miliardi,
ma di ben 78 miliardi. Il discorso dell'avanzo quindi conferma le
critiche che erano state fatte dalla minoranza al momento della
presentazione del bilancio.
Come accade ormai ogni anno, vengono anche confermate le altre
osservazioni possibili, ma, come l'acqua scivola sul marmo senza
lasciare traccia, così di esse non si vede conseguenza alcuna.
Veniamo ad esempio alle entrate proprie della Regione: Casinò
più riparto fiscale. Ogni volta che si fa il bilancio, si
sottoquotano queste cifre ed alla fine la differenza tra le entrate
previste e quelle a consuntivo ammonta, come in questo caso, a ben
117 miliardi in più rispetto ai 645 miliardi previsti; si tratta
ovviamente di una sottostima piuttosto notevole.
Un discorso analogo si può ripetere per i trasferimenti. So che
la giustificazione tecnica è che, fin quando lo Stato non li scrive
su una legge, noi non possiamo iscriverli; resta il fatto però che
nel bilancio iniziale si trovano 130 miliardi di trasferimenti,
mentre in quello finale se ne trovano ben 193, cioè 63 miliardi di
differenza. E' una previsione, beninteso, ma la previsione potrebbe
anche essere più corretta.
Non parliamo poi del solito mutuo, che all'inizio viene sempre
iscritto in bilancio, pur sapendo che non servirà. In questo caso
era prevista l'accensione di un mutuo di 151 miliardi, che nella
previsione definitiva sono arrivati a 239 miliardi, ma non è stato
stipulato né quello da 151, né quello da 239.
Quest'anno c'è stata una differenza, che comunque vale la pena
sottolineare, relativa alle partite di giro per i depositi sul
conto della tesoreria: rispetto ad altri anni è diminuito il volume
di denaro temporaneamente depositato sul conto senza interessi
dello Stato, per poi essere recuperato. Questo è forse un segno
positivo di velocizzazione della spesa.
Veniamo ora ad altri elementi che a mio giudizio vanno ancora
sottolineati.
Io non credo di dover accettare gli accenti un po'
trionfalistici dell'Assessore, quando dice che i residui passivi
sono scesi da 537 a 504 miliardi, perché questi 504 miliardi sono
da riferire ad un complesso di 1.233 miliardi di spesa, per cui si
tratta del 40% circa. La stessa cosa valga per i residui attivi,
che ammontano a 504 miliardi su un'entrata di circa 1.168 miliardi;
ciò vuol dire che nell'anno non si riesce ad incamerare circa il
43% delle entrate. Mi pare quindi piuttosto prematuro esprimere un
giudizio positivo sui residui passivi ed attivi; credo anzi che
debbano essere fatti ulteriori sforzi per incrementare le entrate e
non trasferire a residuo somme impegnate.
Teniamo conto che questi 50d miliardi di residui passivi sono
tali nonostante siano stati eliminati circa 140 miliardi, tra
economie e perenzione di residui di anni precedenti, altrimenti il
conto sarebbe ancora più massiccio. Da questo punto di vista, credo
che qualche riflessione in più debba essere fatta.
Un'altra riflessione è relativa alla dinamica della spesa
corrente rispetto all'entrata. Nella relazione si dice: "Siamo
sempre bravi e riusciamo sempre a contenere le spese correnti".
Ora, il contenimento delle spese correnti va anche proporzionato al
valore assoluto della cifra di cui si dispone. Certamente si sono
incrementate le entrate pulite, cioè escluse le partite di giro,
mentre la percentuale di spese correnti rispetto all'anno passato è
aumentata solo del 5%, nel senso che siamo passati dal 40% al 45%.
Se però andiamo a vedere la dinamica di crescita delle entrate e la
dinamica di crescita delle spese correnti, scopriamo che in un anno
le entrate, al netto delle partite di giro, sono aumentate del 7%,
mentre le spese correnti, sempre al netto delle partite di giro,
sono aumentate del 22%...
(...Interruzione del Presidente Rollandin...)
... No, dico che le spese correnti aumentano del 22%, per cui
non è corretto dire che abbiamo contenuto le spese correnti...
(...Interruzione del Presidente Rollandin...)
qualunque livello è sempre un contenimento, perché finché non
raggiungi il 100% nelle spese correnti...
(..Interruzione del Presidente Rollandin...)
Comunque si potrebbe esaminare, e sarebbe anche interessante, la
dinamica delle spese correnti a partire dal 1981 in poi con i
numeri indice. Sarebbe opportuno che nella relazione dell'anno
prossimo fossero contenuti anche questi confronti progressivi, anno
per anno, perché consentono di osservare meglio questa
dinamica.
Faccio un'ultima considerazione di carattere generale. Io credo
che un bilancio di queste dimensioni permetta, come sta
permettendo, di far fronte a molte istanze che hanno anche segno
differente. Infatti, la politica della Regione, per un certo suo
pragmatismo, riesce in questi anni a non essere penalizzata, pur
non essendo costretta ad operare delle scelte. Vale a dire: date le
dimensioni delle entrate del bilancio, la Regione può coprire un
ampio raggio di esigenze e può intervenire sia rispetto ad esigenze
che riguardano le fasce più deboli, per le quali occorre una
politica di tipo solidaristico, sia rispetto a determinate esigenze
che si richiamano di più ad una politica liberistica.
Devo però sottolineare che l'aumento delle spese correnti da una
parte ed il decremento della crescita delle entrate dall'altra, a
mio giudizio, stanno portando ad una stabilizzazione delle risorse
regionali. Per questa ragione pongo una questione: sarà possibile,
senza operare delle scelte, riuscire a coprire ancora per molto
tempo tutto il fronte che va dall'imprenditore che chiede
l'intervento, al servizio sociale che abbisogna di determinate
dimensioni? Pongo tale quesito come problema, perché anche
quest'anno oltre 360 miliardi provengono dall'IVA, buona parte
della quale proviene, come tutti sappiamo, dall'Autoporto.
A mio avviso, l'inserimento nel prossimo bilancio della
previsione di un intervento regionale proiettato nel tempo potrebbe
dare qualche indicazione più prospettica dell'attività
dell'Esecutivo. Certo, è più facile continuare ad operare come
stiamo facendo e come abbiamo fatto finora, dando risposte a largo
raggio, senza operare alcuna scelta e senza costruire qualcosa che
possa rimanere nel tempo.
Pertanto, non avendo avuto tutte le possibilità, per motivi
tecnici e di tempo, di esaminare, come peraltro sarebbe stato
opportuno, le pezze giustificative ed i documenti contabili, ed
esprimendo comunque un giudizio negativo sui risultati di un anno
di gestione, il nostro gruppo voterà contro il conto consuntivo del
1966.
PRESIDENTE:
Ha chiesto la parola il Consigliere Riccarand;
ne ha facoltà
RICCARAND (NS):
Io credo che l'esame del conto consuntivo
da parte del Consiglio sia un momento estremamente importante,
forse ancora più della discussione sul bilancio di previsione,
perché, mentre in quest'ultimo si indicano solo degli intendimenti,
degli orientamenti di fondo e si forniscono delle ipotesi di
lavoro, nel conto consuntivo si verifica concretamente che cosa è
successo nella gestione annuale del bilancio. Purtroppo non è
consuetudine di questo Consiglio e delle sue Commissioni dedicare
tempo sufficiente all'analisi dettagliata dei conti consuntivi, che
invece meriterebbero maggiore attenzione, proprio perché essi sono
la fotografia reale della gestione del bilancio regionale da parte
del Consiglio e della Giunta.
Sotto questo aspetto io non posso non protestare nei confronti
della Giunta e dell'Assessore, non solo per l'esiguità del tempo
che ci è stato messo a disposizione, come è già stato ricordato dal
Consigliere Mafrica, ma anche per le carenze della relazione che
accompagna il disegno di legge sul conto consuntivo. Si tratta di
una relazione che già negli anni passati avevo definito vecchia,
perché è in sostanza uno schema che è rimasto immutato dagli anni
'70, con le stesse tabelle e con lo stesso tipo di commenti, benché
il bilancio della Regione sia stato profondamente modificato
dall'entrata in vigore della legge n. 690/81.
Quest'anno, al contrario degli anni precedenti, non solo non è
stata rinnovata la relazione, ma addirittura sono venuti meno tutti
i dati...
(... Interruzione... )
Dicevo comunque che quest'anno sono mancati tutti i dati
esplicativi sulla dinamica dell'entrata e della spesa, che invece
erano presenti negli anni precedenti, per cui i ragionamenti dei
Consiglieri devono basarsi sui conti che ciascuno è stato costretto
a farsi per conto proprio, perché non c'era più neanche questa
illustrazione sui vari titoli delle entrate e della spesa a
giustificare il perché di determinate risultanze; nella relazione
abbiamo trovato solo le tabelle conclusive.
Credo che questo dato debba essere rilevato, in modo che a
partire dal prossimo anno si riesca ad ottenere una relazione
rinnovata e, se possibile, anche un pochino più consistente nella
sostanza tecnica, accompagnata anche da una valutazione politica
sul come sta andando il bilancio dell'Amministrazione
regionale.
Quali sono sostanzialmente gli elementi che emergono da questo
consuntivo del 1988? A nostro avviso, rispetto all'analisi fatta da
Nuova Sinistra negli anni precedenti nei confronti del bilancio
regionale, emerge tutta una se rie di conferme.
Una prima conferma è quella sulla entità del bilancio della
Regione Valle d'Aosta. Si tratta di un bilancio notevole, perché
l'entrata di competenza è molto alta ed ammonta 1.167 miliardi,
anche se l'entrata reale, cioè quella veramente spendibile, è di
974 miliardi. Questa cifra del consuntivo 1988, in rapporto alla
popolazione e per quello che possono valere queste indicazioni,
conferma che la Valle d'Aosta è la regione italiana che, in
proporzione al numero dei suoi abitanti, ha di gran lunga le
entrate maggiori.
L'altro elemento che risulta confermato da questo consuntivo è
il nostro giudizio sulla fragilità interna del bilancio della
Regione. Infatti, anche dal consuntivo del 1988 emerge che, sui 974
miliardi di entrate reali veramente spendibili, due sole voci, cioè
IVA da importazione (299 miliardi circa, perché non siamo riusciti
ad avere la cifra esatta) e Casinò (108 miliardi), ammontano ad un
totale di 407 miliardi, che rappresenta la metà delle entrate reali
della Regione; anzi, in particolare, l'IVA da importazione
rappresenta addirittura un terzo delle entrate reali della
Regione.
Ora, tutti sappiamo che, rispetto all'IVA da importazione, c'è
la prospettiva di una sua drastica riduzione o forse persino di una
sua scomparsa in tempi relativamente rapidi; anche per quanto
riguarda il Casinò, non possiamo sicuramente parlare di un'entrata
sicura nel tempo, ma di un'entrata molto aleatoria.
Il terzo elemento che emerge dall'esame del consuntivo 1988 è la
constatazione che non c'è più una crescita impetuosa delle entrate
della Regione Valle d'Aosta, come quella che si era verificata fra
il 1982 ed il 1985, cioè negli anni immediatamente successivi
all'entrata in vigore del nuovo ordinamento finanziario, anche se
il bilancio regionale risulta ancora in una fase di espansione, sia
pure più rallentata rispetto alla fase precedente. Le entrate reali
sono state sostanzialmente queste:
- nel 1986: 792 miliardi;
- nel 1 987: 669 " ;
- nel 1988: 974 " ;
Abbiamo quindi un'ulteriore espansione della disponibilità
finanziaria, che non è più così rapida come nella prima metà degli
anni '80, fino al 1985, ma che comunque è significativa e direi
anzi che è ancor più significativa se si considera che, all'interno
di questi 974 miliardi, non si è fatto ricorso ad indebitamenti,
cioè a mutui, e se si considera anche un altro dato, che a mio
avviso è importante, cioè l'attivo netto patrimoniale della
Regione, che risulta ulteriormente e notevolmente accresciuto. Esso
infatti passa dai 362 miliardi del 1987 ai 507 del 1988.
Un altro dato che credo debba essere accolto positivamente è
quello relativo alla crescita complessiva del gettito delle imposte
tributarie. Escludendo l'IVA da importazione e l'entrata del
Casinò, il gettito della quota di imposte spettante alla Regione
Valle d'Aosta passa dai 313 miliardi del 1987 ai 355 del 1988.
Questo è un dato importante, perché concerne le entrate sicure e
solide che noi già abbiamo.
Credo in particolare che vada indicato come elemento positivo
anche la crescita dell'IRPEF che, dai 106 miliardi del 1986, è
passata ai 122 del 1987 ed ai 159 del 1988. Anche l'IVA, esclusa
quella da importazione, ha avuto una crescita significativa, che è
difficile quantificare perché purtroppo non siamo riusciti ad
averne i dati esatti, ma che sicuramente rappresenta un dato
positivo.
A fronte di questi dati, che a volte è difficile avere con
precisione, non posso non rinnovare la raccomandazione, già fatta
l'anno scorso in sede di discussione del bilancio di previsione e
ripetuta ancora in sede di Commissione, che nel prossimo bilancio
di previsione, quello cioè che andremo a discutere in autunno per
il 1990, ci siano capitoli distinti per tutti i tributi nella parte
entrata. L'Assessore ha detto che si impegna ad accogliere questa
raccomandazione, che è importante, perché solo così noi potremo
seguire la dinamica delle varie imposte (IRPEF, IRPEG, IVA...) che
ci spettano e che sono il tipo di entrata che noi dobbiamo seguire
con maggiore preoccupazione.
Credo anche (ma su questo non c'è ancora la disponibilità della
Giunta) che sarebbe importante, quantomeno nella parte entrata,
distinguere l'IVA in due capitoli, quello dell'IVA da importazione
e quello della restante IVA, per avere sempre sottomano questo dato
per le implicazioni che esso ha sul nostro futuro.
Pur tenendo presenti gli incrementi che abbiamo avuto nel 1988
dell'IRPEF e dell'IVA, esclusa quella da importazione, in Valle
d'Aosta raggiungiamo comunque percentuali di riscossione molto
basse, cioè più basse di quelle medie del resto del territorio
nazionale. Si tratta di un indicatore che ci segnala un particolare
settore in cui lavorare, perché sicuramente rispetto all'IRPEF ed
all'IVA non d'importazione c'è una possibilità di espansione
dell'entrata con determinati accorgimenti e provvedimenti che
devono essere assunti.
Anche se l'entrata si mantiene cospicua e notevole, la più alta
fra le Regioni d'Italia ed ancora in espansione, va detto che la
spesa, come già ricordava il Consigliere Mafrica, è ancora più
rapida, anzi potrei dire che è galoppante. Nel consuntivo del 1968
noi abbiamo un disavanzo di competenza di 65 miliardi, con 974
miliardi di entrate reali e 1.040 miliardi di impegni di spesa
realmente fatti nel 1988, con un preoccupante incremento della
spesa corrente. Quest'ultima passa, infatti, dai 388 miliardi del
1987 ai...
(...Interruzione del Presidente Rollandin...)
... Non so quanta spesa relativa al bilinguismo sia entrata nel
consuntivo del 1988. Io credo che...
(...Interruzione del Presidente Rollandin...)
MAFRICA (fuori microfono):
Solo quella del personale.
RICCARAND (NS):
Io credo che solo una parte dell'indennità
di bilinguismo sia entrata nel consuntivo del 1988...
(...Interruzione del Presidente Rollandin...)
... una grossa quota la ritroveremo nel 1989 e quindi, quando
faremo il consuntivo di quell'anno, che comprenderà l'indennità di
bilinguismo ed il nuovo contratto dei regionali, vedremo quale
ulteriore impennata avrà avuto questa cifra.
Dicevo in ogni caso che, dai 388 miliardi del 1987, siamo
passati ai 472 miliardi del 1988. Occorre però fare attenzione ad
un altro dato molto importante: fra il 1987 ed il 1988 noi abbiamo
avuto un rovesciamento di rapporti fra spesa corrente ed
investimenti. Mentre infatti la spesa corrente è aumentata
notevolmente fra il 1987 ed il 1988, abbiamo avuto viceversa una
riduzione della spesa per gli investimenti in termini reali, perché
essa è passata dai 574 miliardi del 1987 ai 566 del 1988. Non sono
molte decine di miliardi, ma si tratta di una tendenza che noi
dobbiamo comunque saper cogliere, perché, mentre da una parte è
notevole l'aumento della spesa corrente, dall'altra abbiamo una
riduzione in termini reali, ma ancor di più in percentuale, delle
spese per investimenti, con la prospettiva, come dicevo prima, che
quando faremo il consuntivo del 1989 avremo sicuramente una grossa
impennata nella spesa corrente, che sarà un ulteriore elemento di
preoccupazione e dovrà indurci a cercare di introdurre quanto prima
degli strumenti di controllo della spesa corrente.
L'Assessore diceva giustamente che da questo conto consuntivo
emerge una novità costituita dalla riduzione in termini assoluti
dei residui. E' un dato sicuramente positivo il contenimento dei
residui attivi e passivi; rimane però valida la considerazione già
fatta dal Consigliere Mafrica, cioè che questa riduzione avviene
grazie ad un'accurata opera di ripulitura di antichi residui, che
sono stati cancellati e mandati in economia, però è ancora molto
forte il processo di formazione di ulteriori nuovi residui...
(...Interruzione...)
.. nel corso del 1988. Quindi va tenuto presente anche questo
aspetto.
In conclusione, a nostro avviso, da questo conto consuntivo non
emergono novità particolarmente rilevanti, mentre viene confermata
l'analisi che noi avevamo già fatto negli anni scorsi:
- grandi risorse del bilancio regionale, ma precarie e fragili,
perché di scarsa sicurezza rispetto al futuro;
- una assenza o comunque una grave incertezza permanente, da
parte dell'Amministrazione in generale e della Giunta regionale in
particolare, per quanto riguarda tutta la politica dell'entrata,
sulla quale noi ci limitiamo a registrare prevalentemente i dati
contabili che ci vengono trasmessi dallo Stato;
- una crescita eccessiva e preoccupante della spesa
corrente;
- il permanere di una dispersione delle risorse in mille
direzioni;
- l'assenza sostanziale di quella strategia, che noi chiamiamo
di "sviluppo autocentrato" e di validi progetti generali.
Noi crediamo che su questo conto consuntivo sarebbe opportuna
una valutazione attenta da parte di tutti i gruppi consiliari,
perché non si tratta di un documento soltanto tecnico; esso infatti
indica delle direzioni importanti e richiede anche dei correttivi
rispetto al modo di gestire il bilancio, che sarebbe opportuno
riuscire a prendere in tempo, almeno finché abbiamo ancora una
grande disponibilità finanziaria.
Evidentemente, il tipo di gestione del bilancio che questo conto
consuntivo fa emergere era già stato da noi criticato al momento
dell'impostazione del bilancio di previsione e quindi, anche se ci
sembra che sotto l'aspetto tecnico le cifre siano rispondenti alla
realtà, rimane però il nostro giudizio negativo sulla manovra
complessiva esplicitata dal conto consuntivo, per cui il voto di
Nuova Sinistra sarà negativo.
PRESIDENTE:
Ha chiesto la parola l'Assessore alle Finanze,
Voyat; ne ha facoltà.
VOYAT (UV):
Senza voler entrare in polemica con il
Consigliere Mafrica, cerco di fornire alcune risposte.
Il ritardo nella presentazione del rendiconto generale non è
dovuto o voluto per impedire ai Consiglieri di approfondire
l'argomento. Ho già spiegato che per la prima volta sono state
inviate a tutti gli Assessorati delle cartelle concernenti i
residui, nelle quali gli stessi Assessorati dovevano indicare quali
somme ritenevano necessarie e quindi degne di rimanere nei residui,
perché le altre sarebbero state eliminate. Si può dire quello che
si vuole, ma il lavoro non era facile e perciò è stato consegnato
in ritardo.
Non ho voluto parlare degli scioperi o dei concorsi che i
dipendenti hanno dovuto sostenere in quel periodo; ho detto solo
che siamo arrivati in ritardo, ma che siamo riusciti comunque a
presentare nei primi sei mesi dell'anno il consuntivo relativo
all'anno precedente, quando altrove non si riesce forse a
presentare neppure il preventivo dell'anno in corso. In ogni caso,
al di là di ogni intento polemico, voglio solo dire che gli uffici
competenti hanno lavorato, e non poco, per ottenere questo
risultato.
In merito al cambio del tipo di scrittura, richiesto dal
Consigliere Mafrica, devo precisare di non aver mai detto che ciò
non era possibile; ho solo detto di non sapere se ciò sarebbe stato
possibile, tant'è che ho invitato lo stesso Consigliere Mafrica a
mettersi direttamente in contatto con il ragioniere capo Vitali per
studiare insieme a lui il problema presso il centro meccanografico.
Sinceramente devo riconoscere di non sapere ancora oggi se ciò sia
possibile o meno, perché proprio non me ne sono interessato;
comunque, al limite, possiamo andare insieme al centro
meccanografico per studiare un tipo di scrittura che possa andare
bene per gli anni futuri.
Non ho neppure detto al Consigliere Mafrica che non mi
interessava la sua firma sul bilancio consuntivo del 1988; ho solo
dichiarato che due revisori dei conti avevano già firmato. Il
Consigliere Mafrica mi ha detto ieri di aver bisogno di altri dati
ed insieme a lui sono andato a cercarli negli uffici competenti e
gli verranno consegnati al più presto. Lo stesso Consigliere mi ha
detto che avrebbe firmato il documento contabile dopo averli
esaminati. Lungi da me, quindi, l'aver detto quelle affermazioni
che mi sono state attribuite.
Per quanto concerne i residui, anch'io riconosco che non sono
diminuiti di molto, ma occorre precisare che non sono neppure
aumentati. Si tratta di un inizio positivo. Osservando con maggiore
attenzione, si scopre che non è vero quello che dice il Consigliere
Mafrica, cioè che i residui sono diminuiti perché nei loro
confronti si è fatta una pulitura, infatti c'è ancora un disavanzo
di competenza relativo al 1988 di ben 65 miliardi. Ciò vuol dire
che nel 1988 sono stati spesi 65 miliardi in più di quelli entrati,
ovviamente per pagare dei residui passivi.
Il fatto che il bilancio consuntivo sia sempre diverso dal
preventivo è del tutto logico, perché quello preventivo viene fatto
sull'assestato dell'anno precedente e rapportato ai dati
disponibili a settembre dell'anno in corso, sia pure considerati in
proiezione annuale; ma durante l'anno si apportano delle
modificazioni sia nelle entrate sia nelle uscite. Ritengo comunque
che la soluzione più corretta consista nell'inserire nel bilancio
preventivo cifre presunte più certe, senza fare come avviene forse
altrove, dove si gonfiano le entrate e le uscite, ma si incontrano
poi differenze molto più grandi delle nostre.
Il Consigliere Riccarand ha ritenuto carente la relazione che
accompagna il bilancio consuntivo: ciò è una conseguenza del tempo
piuttosto ristretto a disposizione degli uffici per stenderla. Nel
prossimo futuro cercheremo di darle una nuova impostazione, magari
come quella che egli vuole, anche se devo precisare che è già molto
chiara e più che sufficiente, anzi ha la stessa impostazione delle
relazioni che vengono svolte in altre regioni d'Italia.
La discussione sul rapporto tra spese correnti e spese di
investimento viene fatta tutti gli anni, sia per il bilancio
preventivo sia per quello consuntivo. E' evidente però che,
rimanendo più o meno ferma l'entrata, ed aumentando le necessità di
spesa per le più svariate ragioni, magari per un rinnovo
contrattuale o per l'indennità di bilinguismo, aumenta la
percentuale di incidenza delle spese correnti. A parer mio però
occorre anche prendere in considerazione tutti i nuovi servizi che
si vanno istituendo e che poi, inevitabilmente, incidono sulle
spese correnti. E' evidente che quando si fa qualcosa che poi deve
essere mantenuta, questa verrà ad incidere sulle spese correnti. Se
non si fanno i servizi, ci si espone a delle critiche, mentre se li
si fanno, e poi costano, ci si sente dire: "Ecco, non si deve
pagare in questo modo".
Io credo che a volte l'opposizione avanzi delle critiche che non
hanno alcuna ragion d'essere.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK