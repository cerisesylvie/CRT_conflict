Consiglio Regionale della Valle d'Aosta - Oggetto del Consiglio n. 2812 del 16 ottobre 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Vigili del fuoco - Difesa antincendi
Precedente
Successivo
Resoconto integrale del dibattito dell'aula
Oggetto del Consiglio n. 2812 del 16 ottobre 2002 - Resoconto
OGGETTO N. 2812/XI Disegno di legge: "Disciplina
dell'organizzazione del personale volontario del Corpo valdostano
dei vigili del fuoco. Abrogazione delle leggi regionali 31 maggio
1983, n. 38, 27 maggio 1988, n. 37 e del regolamento regionale 13
dicembre 1989, n. 1".
"
CAPO I DISPOSIZIONI GENERALI
Articolo 1 (Finalità)
1. La presente legge disciplina le funzioni e l'organizzazione
del personale volontario del Corpo valdostano dei vigili del fuoco,
di cui all'articolo 5, comma 1, lettera b), della legge regionale
19 marzo 1999, n. 7 (Ordinamento dei servizi antincendi della
Regione Valle d'Aosta. Modificazioni alla legge regionale 23
ottobre 1995, n. 45 (Riforma dell'organizzazione
dell'Amministrazione regionale della Valle d'Aosta e revisione
della disciplina del personale)).
Articolo 2 (Compiti)
1. Al personale volontario sono attribuiti compiti di:
a) protezione civile;
b) estinzione degli incendi;
c) svolgimento di soccorsi tecnici urgenti.
2. I compiti di cui al comma 1, prestati dal personale
volontario, sono gratuiti per i soggetti nei cui confronti sono
esercitati, salvo quanto previsto all'articolo 16 della l.r.
7/1999.
Articolo 3 (Organizzazione territoriale)
1. Il personale volontario, organizzato su base comunale,
costituisce i distaccamenti comunali del Corpo valdostano dei
vigili del fuoco.
2. Salvo che nella città di Aosta, non può essere costituito più
di un distaccamento in ogni Comune.
3. Il personale dei distaccamenti comunali di cui al comma 1
costituisce, a livello regionale, la componente volontaria del
Corpo valdostano dei vigili del fuoco, di cui all'articolo 5, comma
1, lettera b), della l.r. 7/1999.
Articolo 4 (Attività di protezione civile)
1. Il personale volontario svolge, a richiesta degli organismi
comunali o regionali di protezione civile preposti alla direzione e
al coordinamento degli interventi previsti dalle leggi vigenti,
attività volte alla previsione e alla prevenzione dei rischi, al
soccorso delle popolazioni interessate da eventi calamitosi e ogni
altra attività diretta a superare l'emergenza.
2. Nell'ambito delle attività di cui al comma 1, il personale
volontario concorre, in particolare, alla predisposizione e
all'attuazione dei seguenti principali compiti urgenti:
a) individuazione dei rischi e determinazione delle zone del
territorio soggette a tali rischi;
b) riduzione al minimo delle possibilità che si verifichino
danni conseguenti a calamità;
c) attuazione delle iniziative volte a rimuovere gli ostacoli
alla ripresa delle normali condizioni di vita;
d) interventi diretti ad assicurare alle popolazioni colpite da
eventi catastrofici ogni forma di prima assistenza.
3. Il personale volontario svolge le attività di cui ai commi 1
e 2 in concorso con le altre strutture operative coordinate dalla
protezione civile.
Articolo 5 (Direzione delle attività di protezione civile)
1. I distaccamenti comunali del personale volontario svolgono le
attività di protezione civile sotto la direzione del sindaco. Il
sindaco, quale autorità comunale di protezione civile, al
verificarsi dell'emergenza nell'ambito del territorio di
competenza, assume la direzione ed il coordinamento dei servizi di
soccorso e di assistenza alle popolazioni colpite e provvede agli
interventi necessari, dandone immediata comunicazione al Presidente
della Regione.
2. Nell'ipotesi in cui l'emergenza non possa essere fronteggiata
con i mezzi a disposizione del Comune, il sindaco chiede al
Presidente della Regione l'intervento di altre forze operative. In
tal caso, il personale volontario svolge l'attività di protezione
civile sotto la direzione del comandante del personale
professionista dei vigili del fuoco.
3. Nell'ipotesi in cui l'emergenza interessi un territorio al di
fuori della Valle d'Aosta, il personale volontario svolge
l'attività di protezione civile sotto la direzione del comandante
del personale professionista dei vigili del fuoco.
Articolo 6 (Attività di estinzione degli incendi e di
soccorso)
1. Il personale volontario, quale parte integrante del Corpo
valdostano dei vigili del fuoco, partecipa all'attività di
estinzione degli incendi, nonché ai servizi tecnici e di
prevenzione urgenti per la tutela dell'incolumità delle persone e
per la salvaguardia dei beni, sotto la direzione del comandante del
personale professionista dei vigili del fuoco.
2. In attesa dell'intervento del personale professionista, la
direzione operativa delle singole squadre ed il coordinamento
dell'attività del distaccamento comunale sono posti,
rispettivamente, sotto la direzione dei capisquadra e dei
capidistaccamento di cui all'articolo 17.
3. L'attività di cui al comma 1 si svolge secondo quanto
stabilito al titolo I della l.r. 7/1999.
4. L'attività di cui al comma 1, per quanto concerne gli incendi
boschivi, è esercitata con l'ausilio e la collaborazione degli
organi del Corpo forestale valdostano.
Articolo 7 (Attività di interesse locale)
1. Il personale volontario, in subordine alle attività di cui
agli articoli 4 e 6, può svolgere, organizzato come distaccamento
comunale:
a) attività di interesse per le comunità locali, operando sotto
la direzione e la responsabilità del sindaco o del
capodistaccamento competenti per territorio;
b) attività di promozione della formazione e aggiornamento di
gruppi giovanili aspiranti vigili del fuoco.
2. Il Comune, di concerto con il consiglio del distaccamento di
cui all'articolo 20, definisce, con proprio regolamento, i compiti
e le modalità organizzative relativi allo svolgimento delle
attività di cui al presente articolo.
3. Nello svolgimento delle attività di cui al comma 1, il
personale volontario può utilizzare le attrezzature e gli automezzi
del Corpo valdostano dei vigili del fuoco disponibili
localmente.
4. Gli oneri per lo svolgimento delle attività di cui al
presente articolo sono a carico dei Comuni.
Articolo 8 (Dotazioni e formazione del personale volontario)
1. La struttura regionale competente in materia di servizi
antincendio e soccorso, sentito il consiglio del personale
volontario di cui all'articolo 23, provvede:
a) a dotare il personale volontario di autoveicoli e di
attrezzature di soccorso, nonché di equipaggiamenti aventi funzioni
di dispositivi di protezione individuale;
b) ad organizzare le attività di formazione e di addestramento
per conseguire una maggiore efficienza e protezione dai rischi del
personale volontario nell'attività di soccorso.
2. I Comuni provvedono, secondo le proprie possibilità, a dotare
i distaccamenti comunali di una sede idonea, nonché a contribuire,
sentita la struttura regionale competente in materia di servizi
antincendio e soccorso, al potenziamento delle attrezzature e dei
generi di equipaggiamento.
Articolo 9 (Finanziamenti)
1. I distaccamenti comunali sono finanziati attraverso:
a) i finanziamenti regionali previsti dalla presente legge;
b) i contributi degli enti locali;
c) i contributi o le donazioni concessi da soggetti privati o
enti pubblici.
2. I Comuni curano la gestione, secondo le indicazioni dei
distaccamenti comunali, dei finanziamenti di cui al comma 1, ad
eccezione di quanto è gestito direttamente dalla Regione ai sensi
della presente legge.
Articolo 10 (Contributi regionali)
1. La Regione concede a tutti i distaccamenti comunali un
contributo forfetario rapportato al numero dei componenti del
distaccamento comunale, nonché alla partecipazione del personale
del distaccamento stesso:
a) agli interventi effettuati in attuazione dei compiti di cui
all'articolo 2, ai corsi di addestramento, alle esercitazioni
organizzate a livello regionale e alle riunioni di servizio;
b) alle esercitazioni e ai corsi di formazione e addestramento
organizzati a livello locale.
2. La Giunta regionale, con propria deliberazione, stabilisce le
modalità applicative del presente articolo.
Articolo 11 (Esercizio di funzioni)
1. Le funzioni attribuite ai Comuni dalla presente legge possono
essere svolte in forma associata attraverso la Comunità montana di
appartenenza, ai sensi dell'articolo 83 della legge regionale 7
dicembre 1998, n. 54 (Sistema delle autonomie in Valle
d'Aosta).
CAPO II ORGANIZZAZIONE DEL PERSONALE VOLONTARIO
Articolo 12 (Personale volontario)
1. Il personale volontario si distingue, in ragione del grado di
formazione raggiunto e dell'idoneità psicofisica posseduta, in:
a) personale aspirante;
b) personale operativo;
c) personale di supporto.
Articolo 13 (Personale volontario aspirante)
1. Possono fare parte del personale volontario aspirante coloro
i quali:
a) abbiano raggiunto i 18 anni e non abbiano superato i 45 anni
di età;
b) abbiano adempiuto l'obbligo scolastico;
c) siano in possesso dei requisiti psicofisici ed attitudinali
di cui all'articolo 32, comma 3;
d) non si trovino nelle ipotesi di cui all'articolo 58 del
decreto legislativo 18 agosto 2000, n. 267 (Testo unico delle leggi
sull'ordinamento degli enti locali).
2. In deroga a quanto previsto al comma 1, lettera a), possono
fare parte del personale volontario aspirante anche coloro i quali
abbiano superato i 45 anni di età, purché siano in possesso degli
altri requisiti richiesti. In tal caso, essi, al termine del
periodo di formazione, assumono la qualifica di volontario di
supporto di cui all'articolo 15.
3. Il personale volontario aspirante svolge attività di supporto
tecnico e logistico alle operazioni di pronto intervento e
partecipa alle esercitazioni sotto la direzione e la responsabilità
del personale volontario operativo e/o del personale
professionista.
4. Il personale volontario aspirante assume la qualifica di
vigile volontario aspirante.
Articolo 14 (Personale volontario operativo)
1. Fanno parte del personale volontario operativo:
a) i vigili volontari aspiranti che abbiano frequentato, con
esito positivo, il corso di formazione di cui all'articolo 33,
comma 1;
b) il personale di cui all'articolo 30, comma 2;
c) il personale di cui all'articolo 48 della l.r. 7/1999.
2. Il personale volontario operativo svolge i compiti di cui
all'articolo 2.
3. Il personale volontario operativo assume la qualifica di
vigile volontario operativo.
Articolo 15 (Personale volontario di supporto)
1. Fanno parte del personale volontario di supporto:
a) i vigili volontari aspiranti che, avendo presentato domanda
di iscrizione dopo aver compiuto i 45 anni di età, abbiano
frequentato con esito positivo il corso di formazione di cui
all'articolo 33, comma 1;
b) i vigili volontari operativi che, avendo perduto l'idoneità
psicofisica prevista per il personale volontario operativo, siano
ancora in possesso di quella prevista per il personale volontario
di supporto.
2. Il personale volontario di supporto svolge attività di
supporto tecnico e logistico alle attività operative senza
esposizione diretta ai rischi di infortunio specifici del vigile
del fuoco.
3. Il personale volontario di supporto assume la qualifica di
vigile volontario di supporto.
Articolo 16 (Vigili volontari operativi idonei all'incarico di
capo-squadra)
1. Nell'ambito del personale volontario operativo, è prevista la
qualifica di vigile volontario operativo idoneo all'incarico di
caposquadra.
2. I vigili idonei all'incarico di caposquadra, oltre ai
requisiti previsti per i vigili volontari operativi, devono essere
in possesso dei seguenti:
a) aver maturato un'anzianità di servizio di almeno 3 anni;
b) aver frequentato, con esito positivo, il corso di formazione
di cui all'articolo 33, comma 2.
Articolo 17 (Incarichi di caposquadra e di capodistaccamento
volontari)
1. Al fine di provvedere rispettivamente alla direzione
operativa delle squadre d'intervento ed al coordinamento
dell'attività del distaccamento, sono conferiti gli incarichi di
caposquadra volontario e di capodistaccamento volontario.
2. I capisquadra volontari sono nominati dall'assemblea del
distaccamento, di cui all'articolo 19, tra i vigili idonei
all'incarico di caposquadra.
3. I capidistaccamento comunali sono nominati dall'assemblea del
distaccamento, di cui all'articolo 19, tra tutto il personale del
distaccamento in possesso di un'anzianità di servizio di almeno 5
anni nei ruoli del personale volontario.
CAPO III ORGANI RAPPRESENTATIVI DEL PERSONALE VOLONTARIO
Articolo 18 (Organi rappresentativi del personale
volontario)
1. Gli organi rappresentativi del personale volontario sono:
a) l'assemblea del distaccamento;
b) il consiglio del distaccamento;
c) il capodistaccamento;
d) gli ispettori di Comunità montana e della città di Aosta;
e) il consiglio del personale volontario;
f) il presidente e il vice presidente del consiglio del
personale volontario;
g) l'assemblea del personale volontario.
Articolo 19 (Assemblea del distaccamento)
1. L'assemblea del distaccamento è composta da tutto il
personale volontario iscritto nei ruoli del distaccamento del
comune di appartenenza.
2. L'assemblea del distaccamento svolge i seguenti compiti:
a) nomina il consiglio del distaccamento;
b) nomina il capodistaccamento;
c) nomina i capisquadra, tenuto conto di quanto previsto
dall'articolo 27, comma 3;
d) approva i programmi operativi del distaccamento.
3. Nell'ambito delle proprie competenze, i regolamenti comunali
di cui all'articolo 7, comma 2, possono attribuire ulteriori
compiti all'assemblea del distaccamento.
4. L'assemblea del distaccamento è convocata dal
capodistaccamento in seduta ordinaria almeno una volta all'anno ed
in seduta straordinaria quando lo richiedano:
a) almeno un quinto dei componenti l'organico del distaccamento
comunale;
b) il sindaco;
c) il presidente del consiglio del personale volontario di cui
all'articolo 24;
d) il dirigente della struttura regionale competente in materia
di servizi antincendio e di soccorso.
5. L'assemblea del distaccamento delibera in presenza di almeno
un terzo dei componenti l'organico del distaccamento comunale e a
maggioranza dei presenti. Se non si raggiunge il numero legale, il
capodistaccamento procede ad una seconda convocazione che deve
avvenire, di norma, entro dieci giorni dalla prima. In quest'ultimo
caso, l'assemblea delibera qualunque sia il numero dei
presenti.
Articolo 20 (Consiglio del distaccamento)
1. Il consiglio del distaccamento è composto dal
capodistaccamento, che lo presiede, e da almeno due consiglieri
rappresentanti del personale volontario del distaccamento
stesso.
2. Il consiglio del distaccamento svolge i seguenti compiti:
a) esprime motivato parere in ordine all'accettazione o
all'esclusione delle domande di arruolamento nel personale
volontario del distaccamento;
b) esprime motivato parere in ordine all'ammissione ai corsi
successivi del personale che non abbia frequentato con esito
positivo i corsi di cui all'articolo 33;
c) esprime motivato parere in ordine al trattenimento in
servizio del personale di supporto oltre il sessantacinquesimo anno
di età;
d) predispone i programmi operativi del distaccamento;
e) indica al sindaco e al dirigente della struttura regionale
competente in materia di servizi antincendio e di soccorso le
necessità del distaccamento;
f) predispone gli ordini del giorno dell'assemblea del
distaccamento.
3. Nell'ambito delle proprie competenze, i regolamenti comunali
di cui all'articolo 7, comma 2, possono attribuire ulteriori
compiti al consiglio del distaccamento.
4. Il consiglio del distaccamento è convocato dal
capodistaccamento in seduta ordinaria almeno una volta ogni
trimestre ed in seduta straordinaria quando lo richiedano:
a) almeno due consiglieri;
b) il sindaco;
c) il presidente del consiglio del personale volontario di cui
all'articolo 24;
d) il dirigente della struttura regionale competente in materia
di servizi antincendio e di soccorso.
5. Il consiglio delibera in presenza di almeno la metà dei
componenti e a maggioranza dei presenti.
Articolo 21 (Capodistaccamento)
1. Il capodistaccamento rappresenta e presiede l'assemblea e il
consiglio del distaccamento.
2. Il capodistaccamento, in caso di assenza o impedimento, è
sostituito dal componente più anziano del consiglio.
3. Il capodistaccamento, in particolare, provvede:
a) alla suddivisione del distaccamento in squadre;
b) alla programmazione delle esercitazioni del
distaccamento;
c) alla tenuta dei registri con gli elenchi dei componenti del
distaccamento;
d) alla sorveglianza e manutenzione delle attrezzature e degli
automezzi in dotazione;
e) alla tenuta dei registri delle attività del
distaccamento;
f) alla cura delle pratiche amministrative;
g) alla redazione, direttamente o tramite delegato, dei verbali
delle assemblee e delle riu-nioni del consiglio.
Articolo 22 (Ispettori di Comunità montana e della città di
Aosta)
1. Al fine di provvedere ai compiti di cui ai commi 2 e 3, i
capidistaccamento di ogni Comunità montana e della città di Aosta
nominano un ispettore di Comunità scelto tra il personale operativo
o di supporto.
2. Gli ispettori di Comunità montana e della città di Aosta, in
collaborazione con il personale professionista incaricato,
provvedono al controllo dei distaccamenti comunali in ordine a
questioni tecniche quali, in particolare:
a) l'organizzazione di esercitazioni in comune;
b) il rispetto delle disposizioni di servizio;
c) il controllo dello stato d'uso e dell'idoneità degli
automezzi, delle attrezzature e degli equipaggiamenti in dotazione
ai distaccamenti.
3. Gli ispettori di Comunità montana e della città di Aosta
riferiscono periodicamente, con relazione scritta, al consiglio del
personale volontario di cui all'articolo 23 in merito all'andamento
delle attività dei distaccamenti della propria zona.
4. Gli ispettori di Comunità montana e della città di Aosta non
possono far parte del consiglio del personale volontario di cui
all'articolo 23.
Articolo 23 (Consiglio del personale volontario)
1. Il consiglio del personale volontario è composto dai
rappresentanti delle Comunità montane e della città di Aosta,
nominati ai sensi del comma 2.
2. I capidistaccamento di ogni Comunità montana e della città di
Aosta eleggono, per ogni Comunità montana e per la città di Aosta,
un rappresentante ciascuno, scelto tra il personale volontario dei
distaccamenti comunali appartenenti alla Comunità stessa.
3. Il consiglio del personale volontario nomina nel proprio
ambito il presidente e il vice presidente.
4. Il consiglio del personale volontario è validamente
costituito con la presenza della maggioranza assoluta dei
componenti. Le decisioni sono assunte a maggioranza dei
presenti.
5. Il presidente convoca il consiglio del personale volontario
in seduta ordinaria almeno una volta ogni trimestre, con nota
scritta inviata almeno cinque giorni prima, ed in seduta
straordinaria quando lo richiedono almeno cinque consiglieri o il
dirigente della struttura regionale competente in materia di
servizi antincendio e di soccorso.
6. Il consiglio del personale volontario svolge, in particolare,
i seguenti compiti:
a) elabora un piano di ripartizione dei fondi assegnati dalla
Regione ai distaccamenti comunali;
b) designa i rappresentanti del personale volontario in seno
alla Commissione di cui all'articolo 6 del regolamento regionale 8
marzo 2000, n. 1 (Attuazione dell'articolo 56 della legge regionale
19 marzo 1999, n. 7 (Ordinamento dei servizi antincendi della
Regione Valle d'Aosta. Modificazioni alla legge regionale 23
ottobre 1995, n. 45 (Riforma dell'organizzazione
dell'Amministrazione regionale della Valle d'Aosta e revisione
della disciplina del personale));
c) svolge l'istruttoria sui provvedimenti disciplinari nei
confronti del personale volontario;
d) individua i criteri secondo cui può essere disposto l'esonero
dal servizio, nel caso di assenza continuata dalle
esercitazioni;
e) propone l'istituzione di corsi di formazione,
specializzazione e aggiornamento del personale volontario;
f) propone l'organizzazione di periodiche esercitazioni del
personale;
g) promuove studi e dibattiti di interesse per il personale
volontario;
h) delibera le convocazioni dell'assemblea del personale
volontario;
i) predispone e approva le relazioni preventive e consuntive
delle attività del personale volontario;
j) delibera l'adesione del personale volontario ad organismi
regionali, nazionali ed internazionali del volontariato.
Articolo 24 (Presidente del consiglio del personale
volontario)
1. Il presidente del consiglio del personale volontario è il
rappresentante del personale volontario ed esercita le seguenti
funzioni:
a) presiede il consiglio e l'assemblea del personale
volontario;
b) rappresenta il personale volontario presso gli organismi ed
enti regionali, nazionali ed internazionali;
c) dispone la convocazione degli organi che presiede.
2. Il presidente del consiglio del personale volontario, in caso
di assenza o impedimento, è sostituito dal vice presidente con il
quale collabora in via ordinaria nella conduzione amministrativa e
organizzativa del personale volontario.
Articolo 25 (Assemblea del personale volontario)
1. L'assemblea del personale volontario, di seguito denominata
assemblea, è composta dal personale volontario del Corpo valdostano
dei vigili del fuoco.
2. Il presidente convoca l'assemblea in seduta ordinaria di
norma una volta l'anno; essa è validamente costituita qualunque sia
il numero dei presenti aventi diritto di voto e delibera a
maggioranza dei presenti.
3. Il presidente convoca l'assemblea in seduta straordinaria
quando lo richiedano:
a) almeno un quarto dei distaccamenti comunali;
b) almeno un quarto del personale volontario;
c) il dirigente della struttura regionale competente in materia
di servizi antincendio e di soccorso.
4. Il presidente convoca l'assemblea almeno dieci giorni prima
della data fissata per la riunione mediante nota scritta contenente
l'indicazione del luogo, giorno e ora della riunione nonché
l'ordine del giorno degli argomenti da trattare.
5. L'assemblea, in particolare, approva le relazioni preventive
e consuntive dell'attività del personale volontario di rilevanza
regionale.
Articolo 26 (Elezione degli organi rappresentativi del personale
volontario)
1. Gli organi rappresentativi del personale volontario di cui
agli articoli 20, 21, 22, 23 e 24 durano in carica quattro anni ed
i loro componenti possono essere rieletti alla stessa o ad altre
cariche. Gli organi del personale volontario in carica sono
comunque prorogati fino all'avvenuta elezione dei nuovi organi.
2. Gli eletti negli organi rappresentativi del personale
volontario cessano dalla carica ricoperta per scadenza del mandato,
per dimissioni o per altre cause.
3. Nel corso del quadriennio, tutte le cariche rimaste vacanti,
per dimissioni o per altre cause, devono essere ricoperte di norma
entro quarantacinque giorni. Tutte le cariche cessano comunque allo
scadere naturale del quadriennio.
4. Le elezioni degli organi rappresentativi del personale
volontario devono essere tenute ogni quadriennio.
5. Tutte le elezioni degli organi rappresentativi del personale
volontario sono effettuate a scrutinio segreto e sono eletti i
candidati che hanno ottenuto il maggior numero di voti. In caso di
parità, è eletto il candidato più anziano di età.
CAPO IV RECLUTAMENTO DEL PERSONALE VOLONTARIO
Articolo 27 (Organico)
1. Al fine di garantire al personale volontario una gestione e
organizzazione compatibile con i compiti indicati all'articolo 2,
il dirigente della struttura regionale competente in materia di
servizi antincendio e di soccorso, sentito il consiglio del
personale volontario, fissa periodicamente il numero complessivo di
unità che compongono l'organico del personale volontario.
2. Non possono essere istituiti distaccamenti con un numero
complessivo di volontari inferiore a quattro unità.
3. Il numero dei capisquadra necessari al regolare funzionamento
del distaccamento, indicativamente uno ogni cinque vigili, è
stabilito dal dirigente della struttura regionale competente in
materia di servizi antincendio e di soccorso, su proposta del
consiglio del distaccamento stesso.
Articolo 28 (Collocazione del personale già in servizio)
1. Il personale volontario che, alla data di entrata in vigore
della presente legge, è iscritto nel Corpo valdostano dei vigili
del fuoco volontari ai sensi della legge regionale 27 maggio 1988,
n. 37 (Norme per il volontariato dei Servizi antincendi -
Protezione civile - Corpo valdostano dei vigili del fuoco
volontari), e che ha frequentato, o frequenti entro il primo anno
di applicazione della presente legge, con esito positivo, appositi
corsi di formazione organizzati dalla Regione, è inserito nei ruoli
dei distaccamenti comunali, salvo quanto previsto al comma 5.
2. Il personale volontario in possesso delle qualifiche di
seguito indicate è iscritto nei ruoli di cui al comma 1, con le
corrispondenti seguenti qualifiche:
a) i vigili volontari ed i vigili volontari scelti assumono la
qualifica di vigili volontari operativi;
b) i capisquadra volontari assumono la qualifica di vigili
volontari idonei all'incarico di capo-squadra.
3. Entro tre anni dall'entrata in vigore della presente legge,
tutto il personale volontario iscritto nei ruoli di cui al comma 1
deve essere sottoposto agli accertamenti dell'idoneità psicofisica
di cui all'articolo 32.
4. È collocato nel personale volontario di supporto, se in
possesso dei requisiti richiesti per tale qualifica, oppure, in
caso contrario, è cancellato dai ruoli del personale volontario il
personale:
a) che non risulti in possesso del requisito dell'idoneità
psicofisica richiesta per il personale volontario operativo o che
non si sottoponga all'accertamento stesso;
b) che, pur non avendo frequentato con esito positivo alcun
corso di formazione organizzato dalla Regione, abbia raggiunto il
limite di età previsto all'articolo 45, comma 1, lettera a).
5. Il personale volontario che non accetta l'iscrizione nei
ruoli di cui al comma 1, deve esprimere una rinuncia scritta al
capodistaccamento del comune di appartenenza.
Articolo 29 (Reclutamento)
1. Il personale volontario è reclutato a domanda, presentata, di
norma, al capodistaccamento del comune di residenza.
2. L'iscrizione, con la qualifica di vigile volontario
aspirante, avviene con provvedimento del dirigente regionale
competente in materia di servizi antincendio e di soccorso, su
proposta del consiglio del distaccamento.
3. Il personale iscritto deve essere sottoposto:
a) se di età non superiore a 45 anni, agli accertamenti di cui
all'articolo 32, comma 1, lettera a), e, se idoneo, è ammesso a
frequentare il corso di cui all'articolo 33, comma 1;
b) se di età superiore a 45 anni, agli accertamenti di cui
all'articolo 32, comma 6, e, se idoneo, è ammesso a frequentare il
corso di cui all'articolo 33, comma 1.
4. Coloro che non risultano idonei agli accertamenti di cui al
comma 3, o che non frequentino con esito positivo il corso di cui
all'articolo 33, comma 1, decadono dalla qualifica di vigile
volontario aspirante.
Articolo 30 (Avanzamento a vigile volontario operativo)
1. I vigili volontari aspiranti, in possesso dei requisiti di
cui all'articolo 13, comma 1, dopo aver superato il corso di cui
all'articolo 33, comma 1, assumono la qualifica di vigili volontari
operativi.
2. A richiesta, sono iscritti nel ruolo dei vigili volontari
operativi coloro che hanno prestato servizio di leva nel Corpo
nazionale dei vigili del fuoco o nelle analoghe organizzazioni
delle Regioni a statuto speciale e delle Province autonome di
Trento e Bolzano.
3. L'avanzamento dei vigili volontari aspiranti è dichiarato con
provvedimento del dirigente della struttura regionale competente in
materia di servizio antincendio e di soccorso.
Articolo 31 (Avanzamento a vigile idoneo all'incarico di
caposquadra)
1. Il personale operativo, in possesso dei requisiti di cui
all'articolo 14, può richiedere, presentando domanda al
capodistaccamento del Comune di appartenenza, l'iscrizione ad uno
dei corsi di cui all'articolo 33, comma 2.
2. Gli idonei al corso sono nominati vigili idonei all'incarico
di caposquadra dal dirigente della struttura regionale competente
in materia di servizi antincendio e di soccorso.
3. Il personale volontario non idoneo può essere ammesso a
frequentare corsi successivi.
Articolo 32 (Accertamento dell'idoneità psicofisica)
1. Gli accertamenti dell'idoneità psicofisica sono effettuati
secondo i seguenti livelli:
a) accertamenti preliminari all'avanzamento nel personale
operativo;
b) accertamenti preliminari al passaggio nel personale di
supporto;
c) accertamenti periodici per il personale operativo e per il
personale di supporto.
2. Gli accertamenti di cui al comma 1 sono effettuati dalla
struttura competente dell'Azienda USL della Valle d'Aosta o dal
medico curante, secondo quanto stabilito nel presente articolo.
3. La Giunta regionale, con propria deliberazione, stabilisce le
modalità degli accertamenti di cui al comma 1, i requisiti
psicofisici ed attitudinali oggetto di accertamento, nonché la
periodicità degli accertamenti di cui al comma 1, lettera c).
4. Il personale volontario può essere sottoposto agli
accertamenti di cui al comma 1, lettera c), anche indipendentemente
dalla periodicità, su motivata richiesta del comandante del
personale professionista dei vigili del fuoco o del
capodistaccamento.
5. Il personale operativo che, a seguito degli accertamenti di
cui al comma 1, non risulti più in possesso dei requisiti
psicofisici ed attitudinali oggetto di accertamento transita nel
ruolo dei vigili volontari di supporto, se in possesso dei
requisiti richiesti per tale qualifica o, in caso contrario, è
cancellato dai ruoli del personale volontario.
6. L'accertamento dell'idoneità psicofisica per i vigili
volontari di supporto non provenienti dal ruolo dei vigili
volontari operativi di cui all'articolo 15, comma 1, lettera a), e
l'accertamento periodico per il personale di supporto sono
effettuati dal medico curante.
Articolo 33 (Corsi di formazione)
1. Il personale volontario aspirante, per transitare nei ruoli
del personale dei vigili volontari operativi o dei vigili volontari
di supporto, deve frequentare un corso di formazione organizzato
dalla struttura regionale competente in materia di servizi
antincendio e di soccorso.
2. I vigili volontari operativi, per ottenere l'idoneità
all'incarico di caposquadra, devono frequentare un apposito corso
di formazione organizzato dalla struttura regionale competente in
materia di servizi antincendio e di soccorso.
Articolo 34 (Corsi di specializzazione e aggiornamento)
1. La struttura regionale competente in materia di servizi
antincendio e di soccorso, di concerto con il consiglio del
personale volontario, organizza corsi di aggiornamento e
specializzazione, prevalentemente riservati ai vigili volontari
operativi, da tenersi periodicamente.
2. Salvo i casi di comprovato impedimento, la mancata frequenza
di corsi di specializzazione organizzati appositamente per i
capisquadra, i capidistaccamento e gli ispettori di Comunità
montana e della città di Aosta comporta la decadenza dagli
incarichi stessi.
Articolo 35 (Esercitazioni)
1. Il consiglio del personale volontario, in accordo con le
strutture regionali competenti, predispone esercitazioni periodiche
di addestramento per il personale volontario, da attuarsi a livello
regionale.
2. In sede locale, i capidistaccamento e gli ispettori di
Comunità montana e della città di Aosta organizzano periodiche
esercitazioni di addestramento per il personale volontario.
3. Il personale volontario deve partecipare alle esercitazioni
di addestramento e può essere occasionalmente esonerato dalla
partecipazione alle stesse per comprovati motivi famigliari o di
salute.
CAPO V OPERATIVITÀ DEI SERVIZI
Articolo 36 (Attività dei vigili volontari)
1. Nell'esercizio delle attività di cui agli articoli 4 e 6, il
personale volontario è chiamato a prestare servizio ogniqualvolta
se ne presenti la necessità e può intervenire anche di propria
iniziativa nel rispetto delle direttive generali del Comando
regionale dei vigili del fuoco o del sindaco del Comune sede del
proprio distaccamento.
2. Il personale volontario può essere chiamato anche a
partecipare alle esercitazioni ed ai corsi di addestramento a
livello regionale appositamente istituiti dal Comando regionale dei
vigili del fuoco.
3. Lo svolgimento delle attività di cui ai commi 1 e 2, quando
non superi la giornata lavorativa, è gratuito, salvo il rimborso di
eventuali spese autorizzate dagli organi competenti e salvo quanto
disposto al comma 5.
4. Nei casi previsti ai commi 1 e 2, i datori di lavoro pubblici
e privati hanno l'obbligo di assicurare la disponibilità dei propri
dipendenti per lo svolgimento del servizio richiesto ed hanno la
possibilità di richiedere il rimborso, con oneri a carico
dell'Amministrazione regionale, degli emolumenti versati ai
lavoratori, ai sensi degli articoli 9 e 10 del decreto del
Presidente della Repubblica 8 febbraio 2001, n. 194 (Regolamento
recante nuova disciplina della partecipazione delle organizzazioni
di volontariato alle attività di protezione civile).
5. Nei casi previsti ai commi 1 e 2, ai lavoratori autonomi è
riconosciuto un rimborso spese forfetario stabilito con
deliberazione della Giunta regionale.
6. La Giunta regionale, con propria deliberazione, stabilisce le
modalità applicative del presente articolo.
Articolo 37 (Chiamata in servizio)
1. Il personale volontario può essere chiamato in servizio
temporaneo e destinato in qualsiasi località, anche al di fuori del
territorio regionale, nel limite massimo di centosessanta giorni
all'anno:
a) in occasione di pubbliche calamità o catastrofi;
b) quando l'attività svolta ai sensi dell'articolo 36 superi la
giornata lavorativa;
c) in caso di particolari necessità del Corpo valdostano dei
vigili del fuoco.
2. Nei casi previsti al comma 1, al personale volontario è
attribuito lo status giuridico ed il trattamento economico iniziale
del personale professionista, ivi comprese le indennità
accessorie.
3. Ai fini della corresponsione del trattamento economico di cui
al comma 2, si adottano le seguenti equivalenze economiche:
a) il vigile volontario è equiparato al vigile
professionista;
b) il vigile volontario idoneo all'incarico di caposquadra e il
caposquadra volontario sono equiparati al caposquadra
professionista.
4. Nei casi previsti al comma 1, i datori di lavoro pubblici e
privati hanno l'obbligo di assicurare la disponibilità dei propri
dipendenti, i quali hanno diritto alla conservazione del posto
occupato, ai sensi dell'articolo 70 della legge 13 maggio 1961, n.
469 (Ordinamento dei servizi antincendi e del Corpo nazionale dei
vigili del fuoco e stato giuridico e trattamento economico del
personale dei sottufficiali, vigili scelti e vigili del Corpo
nazionale dei vigili del fuoco), da ultimo modificato dall'articolo
10, comma 5, della legge 10 agosto 2000, n. 246.
Articolo 38 (Assicurazioni)
1. La Regione provvede mediante apposita assicurazione alla
copertura dei rischi, relativi al personale volontario, per gli
infortuni accaduti e le infermità contratte durante lo svolgimento
dei compiti di cui all'articolo 2, da accertarsi a norma di
legge.
2. La Giunta regionale, con propria deliberazione, stabilisce i
massimali delle assicurazioni di cui al comma 1, curando che le
condizioni assicurative risultino non inferiori a quelle previste
per il personale professionista del Corpo valdostano dei vigili del
fuoco.
Articolo 39 (Tessera di riconoscimento)
1. A tutto il personale volontario il dirigente della struttura
regionale competente in materia di servizi antincendio e soccorso
rilascia una tessera di riconoscimento personale con l'indicazione
della qualifica ricoperta.
2. La tessera di riconoscimento è soggetta a sostituzione in
occasione delle variazioni di qualifica. Essa è comunque soggetta a
convalida quinquennale.
3. La tessera di riconoscimento dev'essere restituita alla
struttura regionale competente in materia di servizi antincendio e
di soccorso all'atto della cessazione dal servizio.
CAPO VI DISPOSIZIONI DISCIPLINARI
Articolo 40 (Esonero e sanzioni disciplinari)
1. In considerazione della particolare natura dei compiti
attribuiti, il personale volontario è soggetto al provvedimento di
esonero dal servizio ed alle sanzioni disciplinari previste agli
articoli 41 e 42.
2. Il personale volontario può essere esonerato dal servizio nei
seguenti casi:
a) assenza continuata, senza giustificato motivo, dalle
esercitazioni, valutata secondo i criteri individuati dal consiglio
del personale volontario;
b) quando gli sia stato inflitto per tre volte il provvedimento
di censura di cui all'articolo 41.
3. Il provvedimento di esonero è disposto dalla commissione
disciplinare di cui all'articolo 43, sentito il capodistaccamento
interessato ed il consiglio del personale volontario.
4. Gli esonerati dal servizio possono presentare nuova domanda
di iscrizione dopo 5 anni dalla data del provvedimento di
esonero.
Articolo 41 (Censura)
1. La censura è inflitta per:
a) alterazione o modificazione dell'uniforme o della tessera di
riconoscimento, nonché negligenza nella loro cura;
b) uso non autorizzato o ingiustificato di automezzi di
servizio;
c) negligenza nella cura dei mezzi di soccorso di dotazione
individuale o collettiva;
d) impiego della rete radio per comunicazioni estranee al
servizio;
e) uso del dispositivo di allarme ottico o acustico nel corso di
trasferimenti per servizio non urgenti.
2. Il provvedimento di censura è inflitto dal dirigente della
struttura regionale competente in materia di servizi antincendio e
di soccorso, sentito il capodistaccamento.
Articolo 42 (Destituzione)
1. La destituzione è inflitta per:
a) assenza o abbandono non giustificati del servizio di
soccorso, quando ciò risulti pregiudizievole alle operazioni;
b) aver provocato dolosamente incendio o altro sinistro la cui
prevenzione sia compito del Corpo valdostano dei vigili del
fuoco;
c) avere commesso reati dolosi nei confronti:
1) delle persone;
2) delle cose affidate alla protezione del personale volontario
nel corso degli interventi.
2. Il provvedimento di destituzione è inflitto dalla commissione
disciplinare di cui all'articolo 43, sentito il capodistaccamento
interessato ed il consiglio del personale volontario.
3. Il personale volontario destituito non può presentare nuova
domanda di iscrizione.
Articolo 43 (Commissione disciplinare)
1. È istituita una commissione disciplinare con i seguenti
compiti:
a) infliggere i provvedimenti di esonero e destituzione al
personale volontario;
b) pronunciarsi in merito ai ricorsi relativi ai provvedimenti
di censura.
2. Fanno parte della commissione di cui al comma 1:
a) il dirigente della struttura regionale competente in materia
di servizi antincendio e di soccorso, che la presiede;
b) il comandante del personale professionista dei vigili del
fuoco;
c) il presidente del consiglio del personale volontario;
d) l'ispettore della Comunità montana interessata o della città
di Aosta;
e) un rappresentante del personale volontario avente qualifica
pari al personale sottoposto a procedimento disciplinare.
Articolo 44 (Ricorsi)
1. Contro il provvedimento di censura è ammesso ricorso alla
commissione di cui all'articolo 43.
2. Contro i provvedimenti di esonero e di destituzione è ammesso
il ricorso al Presidente della Regione.
3. Le modalità per la presentazione dei ricorsi sono stabilite
con deliberazione della Giunta regionale.
CAPO VII CESSAZIONE DAL SERVIZIO
Articolo 45 (Cause di cessazione e limiti di età)
1. Il personale volontario cessa normalmente dal servizio:
a) al raggiungimento dei limiti di età previsti all'articolo 45,
comma 1, della l.r. 7/1999, per i vigili volontari operativi;
b) al raggiungimento di 65 anni di età, per i vigili volontari
di supporto;
c) per perdita dell'idoneità al servizio;
d) per dimissioni.
2. I vigili volontari operativi, al raggiungimento dei limiti di
età di cui al comma 1, lettera a), sono iscritti, salvo il caso di
rinuncia scritta, nei ruoli dei vigili volontari di supporto.
3. Il personale volontario può presentare domanda per essere
mantenuto in servizio anche oltre i 65 anni di età, per lo
svolgimento di attività di supporto.
4. Il dirigente della struttura regionale competente in materia
di servizi antincendio e di soccorso, sentito il capodistaccamento
di appartenenza, decide in merito al mantenimento in servizio del
personale volontario richiedente.
5. Il mantenimento in servizio del personale volontario ha
validità annuale e può essere rinnovato.
Articolo 46 (Perdita di idoneità al servizio)
1. La perdita dell'idoneità psicofisica dei vigili volontari
operativi, è accertata ai sensi dell'articolo 32.
2. I vigili volontari operativi che hanno perduto l'idoneità
psicofisica, ma risultano idonei allo svolgimento delle attività di
supporto, sono iscritti nei ruoli dei vigili volontari di
supporto.
Articolo 47 (Disposizioni relative al personale che cessa dal
servizio)
1 Il personale volontario che cessa dal servizio ai sensi degli
articoli 45 e 46 deve restituire al capodistaccamento le
attrezzature di uso individuale affidategli.
2. L'uniforme ed i restanti capi di equipaggiamento che non
hanno funzione di dispositivo di protezione sono lasciati al
personale che cessa dal servizio, che può farne uso in occasione di
festività o ricorrenze, salvo il caso in cui la cessazione dal
servizio intervenga per destituzione.
3. Il personale che cessa dal servizio senza essere incorso nel
provvedimento di destituzione può essere nominato componente
onorario del personale volontario e può partecipare, senza diritto
di voto, alle assemblee del personale volontario.
4. La nomina a componente onorario è disposta con provvedimento
del dirigente della struttura regionale competente in materia di
servizi antincendio e di soccorso.
CAPO VIII DISPOSIZIONI FINANZIARIE, TRANSITORIE E FINALI
Articolo 48 (Disposizioni finanziarie)
1. L'onere derivante dall'applicazione della presente legge è
determinato complessivamente in euro 796.000 per l'anno 2003 e in
annui euro 1.106.000 a decorrere dall'anno 2004.
2. L'onere di cui al comma 1 trova copertura nell'obiettivo
programmatico 1.3.1. (Funzionamento dei servizi regionali) e si
provvede mediante l'utilizzo delle risorse iscritte nell'obiettivo
programmatico 2.2.1.11. (Protezione Civile) del bilancio di
previsione della Regione per il triennio 2002/2004 ai seguenti
capitoli:
a) capitolo 40840 (Spese di gestione della componente volontaria
del Corpo valdostano dei vigili del fuoco) per complessivi annui
euro 506.000 a decorrere dall'anno 2003;
b) capitolo 40841 (Spese per l'acquisto di automezzi ed il
rinnovo delle attrezzature della componente volontaria del Corpo
valdostano dei vigili del fuoco) per euro 290.000 per l'anno 2003 e
euro 600.000 per l'anno 2004.
3. Per l'applicazione della presente legge la Giunta regionale è
autorizzata ad apportare, con propria deliberazione, su proposta
dell'assessore regionale competente in materia di bilancio e
finanze, le occorrenti variazioni di bilancio.
Articolo 49 (Disposizione transitoria)
1. L'elezione degli organi rappresentativi di cui al Capo III
deve avvenire entro sei mesi dalla data di entrata in vigore della
presente legge. Fino all'avvenuta elezione rimangono in carica gli
organi rappresentativi eletti ai sensi della l.r. 37/1988.
Articolo 50 (Abrogazioni)
1. Sono abrogati:
a) la legge regionale 31 maggio 1983, n. 38;
b) la legge regionale 27 maggio 1988, n. 37;
c) l'articolo 3 della legge regionale 4 agosto 2000, n. 24;
d) il regolamento regionale 13 dicembre 1989, n. 1.
Articolo 51 (Entrata in vigore)
1. La presente legge sarà pubblicata sul Bollettino ufficiale
della Regione ed entrerà in vigore il 1° gennaio 2003.
Président
Nous procédons à l'examen, article par
article.
Je soumets au vote l'article 1
er
:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 2:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 3:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 4:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 5:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 6:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 7:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 8:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
A l'article 9 il y a l'amendement n° 1 présenté par la
III
ème
Commission, dont je vous donne lecture:
Emendamento Il comma 2 dell'articolo 9 è sostituito dal
seguente:
"2. I Comuni gestiscono i trasferimenti finanziari di cui al
comma 1 nell'ambito del proprio bilancio, al fine di garantire il
funzionamento e l'attività del distaccamento comunale, secondo le
indicazioni del distaccamento stesso.".
Je soumets au vote l'article 9 dans le texte amendé:
Articolo 9 (Finanziamenti)
1. I distaccamenti comunali sono finanziati attraverso:
a) i finanziamenti regionali previsti dalla presente legge;
b) i contributi degli enti locali;
c) i contributi o le donazioni concessi da soggetti privati o
enti pubblici.
2. I Comuni gestiscono i trasferimenti finanziari di cui al
comma 1 nell'ambito del proprio bilancio, al fine di garantire il
funzionamento e l'attività del distaccamento comunale, secondo le
indicazioni del distaccamento stesso.
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
A l'article 10 il y a l'amendement n° 2 présenté par la
III
ème
Commission, dont je vous donne lecture:
Emendamento Il comma 1 dell'articolo 10 è sostituito dal
seguente:
"1. La Regione concede a tutti i distaccamenti comunali un
contributo forfetario anche in rapporto al numero dei componenti
del distaccamento comunale, nonché alla partecipazione del
personale del distaccamento stesso:
a) agli interventi effettuati in attuazione dei compiti di cui
all'articolo 2, ai corsi di addestramento, alle esercitazioni
organizzate a livello regionale e alle riunioni di servizio;
b) alle esercitazioni e ai corsi di formazione e addestramento
organizzati a livello locale.".
Je soumets au vote l'article 10 dans le texte amendé:
Articolo 10 (Contributi regionali)
1. La Regione concede a tutti i distaccamenti comunali un
contributo forfetario anche in rapporto al numero dei componenti
del distaccamento comunale, nonché alla partecipazione del
personale del distaccamento stesso:
a) agli interventi effettuati in attuazione dei compiti di cui
all'articolo 2, ai corsi di addestramento, alle esercitazioni
organizzate a livello regionale e alle riunioni di servizio;
b) alle esercitazioni e ai corsi di formazione e addestramento
organizzati a livello locale.
2. La Giunta regionale, con propria deliberazione, stabilisce le
modalità applicative del presente articolo.
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 11:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 12:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 13:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 14:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 15:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 16:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 17:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 18:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 19:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 20:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 21:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 22:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 23:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 24:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 25:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 26:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 27:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 28:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 29:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 30:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 31:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 32:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 33:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 34:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 35:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 36:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 37:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 38:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 39:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 40:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 41:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 42:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 43:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 44:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 45:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 46:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 47:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 48:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Secondina
Squarzino, Tibaldi)
Le Conseil approuve.
Je soumets au vote l'article 49:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 50:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 51:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
La parole au Conseiller Cottino, pour déclaration de vote.
Cottino (UV)
Molto velocemente, a questo punto, perché il
tempo che mi è concesso per la dichiarazione di voto per
regolamento è quello che è. Prima di entrare nel merito e di fare
alcune considerazioni su questo progetto di legge, permettetemi una
nota di carattere personale per dimostrare anche dall'interno del
Corpo volontari dei vigili del fuoco, così come era chiamato una
volta, la validità di questa legge, legge che, come detto nella
relazione, non istituisce questo corpo, ma modifica e regolamenta
in modo se vogliamo più preciso e diverso rispetto alla
precedente.
Questo disegno di legge è stato dibattuto a più riprese
all'interno del Corpo e credo di poter affermare che è stato
approvato a larghissima maggioranza, malgrado quello che ci si
poteva aspettare al momento in cui sono state introdotte alcune
novità molto importanti che avrebbero potuto far irrigidire molte
persone sulle loro modalità. È evidente che non è sempre facile e
agevole introdurre delle novità. Coloro che sono stati abituati per
anni a comportarsi in un certo modo si trovano obbligati a cambiare
mentalità. Lo so perché anch'io sono in queste condizioni. Dopo
30-35 anni - di servizio - abbiamo dovuto sottoporci sottoporre a
delle visite mediche, cosa normale vista la necessità di essere
fisicamente idonei per fare certi interventi, ma anche partecipare
a dei corsi di specializzazione, sicuramente importanti, ma anche
molto impegnativi anche per il tempo necessario alla frequenza. È
con questo spirito che ognuno di noi si è adattato.
Credo che la parte più importante sia quella dell'assoluto
volontariato su cui si basa questo Corpo, carattere che per un
certo momento si era un po' perso perché con la vecchia normativa i
vigili del fuoco venivano rimborsati. Oggi i vigili del fuoco hanno
voluto fare retromarcia ed hanno rinunciato volentieri a quella che
si poteva quasi definire un'indennità. Hanno ritenuto che fosse più
importante indirizzare le disponibilità finanziarie
all'attrezzatura e a mezzi di supporto per i vari interventi.
Questo contrariamente a quanto da qualche parte è stato affermato.
Il Corpo dei vigili volontari non ha perso le basi del
volontariato, direi che semmai si può affermare esattamente il
contrario.
Il gruppo di lavoro, che ha studiato e poi modificato questo
disegno di legge, si è trovato di fronte a molte possibilità
organizzative.
Ha ritenuto, in accordo con gli interessati, di operare in modo
che venisse chiarita sotto tutti gli aspetti la forma con cui deve
avvenire la collaborazione fra professionisti e volontari sul
territorio e se i professionisti hanno una professionalità che è
diversa, più importante e più qualificata rispetto ai volontari,
l'azione dei volontari è ancora importante per la conoscenza
profonda che hanno del territorio in cui operano. Sotto questo
aspetto va detto subito che, se Aosta e Comuni limitrofi hanno la
fortuna di avere con una certa celerità l'intervento dei
professionisti, la sede è ad Aosta, la stessa cosa non si può dire
per altre zone della Valle d'Aosta, in particolar modo nella bassa
Valle.
È con questo spirito che si è pensato a suo tempo di costituire
una caserma dei vigili del fuoco in bassa Valle ed è per questo che
alcuni distaccamenti lavorano di più ed hanno maggiori
responsabilità di altri perché, mentre in un raggio di pochi
chilometri dalla caserma si può contare sull'arrivo dei vigili del
fuoco professionisti entro pochissimi minuti, in altri luoghi il
tempo che intercorre fra l'allarme e l'arrivo dei professionisti è
ampio e in molti casi l'intervento dei vigili volontari riduce
sensibilmente i danni di un eventuale incendio o di altri eventi
calamitosi. L'alluvione di due anni fa, come è già stato ricordato,
ha dimostrato che l'intervento dei vigili del fuoco volontari ha
ridotto di molto i danni e ha dimostrato quanto fosse valido il
loro intervento. Credo che ci sia la necessità di una
partecipazione e collaborazione sempre maggiore. Proprio per questi
aspetti, ritengo che ci si debba, da parte dei distaccamenti dei
vigili volontari e da parte dei comuni, fare un salto di
qualità.
Se alcuni anni fa la dotazione che avevano i distaccamenti era
molto scarsa, oggi possiamo dire che è una dotazione di materiale e
di automezzi invidiabile in tutto il resto d'Italia. Questo
comporta però delle necessità. Non è immaginabile che un automezzo
che costa decine di milioni possa rimanere all'aperto o in luoghi
non custoditi e dunque i comuni hanno il dovere di reperire degli
spazi idonei al ricovero di tutte le attrezzature in dotazione ai
distaccamenti. Non solo, credo a questo punto che i comuni
dovrebbero fare un ulteriore salto di qualità dando ai
distaccamenti dei vigili del fuoco volontari anche degli spazi
comuni per organizzarsi, per lavorare assieme, per fare vita in
comune, per studiare nel dettaglio eventuali azioni. Questo si può
fare anche a livello intercomunale purché si prevedano in posizioni
baricentriche.
Lo stesso salto di qualità deve esserci anche da parte dei
distaccamenti perché viene richiesta sempre maggiore
professionalità sia per quanto riguarda il reclutamento, sia per
quanto riguarda le dimissioni, ma anche per quanto riguarda le
sanzioni disciplinari. Tutto questo fa sì che i responsabili di
distaccamento abbiano un lavoro maggiore e debbano guardare
all'interno del distaccamento con una visione e con un
comportamento diverso rispetto agli usi e alle abitudini
precedenti.
Nel ribadire la validità di questa legge - non entro nel merito
dei singoli articoli perché mi manca il tempo e poi perché la
relazione era sufficientemente esaustiva - dichiaro il voto
favorevole del gruppo Union Valdôtaine a questo disegno di
legge.
Président
La parole au Vice-président Viérin Marco, pour
déclaration de vote.
Viérin M. (SA)
I colleghi hanno già detto tutto quello
che c'era da dire. Noi vogliamo solo ricordare l'importanza di
questa legge e l'attesa che c'era per questo provvedimento,
soprattutto da parte dei 1.700 vigili del fuoco volontari anche
perché ultimamente sono sorti alcuni problemi interpretativi,
soprattutto riferiti al ruolo dei vigili professionisti e al ruolo
dei vigili volontari.
I vigili del fuoco volontari, come ha detto bene il Consigliere
Cottino, sono importantissimi per la realtà valdostana in quanto,
oltre a poter fare interventi più immediati in attesa di quelli
professionisti, sono perfettamente a conoscenza del loro
territorio, quindi è necessario che questo spirito di volontariato
rimanga acceso nel tempo.
La speranza è che questa legge possa dare piena operatività ed
efficacia ed è per questi motivi che votiamo a favore.
Président
Je soumets au vote la loi dans son
ensemble:
Conseillers présents: 29
Votants: 24
Pour: 24
Abstentions: 5 (Beneforti, Curtaz, Frassy, Lattanzi, Squarzino
Secondina)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK