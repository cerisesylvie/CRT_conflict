Consiglio Regionale della Valle d'Aosta - Oggetto del Consiglio n. 2596 del 2 ottobre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2596 del 2 ottobre 1991 - Resoconto
OGGETTO N. 2596/IX Problemi relativi alla revisione delle
rendite della silicosi effettuata presso la sede INAIL di Aosta.
(Approvazione di risoluzione).
Presidente
Do lettura della risoluzione presentata dai
Consiglieri Rusci, Lavoyer, Andrione, Limonet, Bajocco, Milanesio,
Riccarand, Lanivi e Bich:
Risoluzione Il Consiglio regionale della Valle
d'Aosta
Constatato che la sede INAIL di Aosta, con una interpretazione
particolare del paragrafo 5 dell'articolo 55 legge n. 88 del 9
marzo 1989, continua a ridurre o addirittura ad azzerare le rendite
per silicosi ad operai che hanno svolto le loro attività nelle
miniere, nei trafori, nelle cave ed in grandi insediamenti
siderurgici come la Cogne e l'ILSSA VIOLA, in luoghi di lavoro così
fortemente esposti al rischio di silice libera;
Ritenuto che non possano essere smentiti gli accertamenti
eseguiti per decenni dagli stessi medici dell'INAIL;
invita
la direzione INAIL a sospendere i provvedimenti di riduzione o
di azzeramento delle rendite riconosciute;
invita altresì
i Parlamentari valdostani a proporre alla Camera dei Deputati e
al Senato della Repubblica modifiche alla legge sopracitata volte a
mantenere le rendite per malattie professionali acquisite prima
dell'entrata in vigore della legge stessa;
dà mandato
all'Assessore competente di prendere i necessari contatti con la
direzione nazionale per risolvere i problemi relativi ai criteri e
all'esecuzione della revisione delle rendite della silicosi
effettuata presso la locale sede di Aosta e di riferire alla
Commissione competente e al Consiglio regionale.
decide
di inviare copia della presente risoluzione ai Presidenti della
Camera e del Senato, al Ministro del Lavoro, ai Parlamentari
valdostani, ai Capigruppo della Camera e del Senato, alle Direzioni
nazionale e regionale dell'INAIL.
Presidente
Nessuno chiede la parola?
Pongo in votazione la risoluzione in oggetto:
Esito della votazione
Presenti, votanti e favorevoli: 32
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK