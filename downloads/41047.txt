Consiglio Regionale della Valle d'Aosta - Oggetto del Consiglio n. 275 del 9 gennaio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Sport invernali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 275 del 9 gennaio 2019 - Resoconto
OGGETTO N. 275/XV - Interrogazione a risposta immediata:
"Politiche di qualità dei servizi offerti alla clientela da
Monterosa S.p.A.".
Rollandin (Presidente) -
Punto n. 4.03 dell'ordine del
giorno. La parola al collega Mossa, prego.
Mossa (M5S) -
Apprendiamo che nei giorni scorsi, a causa
di forti raffiche di vento, la società Monterosa ha dovuto chiudere
la maggior parte degli impianti del comprensorio. Nonostante
questo, lo
skipass
giornaliero è stato fatto pagare agli
utenti a prezzo intero anziché ridotto. Per "risarcire" in parte i
clienti ovviamente delusi dal servizio offerto, è stato fornito
dalla società un
bonus
di 10 ? a scopo risarcitorio, come ho
già detto, però ai soli utenti che ne hanno fatto richiesta alle
biglietterie. Questo buono potrà essere usato solo per l'acquisto
di un ulteriore e successivo skipass, costringendo gli utenti a
ritornare nello stesso comprensorio per poterne usufruire. Questo
ha comportato un malcontento generale dei turisti e, di
conseguenza, anche delle attività commerciali del comprensorio a
causa di questi disagi. Per questo interroghiamo il Governo
regionale per conoscere quali siano le politiche di qualità dei
servizi offerti e dell'attenzione e della cura della clientela
adottate dalla Monterosa.
Dalle ore 11:27 assume la presidenza la Presidente
Rini.
Rini (Présidente)
- La parole à l'Assesseur Bertschy.
Bertschy (UVP)
- Grazie collega, come credo lei immagini,
in tre minuti non riuscirò a essere esaustivo su tutto ma le do
alcune informazioni e poi chiaramente a disposizione per tutto il
resto. Intanto due precisioni, sul regolamento della società è
previsto cosa è rimborsabile e cosa non è rimborsabile, le cose
come funzionano ed è tutto molto chiaro. Rispetto a questo, tra
l'altro, alle 18:00 del giorno prima sono fatte le segnalazioni
sugli avvisi meteo e ci mettono in condizione di poter agire nella
giornata successiva per eventualmente utilizzare la giornata nel
comprensorio. La situazione di questo periodo di vacanze è stata
una situazione difficile per le società di impianti a fune ed è un
peccato perché questo non aiuterà il dato generale, perché ci sono
state alcune giornate di chiusura, in particolare il 30 dicembre,
il 2 e il 3 gennaio. Situazioni differenziate: il 30 c'è stata la
chiusura dell'intero comprensorio, il 2 gennaio di una parte di
comprensorio e il 3 gennaio per ancora un'altra situazione, che si
è verificata durante la mattinata.
Sono state utilizzate formule diverse perché non c'è solo il
biglietto
online
acquistato, ma ci sono i teleskipass. Ora,
io non ho problemi a lasciarle il dettaglio della risposta di modo
che possa vedere cos'è stato fatto. Quello che la società si è
premurata di farci sapere e di dirci è che è stato tutto quanto è
stato possibile per mettere in condizioni comunque chi ha
acquistato un biglietto, nella legittimità dell'operazione, perché
il biglietto è un biglietto fiscale e quindi una volta reso possono
essere utilizzate solo formule che siano in linea con i regolamenti
e quello che è stato fatto è stato cercare di mettere tutti in
condizioni di poter recuperare il disagio subito. Purtroppo, in
queste situazioni, e lo sappiamo bene... un paio di anni fa in
Consiglio regionale avevamo segnalato e forse fatto anche
un'iniziativa per cercare di indirizzare l'attività di tutti i
comprensori a un'azione, se è possibile, di attenzione verso i
turisti soprattutto nei periodi di punta come quelli delle vacanze.
Sappiamo che ci sono stati dei problemi, sappiamo anche che la
società ha fatto quanto le era possibile fare per garantire a tutti
di poter utilizzare nelle formule di abbonamento previsto per ogni
sciatore gli sconti e le opportunità che si potevano dare. Alcuni,
per esempio, quelli del teleskipass, hanno visto conteggiate solo
le corse fatte e gli sono state ricalcolate le corse per il futuro,
quindi è qualcosa di molto differenziato.
Vorrei solo precisare che c'è una premessa che è sbagliata:
quella dove la società ha visto contrarre i propri bilanci in
questi anni. Ecco, è una società che negli ultimi due anni, per
fortuna, ha cominciato a dare segnali di miglioramento dei bilanci,
tant'è vero che per due anni di fila il bilancio è in utile. Sono a
disposizione per un'informazione più approfondita e anche
eventualmente per altre iniziative e le lascerò i dati che mi sono
stati forniti, affinché li possa vedere.
Presidente
- Per la replica, la parola al collega
Mossa.
Mossa (M5S) -
Intanto ringrazio l'Assessore per la
puntuale risposta. Io, relativamente ai bilanci, ho fatto
riferimento a ciò che ho trovato
online
, magari non sono al
corrente di ulteriori dati sulla società. Quello che comunque
vorrei dire è che, a mio avviso, una
governance
responsabile
di una qualsiasi società sia pubblica che privata dovrebbe
promuovere azioni finalizzate a richiamare il turista, non a farlo
scappare amareggiato per poi non vederlo mai più tornare. Non
possiamo chiedere tariffe piene per un paio di impianti aperti a
fronte di numerosi impianti e chilometri di piste presenti nel
comprensorio. Certo chiedere il prezzo integrale significa fare
cassa, ma significa anche perdere potenziali clienti in futuro. Il
bonus da 10 ? è servito solo a incendiare ancora di più gli animi
già delusi degli sciatori e questo lo constatiamo dagli
innumerevoli commenti negativi pubblicati sui
social
. Ci
auspichiamo perciò che, per il futuro, la società faccia una
revisione dei suoi piani e del suo regolamento, come ha detto lei,
che giustamente, se non va bene, deve essere modificato e prenda
seriamente l'impegno affinché non ci siano più turisti delusi dal
pagamento di tariffe ingiuste, che probabilmente in futuro non
torneranno più qui, ma preferiranno il Trentino per le loro
vacanze.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK