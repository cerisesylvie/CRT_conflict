Consiglio Regionale della Valle d'Aosta - Oggetto del Consiglio n. 2187 del 11 luglio 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2187 del 11 luglio 1986 - Resoconto
OGGETTO N. 2187/VIII - DIMISSIONI DELL'ASSESSORE REGIONALE AL
TURISMO, URBANISTICA E BENI CULTURALI. (Reiezione di
mozione).
PRESIDENTE
: Do lettura della mozione in oggetto
presentata dal Consigliere Aloisi:
MOZIONE
AVVERTITO
l'enorme disagio di tutta la popolazione
residente nella città di Aosta in seguito all'insediamento di un
groviglio di tubi nella centrale piazza Chanoux;
CONSIDERATO
che le critiche dei cittadini aostani
riguardano:
a)
uno spreco di risorse
e di denaro pubblico
senza precedenti;
b)
un'occupazione
della piazza centrale di
Aosta che inibisce la sua fruizione da parte dei giovani, dei
pensionati, di tutti i cittadini;
c)
un riflesso devastante per tutta l'economia
commerciale attigua all'unica vera piazza di Aosta;
d)
una barriera architettonica
che impedisce di
fatto persino l'accesso agli uffici pubblici costringendo gli
utenti ad inutili pellegrinaggi;
e)
un insulto estetico
allo stile monumentale
di Piazza Chanoux, con la presunta riproposizione simbolica dei
volumi di una Chiesa, come quella di San Francesco, della quale in
effetti non rimangono documentazioni accreditate, tanto che la
sagoma dei volumi rappresentati appare del tutto arbitraria e
gratuita, per non dire ancorata alla mera disponibilità dei
tubi;
f)
una provocazione culturale
che lungi dal
coinvolgere i cittadini sul tema sempre attuale del rifacimento e
del recupero del centro storico aostano, si presenta come un vero e
proprio insulto alla memoria storica del vecchio Ducato, in quanto
non vi è relazione - se non quella dei tubi - tra le testimonianze
e la presenza realizzata in modo casuale sulla piazza centrale di
Aosta;
g)
un abuso politico ed amministrativo
consistente nel gettare denaro pubblico in inutili
manifestazioni di regime, quando per altro verso in Aosta vivono
oltre 300 famiglie di sfrattati e circa 850 pensionati con
l'umiliante pensione di 200.000 lire mensili;
h)
una evidente incompetenza
della Giunta
regionale nel suo complesso, che sacrifica gli interessi legittimi
dei cittadini per un indirizzo politico che non esita a sprecare
centinaia di milioni in idiozie assurde, come quella posta in
essere in Piazza E. Chanoux, mentre - per altro verso - i beni
monumentali del capoluogo sono abbandonati all'incuria, privi di
aree verdi di rispetto, per non dire della semplice
illuminazione;
RAVVISATA
nel comportamento dell'Assessore regionale
al Turismo e Beni Culturali una interpretazione ed una gestione
deviante dagli stessi compiti istituzionali dell'Ente Regione, che
non possono certo coincidere con simili abusi perpetrati fuori da
ogni buon senso ed in presenza di una situazione non certo ottimale
dei lavoratori dell'ex Nazionale Cogne, abbandonati a se stessi,
mentre per ancorare la struttura in Piazza Chanoux si usa - estrema
beffa - il materiale fornito dalla Deltasider;
RITENUTO
di dover procedere ad una formale censura nei
riguardi degli Amministratori regionali colpevoli di disattendere
le giuste aspettative dei cittadini, e di inventare sulla piazza
principale del Capoluogo regionale ridicoli manufatti che soffocano
l'espansione turistica e commerciale, creando non poca confusione e
disorientamento.
Il Consiglio regionale della Valle d'Aosta
DELIBERA
1)
di invitare
il responsabile dell'Assessorato
al Turismo e Beni Culturali a rassegnare le dimissioni, per
impedire nuove forme di attività similari che sconfinano dal reale
per prefigurare un'ansia culturale inesistente;
2)
di richiedere
al Presidente della Giunta
regionale, ai sensi e per gli effetti della legge costituzionale
del 26.2.1948, n. 4, a voler designare, in sostituzione
dell'Assessore al Turismo e Beni Culturali, altra persona che abbia
i requisiti di un minimo di serietà e di competenza politica,
affinché la Valle d'Aosta non venga ridicolizzata in tutta Europa
per la politica dei "tubi" sin qui praticata.
PRESIDENTE
: Ha chiesto la parola il Consigliere Aloisi;
ne ha facoltà.
ALOISI (M.S.I.):
Signor Presidente e colleghi
Consiglieri, confesso la mia ingenuità, manifestatasi la scorsa
notte, quando si è sentito quel grande frastuono nei pressi della
piazza centrale di Aosta.
In effetti avevo ricevuto una telefonata nella quale mi si
diceva: "Hai visto, Aloisi, hanno messo una bomba ai tubi di piazza
Chanoux!" Martedì mattina, invece, passando per la piazza ho potuto
constatare che la bomba non era stata messa ai tubi, ma un po' più
in là, nei pressi e sotto l'appartamento di Bruno Milanesio. ed ho
potuto constatare i danni che erano stati arrecati nelle vicinanze
ed agli uffici del Monitore Valdostano.
Naturalmente, di fronte ad atti così chiaramente intimidatori e
mafiosi, si ribella la nostra coscienza civile, contraria ad ogni
forma di violenza. Ma non pensate, colleghi Consiglieri, che io
abbia preso a prestito la bomba indirizzata, presumibilmente o
almeno così si dice, a Bruno Milanesio, per cominciare
l'illustrazione della mia mozione di censura. Anche i tubi di
piazza Chanoux sono stati, e sono tutt'ora, una forma di violenza
che, di certo, non è paragonabile allo scoppio di una bomba, ma
sono pur sempre una violenza culturale che lo stesso Assessore
Borbey ha voluto definire "provocazione culturale".
Poiché noi siamo contrari ad ogni forma di violenza, noi
condanniamo sia la bomba, fatta scoppiare sotto la casa di
Milanesio, e sia quest'altra bomba a carattere culturale, che ha
infastidito non poco l'opinione pubblica aostana.
Sicuramente la bomba di via Xavier de Maistre ha creato maggiori
danni e maggior rumore, ma l'iniziativa dei tubi, dell'Assessore
Borbey, è qualcosa di peggio sul piano culturale, perché colpisce
il cuore, non già di un'agenzia di affari come l'Agenzia S
.
Grato, bensì quello di tutta la Città di Aosta. Tra la bomba alla
S. Grato e la bomba di tipo culturale alla Chiesa di S. Francesco,
vi è quindi un parallelo riconducibile a forme di ostinazione
mentale che da un lato, nel primo caso, portano alla violenza
banditesca con rischio di strage, e nel secondo caso, quello dei
tubi, si traducono in una manifestazione definita "culturale",
anche se poi ha tutti gli aspetti di uno spreco senza precedenti,
attuato, per di più, con il pubblico denaro.
La mozione che è stata da me presentata è già chiara di per sé e
non sto, quindi, a commentarne i passi più significativi. La
sostanza del mio provvedimento di censura, condiviso da larghissimi
strati di popolazione, può essere riassunta nella considerazione
che non era proprio il caso di sperperare centinaia di milioni per
creare un manufatto, come quello dei tubi, costoso ed inutile,
mentre la gente chiede una casa, un'assistenza sociale adeguata,
una politica, insomma, che vada incontro ai bisogni più elementari
dei ceti popolari che vivono nell'indigenza e con la preoccupazione
economica di arrivare alla fine del mese. Anziché un fastidioso
groviglio di tubi, il cittadino aostano ha bisogno di strade
decenti, di parcheggi e di verde. Ha bisogno, caro Assessore, di
"vespasiani", più comunemente denominati "cessi". Sì, purtroppo si
tratta di un'amara realtà.
La risposta dell'Assessore, invece, si limita a migliaia di tubi
che deturpano l'estetica e che, lungi dal risolvere i vari problemi
della città, creano difficoltà di traffico, mortificando il
commercio e soffocando uno spazio che appartiene a tutta la
cittadinanza. E tutto ciò, a detta dell'Assessore, è stato fatto
come "provocazione culturale". Se l'Assessore Borbey, anziché
"provocare" i cittadini con la "politica del tubo" si fosse
preoccupato di non sprecare il pubblico denaro, senz'altro S.
Francesco, dall'alto dei Cieli, lo avrebbe osservato con più
benevolenza, perdonandogli anche qualche peccatuccio di troppo.
Colleghi Consiglieri, io nutro dei fieri dubbi amministrativi e
giuridici sul fatto che l'Assessore ai Beni Culturali, preposto
alla tutela dei monumenti, possa impiegare fondi del denaro
pubblico al di fuori di quelli che sono i suoi compiti
istituzionali. Il Codice Penale, caro Assessore, è molto preciso in
materia di distrazione di fondi ed anche di falso ideologico, che
sono le fattispecie ravvisabili nei comportamenti, prima
dell'Assessore e poi della Giunta, sempre che, ovviamente, tutta la
Giunta sia unanime nell'assumere e nel finanziare un provvedimento
di siffatta natura.
Per quanto mi riguarda, questa provocazione culturale non
passerà inosservata, perchè ritengo intollerabile il metodo seguito
per sperperare il denaro pubblico sottraendolo dai fondi e dai
capitoli del bilancio. Mi spiego meglio. Se non erro, se sbaglio
invito l'Assessore a correggermi, la Giunta regionale si era
limitata a stanziare in linea di massima una certa somma, 220
milioni circa IVA inclusa, per realizzare la mostra, articolata in
2 sezioni, quella delle testimonianze alla Tour Fromage e quella
detta "Delle Presenze" in Piazza Chanoux ad Aosta. Non mi risulta,
invece, che la Giunta avesse proceduto all'acquisto vero e proprio
dei tubi Dalmine, un acquisto che, tra l'altro, avrebbe dovuto
essere approvato e ratificato dal Consiglio regionale, anche se
ieri siamo venuti a conoscenza della presenza di una delibera, la
2156, che, a detta dell'Assessore, si riferisce all'acquisto dei
tubi. Questa mattina ho controllato all'Ufficio Gruppi per vedere
se per caso esisteva la delibera n. 2156, visto che ormai siamo
arrivati alla 4805, ed io avevo anche pensato "Ahime, mi è
sfuggita!", ed invece ho constatato che quella delibera è del mese
di marzo, ma a tutt'oggi non è ancora arrivata ai membri del
Consiglio. Può darsi che non ce ne sia bisogno, comunque, sta di
fatto che i motivi dell'urgenza, secondo me, non esistono.
Francamente, poi, non so quale urgenza avrebbe potuto motivare
l'acquisto dei tubi inutili di Piazza Chanoux. Sta di fatto, e mi
si corregga se sbaglio, che l'Assessore Borbey si è impegnato ad
acquistare i tubi senza nemmeno preoccuparsi di avere prima il
consenso del Governo regionale di cui fa parte ed ora sembra che lo
stesso Assessore, non sapendo come disfarsi dei tubi, (mi sembra di
averlo sentito in un suo intervento del Consiglio scorso) li voglia
elegantemente rifilare all'Assessore Perrin che, bontà sua, non
sapendo cosa farsene, è costretto a tenerseli utilizzandoli non so
come per sviluppare il settore agricolo e forestale regionale.
Certamente ora la Giunta regionale, per spirito di solidarietà,
farà quadrato intorno all'Assessore Borbey, giustificando in
qualche modo questo vergognoso sperpero di pubblico denaro, ma in
tal caso l'urgenza dell'acquisto dovrà essere dimostrata, perché a
tutt'oggi il Consiglio è stato tenuto all'oscuro di qualsiasi cosa
relativa alla stranezza dell'acquisto dei tubi, e lascio immaginare
a voi quali sono le voci che corrono nei corridoi su
quell'acquisto.
Io, come ben sapete, sono un oppositore di questa Giunta, ma non
sono certamente un oppositore prevenuto, anzi, sono convinto che il
Presidente Rollandin sia una persona onesta e non certo uno di quei
politici privi di scrupoli che risolvono i problemi a colpi di
testa o a colpi di tubi. Non so nemmeno se, mentre vi sto parlando,
sia già stata perfezionata la pratica di acquisto dei tubi e sono
convinto che colui che firmasse il mandato di pagamento
rischierebbe di essere coinvolto in un'operazione che, non solo è
molto opinabile, ma che, come ho dichiarato precedentemente, non ha
tutti i crismi della legittimità.
Quanto alle dimissioni dell'Assessore, che mi sono permesso di
sollecitare dal Consiglio, debbo aggiungere che non è tanto un mio
desiderio quello di vedere l'Assessore Borbey ritornare seduto in
mezzo ai banchi dei Consiglieri, ma è piuttosto la volontà
esplicita dell'opinione pubblica, della gente comune e del popolo
di Aosta, che non ha colto in pieno la sagacia intellettuale di
questa politica dei tubi e di questa "provocazione culturale".
Sono anche convinto che le dimissioni richieste con questa mia
mozione sono una specie di chimera, perché l'Assessore Borbey si
comporta come se fosse lui stesso il "padrone" della Giunta. Ma
quello che mi sta più a cuore, al di là delle risposte scontate di
un Assessore che ormai, a causa di questi tubi, è mal visto e
criticato da gran parte dell'opinione pubblica, è, invece, il
pensiero del Presidente della Giunta che, se ben ricordo, in
occasione del primo dibattito avvenuto sotto quel groviglio di tubi
di Piazza Chanoux, ebbe a dire testualmente: "Speriamo che S.
Francesco ci perdoni i nostri peccati".
Non credo poi che il Presidente della Giunta voglia confondere
la sua immagine per sovrapporla a quella di un personaggio che oggi
è alquanto discusso e criticato come l'attuale Assessore al
Turismo. Grazie.
PRESIDENTE
: Ha chiesto la parola il Consigliere Ricco: ne
ha facoltà.
RICCO (D.C.):
La mozione del Consigliere Aloisi, di per
sé interessante, meriterebbe, forse, di essere presa in seria
considerazione se non fosse scritta in modo così palesemente
fazioso ed in modo ultra-aggressivo, andando oltre i limiti della
fattiva discussione politica cui è abituato questo Consiglio.
Diversa, pacata e non meno critica, è stata l'esposizione fatta
ieri dal Consigliere Torrione, sempre su questo argomento. È stata
una esposizione piacevole che non ha risparmiato nulla
all'Assessore al Turismo ma, a mio parere, è stata anche
costruttiva perché è riuscita a ridurre lo spazio lasciato libero
dalla non totale informazione preventiva, data dal competente
Assessore alla popolazione, sui motivi della ricostruzione
volumetrica della Chiesa di S. Francesco in Piazza Chanoux.
Personalmente non sono in grado di gareggiare con la presunta
competenza di alcuni Consiglieri in materia, ma la partecipazione
ai dibattiti di professionisti di spiccata capacità e competenza,
che hanno illustrato ampiamente il significato della ricostruzione
volumetrica della Chiesa in questione, mi ha convinto ed ha fugato
i miei dubbi sulla validità dell'iniziativa.
Altrettanto mi risulta che sia avvenuto da parte di molti
cittadini inizialmente contrari; grazie a questa iniziativa, che
alcuni hanno definito "provocazione culturale", molti cittadini
hanno appreso notizie storiche ed architettoniche che prima, forse,
ignoravano. Questo "ingombro volumetrico", come è stato definito,
ha suscitato tra i cittadini dibattiti con pareri spesso
diversificati. Ritengo superfluo, però, aggiungere che l'ampia
discussione, oltre a produrre arricchimento di conoscenza e di
cultura, ha generato le serate organizzate dal Comune di Aosta,
unitamente alla Regione, alle quali ha partecipato un numero
consistente di cittadini.
Torno all'amico Consigliere Torrione per pregarlo, infine, di
non amareggiarsi troppo se Piazza Chanoux è momentaneamente e
parzialmente occupata da questa iniziativa, che forse ha provocato
negli "habituè" un trauma, ma, non appena la piazza sarà sgombra,
essi apprezzeranno di più il salotto cittadino, luogo di incontri e
di amichevoli discussioni.
Per quanto concerne la mozione presentata dal Consigliere
Aloisi, è inutile aggiungere che il nostro Gruppo non la voterà. Se
fossimo in una democrazia aperta, vorrei che il collega Consigliere
Aloisi si presentasse sulla pubblica piazza e così vedremmo se gli
riuscirebbe di recuperare qualche centinaio di voti per ottenere
l'incarico di Assessore.
PRESIDENTE
: Ha chiesto la parola il Consigliere Aloisi:
ne ha facoltà.
ALOISI (M.S.I.):
Vorrei soltanto ribadire ancora una
volta il giudizio negativo del Movimento Sociale Italiano...
(...INTERRUZIONE...)
Se deve parlare il Presidente o l'Assessore. io parlo dopo: se
invece, la discussione è chiusa, allora intervengo.
PRESIDENTE
: Comunque, dopo la discussione generale
interviene il presentatore e possono intervenire anche i membri
della Giunta. Questo è il Regolamento.
ALOISI (M.S.I.):
Io vorrei solo ribadire il giudizio
negativo del Movimento Sociale Italiano nei confronti del nostro
Assessore al Turismo, Urbanistica e Beni Culturali, perché continua
in una politica che noi definiamo "tragico-drammatica" e nello
sperpero del pubblico denaro, per cui la richiesta di censura è
ampiamente motivata, specie dall'ultimo spreco così plateale dei
tubi di Piazza Chanoux.
Già nelle premesse del mio intervento precedente ho detto che la
mia richiesta di dimissioni era una "chimera". Sono anche convinto
che i colleghi dell'opposizione non la voteranno e questo mi
amareggia in modo particolare perché, se questo è un fatto
politico, io penso che da parte dei Partiti dell'opposizione, di
fronte ad uno spreco di denaro pubblico com'è quello dei tubi di
Piazza Chanoux, ci debba essere un giudizio politico e quindi un
giudizio di censura nei confronti dell'Assessore. Mi sembra, però,
che questo non avverrà, ma sarà l'opinione pubblica, poi, a
giudicare il comportamento di alcune Forze politiche di
opposizione.
Nel merito di quanto ha riferito nel suo intervento il
Consigliere Ricco, alludendo a quei cento elettori che potranno
votare il Consigliere Aloisi, tengo a precisare al Consigliere
Ricco che, se si informa ogni tanto e se legge i giornali, può
vedere che il Movimento Sociale Italiano, prendendo ad esempio la
città di Bolzano, è passato d'un colpo, quasi come un fulmine a
ciel sereno, da 3 a 11 Consiglieri. Se ben ricorda il Consigliere
Ricco, il Movimento Sociale Italiano, nelle ultime elezioni
provinciali, è aumentato di 380 Consiglieri comunali. Se ben
ricorda il Consigliere Ricco, nelle ultime elezioni siciliane. il
Movimento Sociale Italiano ha conquistato 2 seggi in più
all'Assemblea regionale siciliana e poteva conquistarne addirittura
4, se non fosse stato per la legge elettorale regionale che lo ha
penalizzato per 180 voti, per cui non ha potuto guadagnare altri 2
seggi.
Quindi il Consigliere Ricco, non deve preoccuparsi dei 100 voti
che potrà prendere il Consigliere Aloisi oppure il Movimento
Sociale. Questi voti saranno sicuramente molti di più, quindi non
si preoccupi troppo. Del resto se non ci preoccupiamo noi, non è il
caso che se ne preoccupi lui.
Per concludere ricordo che il nostro è un giudizio di censura
politica nei confronti dell'Assessore Borbey e posso dichiarare
tranquillamente che è condiviso da gran parte della popolazione
della Città di Aosta. Mi meraviglia, invece, il comportamento di
certe Forze politiche di opposizione che, a parole fanno
opposizione, mentre nei fatti, specie in occasione di un giudizio
politico di censura nei confronti di un'Amministrazione che
sperpera il pubblico denaro, stanno in disparte ed hanno paura di
esprimere quello che pensano oppure, come è più probabile, avranno
altri fini a cui pensare. Grazie.
PRESIDENTE
: Ha chiesto la parola il Presidente della
Giunta Rollandin: ne ha facoltà.
ROLLANDIN (U.V.):
Cette motion présente deux aspects. Le
premier, l'aspect technique, a déjà été examiné suite aux
interpellations. Les interventions ont prouvé la présence d'avis
différents au sujet de l'Eglise de Saint François, cela est
normal.
Cette reconstruction, malheureusement, s'est passée au moment où
à la mairie on sentait l'exigence de rénover la façade de
l'édifice. Nous n'avons pu que constater cet inconvénient et pour
la population je crois que les difficultés étaient plus causées par
la réfection de la façade que par la reconstruction de l'église.
Lorsqu'il y a deux ans, la reconstruction avait été prévue, une
étude, que tous les Conseil leurs du reste ont dû recevoir, avait
également été prévue à ce sujet: tout était expliqué et notamment
les débats qui pouvaient naître de cette reconstruction. Voilà un
aspect positif: nul n'a voulu contester cette reconstruction et la
Junte avait soutenu ce projet.
Toutefois, personne ne pouvait prévoir les difficultés qui
surviendraient dans la réalisation. Tous se sont accordés à
reconnaître ensuite que l'impact était plutôt différent. Les
réactions négatives ont surtout surgi au début, à cause du
parallélisme des travaux (réfection de la mairie et reconstruction
de l'église). A present, malgré l'avis des citoyens qui
n'apprécient pas, ou qui n'ont pas compris le but réel de cette
initiative, je pense que la vision est différente.
Il faut reconnaître que l'idée de faire des débats dans cette
structure a été couronnée de succès pour la Ville d'Aoste. Les
débats animés et par des experts du secteur et par des hommes
politiques ont connu une forte participation et cette première
expérience a permis de nous faire prendre conscience de
l'importance d'une amélioration de ce programme.
Le deuxième aspect politique m'incite à dire que la confiance
que l'on peut accorder à un Assesseur pour son oeuvre ne dépend pas
seulement d'un fait spécifique. On peut partager l'optique des
responsables, on peut critiquer, contester, mais là il ne s'agit
pas de l'idée d'un Assesseur: cette dernière a été concertée par la
Junte: j'espère que les Conseillers des différents groupes
exprimeront un avis favorable à l'égard de cette initiative. Les
critiques, lorsqu'elles tendent à améliorer, sont toujours bien
acceptées et nous sommes à même d'admettre les fautes commises:
elles permettent l'amélioration.
L'Administration régionale estime qu'il est indispensable de
continuer sur cette vue de la culture, dans son ensemble. Il n'est
pas obligatoire de rattacher le bien-être de la population à la
présence des égouts, des parkings etc.. Cela est indispensable,
c'est vrai, comme il est indispensable d'organiser des
manifestations culturelles et pour les citoyens et pour les
touristes. La Junte repoussera donc cette motion tout en
reconnaissant qu'un raisonnement sur l'ensemble des exigences
culturelles de notre région et sur la réponse que nous sommes en
mesure de donner, pourra toujours faire l'objet d'un débat.
PRESIDENTE
: In base al Regolamento, dopo la chiusura
della discussione generale, potrebbero prendere la parola solo i
proponenti e i membri della Giunta, ma, per tradizione consolidata
di questo Consiglio, diamo la parola per dichiarazione di voto.
Ha chiesto la parola per dichiarazione di voto il Consigliere
Tonino: ne ha facoltà.
TONINO (P.C.I.):
Faccio una brevissima dichiarazione di
voto. Noi ci asterremo sulla mozione presentata dal Consigliere
Aloisi e con l'astensione vogliamo anche esprimere un giudizio
sulla mozione stessa. A noi pare abbastanza deprimente e, per
alcuni versi, squalificante per questo Consiglio, discutere le
dimissioni di un Assessore prendendo a pretesto una vicenda come
quella della Chiesa di S. Francesco.
È legittimo, anzi auspicabile. continuare a discutere sulla
validità dell'operazione culturale della Chiesa di S. Francesco. Io
devo dire, però, che sempre con maggiore fastidio. vedo imposizioni
di tipo partitico su valutazioni che, prima di tutto, debbono
essere di tipo culturale, legate all'individuo, alla sua formazione
ed al suo retroterra.
Per queste ragioni noi abbiamo evitato di assumere posizioni di
Partito sulla vicenda. Da questo punto di vista. l'operazione è
effettivamente discutibile. Pertanto io potrei soltanto esporre
un'opinione personale che, però, evito di fare, lasciando che
ognuno si esprima secondo la propria opinione.
Dà fastidio, invece, e di questo noi siamo convinti,
contrapporre ad un'operazione di tipo culturale argomentazioni
come: "Questi fondi potevano essere spesi per fare delle case. dei
servizi sociali. ecc...". Questa posizione, secondo noi, è
sbagliata. La spesa o l'investimento di tipo culturale ha dei
"ritorni" importanti: si tratta di effettuare queste spese nel modo
più giusto e più produttivo possibile, valutando i riflessi
dell'investimento non solo, come in questo caso, sulla popolazione
valdostana, ma anche sul resto della Nazione e sull'interesse
suscitato nei confronti della nostra Regione e della nostra Città.
Da questo punto di vista, come abbiamo già detto, noi abbiamo
rivolto una critica anche all'Assessore perchè questa operazione
non è stata sufficientemente sostenuta a monte da una vera e
propria azione o campagna informativa che consentisse al più largo
numero possibile di persone di capire anche il significato
complessivo dell'operazione. E questa è indubbiamente una
lacuna.
Si possono anche fare altre considerazioni sulla validità della
soluzione tecnica adottata per ricostruire questa volumetria. Altre
sono le tecniche possibili, dal plexiglass alla semplice
individuazione del perimetro e dei contorni dell'edificio... Su
questo può essere aperto un dibattito nel quale, però, io
francamente lascerei spazio alla libera discussione.
Si è trattato in sostanza di una mostra con determinati costi
che a noi non sembrano straordinari, specie se li paragoniamo alle
mostre che abbiamo fatto in altre occasioni. Sarei proprio curioso
di fare un confronto, alla fine di questa estate, tra le mostre
della passata stagione estiva (Bai, Sarbentrand e Palmar) che, a
mio avviso, avevano un grandissimo valore ed hanno avuto anche un
richiamo esterno notevole, ma non credo che di esse si possa dire
che abbiano avuto un grande impatto sulla popolazione locale.
Questa circostanza si verifica in chissà quante mostre e pertanto
io cercherei di valutare il risultato di questa operazione fra
qualche tempo, ovviamente, tenendo conto anche degli eventuali
errori o delle eventuali deficienze.
Per quanto riguarda l'oggetto della mozione e cioè le dimissioni
dell'Assessore, io ho già detto che non ci pare qualificante
chiedere le dimissioni del l'Assessore Borbey partendo da questa
vicenda. Anzi, la mozione è demagogica e, per molti aspetti, rozza.
Non se la prenda a male il Consigliere Aloisi, perché si tratta di
una valutazione politica. Noi dovremmo sì chiedere all'Assessore
Borbey di dimettersi, però, per il vuoto che questa Giunta dimostra
nella politica turistica, per l'inefficacia della politica per i
Beni Culturali della quale abbiamo discusso tante volte, per
l'assenza di una pianificazione regionale nel campo
dell'urbanistica e della tutela del territorio. per l'assenza più
assoluta di strategie che caratterizza l'azione di questo
Assessore...
Queste sono le argomentazioni forti che, secondo noi, dovrebbero
essere sostenute dalla maggioranza di questo Consiglio per far
dimettere l'Assessore Borbey e la Giunta nel suo complesso e per
andare anche verso un cambiamento di tipo politico di cui la Valle
d'Aosta ha bisogno! Su questo piano, a nostro avviso, si dovrebbe
mantenere anche la serietà dell'azione politica dei Gruppi presenti
in questo Consiglio. Il Consigliere Mafrica prima mi suggeriva di
dire che noi accenderemmo volentieri un cero nella Chiesa di S.
Francesco che è stata montata in Piazza Chanoux, se si dimettesse
l'Assessore Borbey. Lo accenderemmo non solo per noi ma per la
Valle d'Aosta che, sicuramente, ne trarrebbe un notevole vantaggio.
però facciamolo seriamente e non con mozioni di questo tipo.
Per queste ragioni noi ci asteniamo dal votare la mozione
presentata dal Consigliere Aloisi.
PRESIDENTE
: Se nessuno chiede la parola. metto in
votazione la mozione in oggetto:
ESITO DELLA VOTAZIONE
Presenti: 30
Votanti: 19
Favorevoli: 1
Contrari: 19
Astenuti. 10 (Berti, Breuvé, Cout, Dolchi, Mafrica, Millet,
Pascale, Tonino. Torrione e Viberti)
Il Consiglio non approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK