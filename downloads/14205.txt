Consiglio Regionale della Valle d'Aosta - Oggetto del Consiglio n. 728 del 2 giugno 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SPORT E TEMPO LIBERO
Manifestazioni sportive
Precedente
Successivo
Resoconto integrale del dibattito dell'aula
Oggetto del Consiglio n. 728 del 2 giugno 1994 - Resoconto
OGGETTO N. 728/X - Concessione, ai sensi della legge
regionale 31/1992, di un contributo di lire 32.750.000 alla
pro-loco Gressan, nelle spese previste per l'organizzazione di una
manifestazione di mountain bike denominata "Italia Cup MTB 1994",
in programma a Pila il 2 e 3 luglio 1994. Approvazione e impegno di
spesa.
Deliberazione - Il Consiglio
La Pro-Loco di Gressan ha presentato all'Assessorato regionale
del turismo, sport e beni culturali una richiesta tendente ad
ottenere, ai sensi della legge regionale 24 giugno 1992, n. 31, la
concessione di un contributo nelle spese previste per
l'organizzazione di una competizione nazionale di mountain bike
denominata "Italian Cup Mtb 1994", in programma a Pila (Gressan) il
2 e 3 luglio 1994.
La Pro-Loco stessa ha provveduto a corredare la richiesta di
contributo con il preventivo di spesa, sotto dettagliato,
ammontante a lire 65.530.000:
Alla manifestazione, inserita in un circuito di quattro gare, è
prevista la partecipazione di oltre 300 atleti di ambo i sessi
provenienti da Germania, Svizzera, Francia oltre agli italiani che
si confronteranno in due prove individuali di cui una a cronometro
e una di cross-country.
Si dà atto che l'Assessore, acquisito il parere dell'Ufficio
regionale per il turismo, ritiene che le spese sopra esposte siano
ammissibili a contributo e che l'iniziativa di cui trattasi sia da
considerarsi di interesse turistico-promozionale come richiesto, ai
fini della concessione dei contributi, dalla legge regionale 24
giugno 1992, n. 31.
La Giunta regionale ritiene pertanto di aderire alla richiesta
della Pro-Loco Gressan sopra descritta, mediante la concessione di
un contributo fino ad un massimo di lire 32.750.000, pari al 50
percento delle spese preventivate;
Vista la legge regionale 24 giugno 1992, n. 31;
Visto il parere favorevole rilasciato dal Dirigente dell'Ufficio
regionale per il turismo, ai sensi del combinato disposto
dall'articolo 72 della legge regionale 3/1956, e successive
modificazioni, e dell'articolo 21 della legge regionale 18/1980, e
successive modificazioni, in ordine alla legittimità della presente
deliberazione;
Richiamata la legge regionale 24 giugno 1992, n. 31;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di Lire
32.750.000 (trentaduemilionisettecentocinquantamila) a favore della
Pro-Loco Gressan, con sede in Fraz. Chez le Ru, 17 - Partita
IVA
 n. 00474120078, e comunque in percentuale non superiore al 50
percento delle spese sostenute per l'organizzazione di una
manifestazione di mountain bike denominata "Italian cup Mtb 1994",
in programma a Pila (Gressan) il 2 e 3 luglio 1994;
2) di approvare e di impegnare la spesa di lire 32.750.000
(trentaduemilionisettecentocinquantamila), con imputazione sul
capitolo 64320 del bilancio preventivo della Regione per l'anno
1994 ("Contributi e sussidi ad istituzioni e organismi vari per
attività nel settore del turismo e del tempo libero"), che presenta
la necessaria disponibilità;
3) di stabilire che alla liquidazione della spesa si provveda,
ai sensi dell'articolo 58 della legge regionale 27 dicembre 1989,
n. 90, su richiesta dell'Assessorato regionale del turismo, sport e
beni culturali, a manifestazione conclusa, previa presentazione del
consuntivo corredato da idonei giustificativi di spesa;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 1 del
decreto legislativo 13 febbraio 1993, n. 40, come corretto dal
successivo 10 novembre 1993, n. 479, e di darne esecuzione.
Presidente -
Qualcuno intende intervenire? Se
nessuno intende intervenire, pongo in votazione la delibera in
oggetto:
Presenti, votanti e favorevoli: 32
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK