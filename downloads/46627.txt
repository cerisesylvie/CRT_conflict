Consiglio Regionale della Valle d'Aosta - Oggetto del Consiglio n. 3028 del 11 dicembre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3028 del 11 dicembre 2023 - Resoconto
OGGETTO N. 3028/XVI - Interrogazione a risposta immediata:
"Notizie sull'eventuale estensione della sospensione temporanea dal
5 all'11 dicembre dell'attività chirurgica programmata non
urgente".
Bertin (Presidente) -
I punti n. 6.02 e 6.03 sono simili,
possiamo affrontarli congiuntamente? Trattiamoli separatamente.
Punto n. 6.02. Consigliera Erika Guichardaz, ha facoltà di
intervenire.
Guichardaz E. (PCP) -
Non c'erano problemi a metterli
assieme, perché sono abbastanza simili, anche se naturalmente hanno
una prospettiva diversa soprattutto rispetto all'interrogazione,
nel senso che per noi la richiesta è quella di sapere se la
sospensione prevista dal 5 di dicembre ad oggi rispetto
all'attività programmata degli interventi chirurgici, se questa
sospensione è stata estesa o meno, anche alla luce delle notizie,
apprese durante la data del 5, che erano già state un po'
preannunciate da diverse iniziative anche riscontrate su testate
giornalistiche di una grande affluenza all'interno del Pronto
Soccorso.
Per questo faccio anche le condoglianze a
omissis
, perché
una delle segnalazioni era proprio rispetto a suo papà, a Dario,
che poi è mancato, ed era proprio legata ad una delle tante
segnalazioni avvenute proprio rispetto ai tempi passati all'interno
del Pronto Soccorso.
Con questa iniziativa chiediamo se la sospensione dell'attività
chirurgica programmata non urgente è stata in qualche modo estesa,
o se invece questa sospensione finirà oggi e quindi da domani i
Valdostani potranno essere tranquillamente operati come previsto
dai vari piani. Grazie.
Presidente -
Assessore Marzi ha facoltà di
rispondere.
Marzi (SA) -
Grazie Presidente. Insieme all'Azienda USL
stiamo lavorando quotidianamente per far fronte alla situazione,
registrata in questi giorni, che vede particolarmente affollato il
Pronto Soccorso, sia per ragioni dovute alla stagione influenzale,
sia per i notevoli flussi turistici che in questo particolare
periodo dell'anno caratterizzano la nostra regione.
L'Azienda USL mi ha informato che l'attività chirurgica
programmata non urgente è ripresa già questa mattina, 11 dicembre,
quindi con un giorno d'anticipo rispetto a quanto precedentemente
annunciato, grazie allo sforzo e all'impegno profuso da tutti i
professionisti dell'Ospedale Parini che desidero davvero
ringraziare a nome di tutti noi, in quanto grazie a loro è stato
possibile accorciare di un giorno la sospensione dell'attività
chirurgica elettiva e avviando così gli interventi programmati.
Un dato di riferimento che va colto è che uno dei problemi
maggiori che viene perennemente individuato per ciò che riguarda il
Pronto Soccorso è che il Pronto Soccorso, di fatto, non dovrebbe
avere persone che stazionano lì: ecco perché in alcuni momenti ci
sono dei problemi.
Spesso capita che le persone restino in Pronto Soccorso perché
non ci sono posti nei reparti dove immediatamente dovrebbero essere
assegnati.
Questo è il motivo per il quale è stata attivata
l'Admission
Room
quest'anno con dieci posti letto e contiamo, entro la fine
di quest'anno o l'inizio del prossimo, di arrivare a diciotto.
Grazie.
Presidente -
Per la replica, consigliera Erika
Guichardaz.
Guichardaz E. (PCP) -
Per fortuna quindi sono ripresi gli
interventi chirurgici. Segnaliamo che, giusto pochi giorni prima,
veniva evidenziato invece come le altre Regioni li avevano sospesi
e noi no. Inviterei magari a non fare annunci di questo tipo,
soprattutto perché forse i dati rispetto ai flussi turistici e al
ponte che c'era, fissato da tempo, li conoscevamo, quindi forse
andrebbe posta più cautela e prudenza in questo senso. Comunque
siamo contenti della risposta dell'Assessore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK