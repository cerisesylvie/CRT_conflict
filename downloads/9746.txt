Consiglio Regionale della Valle d'Aosta - Oggetto del Consiglio n. 867 del 22 novembre 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 867 del 22 novembre 1989 - Resoconto
OGGETTO N. 867/IX - Disegno di legge: "Autorizzazione di
spesa per l'istituzione di un centro fieristico ed espositivo
permanente".
Presidente - Ha chiesto di parlare l'Assessore all'Industria,
Commercio, Artigianato e Trasporti Lanivi, ne ha facoltà.
Lanivi (ADP)
- Quello di dotare la Regione di un centro
fieristico ed espositivo permanente è una richiesta che da
parecchio tempo viene avanzata nella nostra Regione. Attualmente
manifestazioni espositive avvengono in sedi provvisorie o precarie,
che comunque non hanno le caratteristiche di un centro permanente
espositivo. D'altra parte bisogna verificare se esistono gli spazi
e l'opportunità di realizzare una struttura più consistente e più
"forte". A questo fine, il disegno di legge in esame propone di
impegnare una prima cifra di 100 milioni già previsti nei fondi
globali del bilancio di previsione 1989, per avviare gli studi che
verifichino la possibilità di realizzare un centro con queste
caratteristiche.
Presidente
- Ricordo che sono allegati i pareri della I e
della III Commissione.
E' aperta la discussione generale. Ha chiesto di parlare il
Consigliere Bajocco, ne ha facoltà.
Bajocco (PCI)
- Penso che sia la prima volta che si
arriva in Consiglio con una legge per impegnare del danaro ed
incaricare dei professionisti per uno studio di fattibilità di
quest'opera.
La Giunta ha tutte le potestà, ha dei fondi per incaricare
professionisti, ed oggi, perchè arriviamo alla fine del mese, per
cui tutti i soldi devono essere impegnati altrimenti vanno a
residuo, mettiamo in evidenza anche questa cifra.
Questa situazione ci lascia un po' preoccupati. In Commissione
avevo dato un voto negativo per il metodo che questa maggioranza ha
adottato su questo provvedimento; non è che siamo contrari alla
realizzazione di un centro fieristico, ma sarebbe giusto che prima
di tutto la Giunta incaricasse dei professionisti per uno studio di
fattibilità su questo problema, per vedere la zona dove far sorgere
il centro, e poi si arrivasse nelle Commissioni competenti e in
Consiglio per le opportune indicazioni.
Qui invece si impegnano 100 milioni per studi, per progettazioni
e per acquisti di aree. E' vero che con 100 milioni oggi non si
compra niente, ma proprio per questo questi 100 milioni sono
stanziati solo per questa indicazione.
Anche per l'oggetto del provvedimento, che è un centro
fieristico, ci asterremo anzichè votare contro.
Presidente
- Ha chiesto di parlare il Consigliere
Andrione, ne ha facoltà.
Andrione (UV)
- A la IIIème Commission, si c'est
possible, une recommandation de ne pas revenir avec des décisions
de ce genre, parce que cette loi est doublement contradictoire,
dans le sens qu'elle prend 100 millions des fonds globaux, qui ne
peuvent être transférés dans les fonds à disposition de la Junte
régionale, pour des projets confiés à des bureaux professionnels.
Et alors, celle qui devrait être une délibération de Junte, devient
un projet de loi, mais le projet de loi substantiel est simplement
le transfert de 100 millions des fonds globaux à cette loi. Loi
qui, je répète, est contradictoire parce qu'en réalité n'est pas
une loi d'investissement, mais une loi qui charge un bureau
professionnel de faire une étude de ce genre.
Nous la votons, mais si M.Lanivi est disposé à ne plus répéter
une opération de ce genre, nous lui en serions grés.
Presidente
- Ha chiesto di parlare il Consigliere
Mafrica, ne ha facoltà.
Mafrica (PCI)
- Per avvalorare questo discorso della
inopportunità di procedere con leggi quando si tratta in realtà di
incarichi professionali, voglio ricordare un esempio in cui la
maggioranza si è comportata diversamente.
Voi ricordate il Consigliere Torrione, che con un disegno di
legge voleva proporre il finanziamento per gli studi per un teatro:
per ben due volte la maggioranza ha respinto il progetto dicendo
che in tal modo non si istituiva il progetto ma si voleva
finanziare gli studi.
Non credo che oggi si possa ricorrere ad un marchingegno, che in
sostanza vuole utilizzare dei fondi stanziati nei fondi globali,
aumentando il numero delle leggi di questa Regione che non sono
leggi sostanziali.
Presidente
- Dichiaro chiusa la discussione generale. Si
passa all'esame dell'articolato. Do lettura dell'articolo 1:
Articolo 1
1. E' autorizzata una prima spesa di lire cento milioni per
l'istituzione di un centro fieristico ed espositivo permanente
avente sede nella Regione.
2. La Giunta regionale è autorizzata ad approvare, impegnare e
liquidare spese, nel limite di cui al primo comma, per studi,
progettazioni, acquisto di beni e servizi in funzione della
realizzazione del centro fieristico.
Presidente
- Pongo in votazione l'articolo 1:
Esito della votazione:
Presenti: 28
Votanti: 23
Favorevoli: 23
Astenuti: 5 (Bajocco, Chenuil, Dolchi, Mafrica e Riccarand)
Il Consiglio approva.
Presidente
: Do lettura dell'articolo 2:
Articolo 2
1. L'onere derivante dall'applicazione della presente legge
graverà sul capitolo 36050, di nuova istituzione, nel bilancio di
previsione della Regione per l'anno 1989 "Istituzione di un centro
fieristico ed espositivo perma-nente".
2. Alla copertura dell'onere di lire cento milioni si provvede
mediante riduzione di pari importo dello stanziamento previsto al
capitolo 50050 "Fondo globale per il finanziamento di spese per
l'adempimento di funzioni normali (Spese di investimento)" del
bilancio di previsione della Regione per l'anno 1989, a valere
sull'apposito accantonamento previsto al settore 2.2.2. "Sviluppo
economico" dell'allegato n. 8 al bilancio stesso.
Presidente
- Pongo in votazione l'articolo 2:
Esito della votazione:
Presenti: 28
Votanti: 23
Favorevoli: 23
Astenuti: 5 (Bajocco, Chenuil, Dolchi, Mafrica e Riccarand)
Il Consiglio approva.
Presidente
: Do lettura dell'articolo 3:
Articolo 3
1. Alla parte spesa del bilancio di previsione della Regione per
l'anno 1989 sono apportate le seguenti variazioni:
in diminuzione
Cap. 50050 "Fondo globale per il finanziamento di spese per
l'adempimento di funzioni normali (Spese di investimento)" L.
100.0000000
in aumento
Cap. 36050 (cod.ISTAT 1.1.2.1.0.3.10.25.05 cod.reg. 2.2.2.09)
"Istituzione di un centro fieristico ed espositivo permanente" L.
100.000.000
Presidente
- Pongo in votazione l'articolo 3:
Esito della votazione:
Presenti: 28
Votanti: 23
Favorevoli: 23
Astenuti: 5 (Bajocco, Chenuil, Dolchi, Mafrica e Riccarand)
Il Consiglio approva.
Presidente
: Pongo in votazione la legge nel suo
complesso:
Esito della votazione:
Presenti: 28
Votanti: 23
Favorevoli: 23
Astenuti: 5 (Bajocco, Chenuil, Dolchi, Mafrica e Riccarand)
Il Consiglio approva.
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK