Consiglio Regionale della Valle d'Aosta - Oggetto del Consiglio n. 2595 del 8 giugno 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Personale medico e paramedico
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2595 del 8 giugno 2023 - Resoconto
OGGETTO N. 2595/XVI - Interpellanza: "Contenuti dell'accordo
sindacale riferito alla gestione del personale infermieristico e
OSS delle RSA e delle UAP".
Bertin (Presidente) -
Punto n. 65. Ha chiesto la parola
la consigliera Erika Guichardaz, ne ha facoltà.
Guichardaz E. (PCP) -
In parte forse a
quest'interpellanza mi ha già risposto nell'interpellanza
precedente, ed è per quello che non riuscivo a capire se stava
rispondendo a quella o questa, però in continuità proprio con le
richieste fatte nella scorsa iniziativa, in questa interpellanza,
sempre riguardante il G.B. Festaz si vuole chiedere, e
concentreremo le nostre domande sull'accordo, oggi lei l'ha
chiamata intesa, quindi magari espliciterà meglio adesso nella
risposta... sull'intesa rispetto al personale, sull'accoglienza
degli utenti presso la struttura di Variney e sul ruolo svolto dal
project manager
. In particolare chiediamo le novità rispetto
alla sottoscrizione dell'intesa e soprattutto se si è anche
addivenuti a decidere il reparto, piuttosto che le modalità, anche
dei rientri, oltretutto lei ci ha già preannunciato che i
lavoratori hanno anche questa bozza di intesa, quindi molto
probabilmente potrà anche dirci di più rispetto a quanto ha detto
prima, con quale atto l'Azienda USL invece ha integrato l'appalto
per l'accoglienza degli utenti nel
setting
di UAP presso la
struttura di Variney e, in particolare, quali siano i relativi
costi che si immaginano per l'integrazione, gli interventi
effettuati per la gestione delle otto UAP, gli aspetti strutturali
considerati, le professionalità e, come dicevo, i relativi costi.
Inoltre chiediamo i dettagli del quadro di programmazione che ci
aveva detto già essere definito da tempo rispetto al trasferimento
dei pazienti dell'UAP, con particolare riferimento alla data
dell'elaborazione dello stesso, perché da una nostra richiesta di
accesso agli atti non siamo riusciti ad arrivare a questo
documento; l'indicazione del responsabile medico dei trasferimenti,
quindi c'è il medico che firma le dimissioni oppure il Direttore
sanitario della struttura di Variney o chi altro che si prende la
responsabilità dei trasferimenti e le modalità con cui sono stati
avvisati i pazienti e i parenti, quindi se con lettera scritta e i
tempi in cui sono stati avvisati; l'effettivo ruolo poi svolto dal
project manager
principale, responsabile della corretta
esecuzione del progetto, rispetto sia alla guida del
team
di
progetto, l'interfaccia con i portatori di interessi coinvolti e le
azioni intraprese per assicurare il rispetto dei costi, dei tempi e
della qualità del progetto.
Presidente -
Risponde l'assessore Marzi.
Marzi (SA) -
Con riferimento alle novità di
sottoscrizione dell'accordo sindacale riferito alla gestione del
personale infermieristico e OSS operante presso i nuclei RSA e UAP
della struttura G.B. Festaz, informo che, come ho richiamato
precedentemente, durante un incontro dello scorso 23 maggio con le
Organizzazioni sindacali e la Direzione dell'Azienda USL, oltre
alla presenza del Presidente sempre della struttura, è stato
comunicato che gli approfondimenti tecnici svolti anche con il
coinvolgimento dell'Avvocatura regionale hanno individuato nel
protocollo d'intesa lo strumento più appropriato per regolare il
rapporto tra le parti rispetto alle specifiche richieste che
vengono dai dipendenti del G.B. Festaz. Nel corso dell'incontro si
è convenuto di istituire un tavolo di lavoro tecnico con i
referenti competenti dell'Assessorato, dell'Azienda USL e della
struttura G.B. Festaz e un rappresentante, tra l'altro, per ogni
sigla sindacale al fine di procedere alla stesura del suddetto
protocollo d'intesa volto a definire i termini della
collaborazione. La prima riunione del tavolo tecnico si è svolta
ieri, 7 giugno 2023.
Come già ho avuto modo di riferire, gli accordi che saranno
stipulati tra le parti contempleranno sia gli aspetti relativi alla
formazione specifica del personale destinato al reparto di
Neurologia da parte dell'Azienda USL - e anche questa è
un'informazione che ho dato fin dall'inizio -, sia il futuro
rientro del personale medesimo presso l'Ospedale di comunità della
struttura senza alcun esubero di lavoratori momentaneamente
trasferiti. L'operazione che presenta caratteri di complessità, che
non intendiamo assolutamente sottovalutare, tant'è che continuiamo
in modo assolutamente tranquillo a rispondere rispetto al fatto che
la situazione esige tutta una serie di passaggi temporali che
richiedono anche confronti sia sui numeri che sulle modalità,
rappresenta anche però una grande opportunità  come da me
richiamato sia per la struttura G.B. Festaz che per l'Azienda USL,
infatti la collaborazione con il G.B. Festaz consentirà di aprire
nuovi posti letto ospedalieri in un reparto, la Neurologia, che ha
necessità di riprendere la propria attività, investendo su risorse
professionali già qualificate e competenti a cui sarà inoltre
garantita tutta la formazione che si renderà necessaria. Al termine
della fase pandemica infatti, a causa della carenza di personale
infermieristico, non è stato possibile riaprire il reparto di
Neurologia. Fra il personale medico, negli ultimi sei mesi, un
dirigente ha chiesto il collocamento in quiescenza anticipata,
altri tre hanno dato le dimissioni per rientrare nella propria
Regione di appartenenza e un lavoratore per andare a lavorare in
strutture private, resteranno in servizio dal 1° luglio tre
dirigenti medici dei quali uno è il direttore, uno a tempo pieno e
il terzo esonerato dai turni di reperibilità notturna. Nella
situazione attuale non risulta possibile riaprire il reparto per
carenza infermieristica e la drastica riduzione dell'organico
medico rende impossibile la garanzia dei turni di reperibilità
neurologica notturna e festiva. La progettualità avviata, oltre al
progetto con il G.B. Festaz, prevede un concorso a tempo
indeterminato, una sinergia con l'Ospedale San Martino di Genova e
alcuni progetti di teleneurologia e
telestroke
per
consulenza a distanza.
Venendo alla domanda n. 2, l'Azienda ha ritenuto di mettere a
bando inizialmente il
setting
assistenziale con codice R2
con l'intento poi per la struttura di Variney di ampliare il
servizio in una fase successiva. Solo successivamente infatti
presso la struttura di Variney sarà aggiunto al setting R2 anche
quello UAP, per garantire la continuità assistenziale degli utenti
attualmente ricoverati al G.B. Festaz in tale setting. L'Azienda
USL si sta infatti organizzando per l'apertura di dieci posti letto
in UAP utilizzando il personale dell'aggiudicatario della gara
relativa alla gestione sanitaria presso il nucleo R2 di Variney.
Nel contempo si sta accreditando la struttura per ventuno posti di
R2 e dieci posti UAP. Per il setting UAP l'Azienda USL sta
procedendo ai sensi del Codice dei contratti, che, tra l'altro,
disciplina la modifica di contratti durante il periodo di
efficacia, più precisamente tramite il comma 12 del citato articolo
106. Ciò comporta l'applicazione di un aumento delle spettanze
economiche ammontante per anno a circa euro 135 mila con il 5% di
IVA inclusa. L'attivazione del nucleo UAP prevede la presenza delle
seguenti figure professionali, secondo quanto previsto dalla DGR
2418/2006: direttore sanitario e coordinatore clinico, medico di
struttura, infermiere con funzioni di coordinamento, infermieri,
OSS, educatore professionale, terapista della riabilitazione e
logopedista.
Venendo alla domanda n. 3, i dettagli del quadro di
programmazione relativi ai trasferimenti dei pazienti dalla
struttura G.B. Festaz a quella di Variney sono in fase di
definizione; come ho già avuto modo di riferire, l'operazione sarà
programmata con grande attenzione sia con riferimento alla
comunicazione alle famiglie, sia mediante accordi clinici dal
Direttore sanitario del G.B. Festaz e quello della struttura di
Variney nell'ottica di garantire la massima sicurezza degli utenti.
Informo inoltre che è in via di definizione tra G.B. Festaz e USL
un protocollo sulle modalità di trasferimento del paziente e su
tutte le altre attività connesse. In tal senso le coordinatrici
infermieristiche insieme al
deck
del contratto e al SITRA
stanno operando con particolare attenzione alle valutazioni
cliniche del caso.
Venendo alla domanda successiva, le attività demandate alla
struttura G.B. Festaz e al
project manager
PM da
disciplinare in incarico sono le conseguenti: il PM è soggetto
responsabile della corretta esecuzione del progetto, guida i gruppi
di lavoro e si interfaccia regolarmente con gli
stakeholder
coinvolti e i soggetti interessati, interni ed esterni all'Azienda,
per assicurare il rispetto dei costi, dei tempi e delle altre
qualità del progetto. Le attività richieste al PM sono descritte
all'interno del piano progetto per la realizzazione dell'ospedale
di comunità predisposto dall'Azienda J.B. Festaz e consistono in
realizzazioni quadro dei costi, coordinamento delle attività di
gruppi di lavoro previsti nel piano progetti approvati,
coordinamento delle attività di individuazione degli obiettivi
progettuali
visual
, gestione della piattaforma ministeriale
per la gestione del progetto, coordinamento delle attività
finalizzate alla gestione della fase di transizione dei reparti RSA
e UAP al nuovo Ospedale, tenuta dei rapporti con gli
stakeholder
e soggetti interessati, l'accreditamento
dell'ospedale di comunità, la formazione del personale mediante
l'individuazione dei fabbisogni formativi e la progettazione delle
attività formative, l'ausilio nell'attuazione della formazione, la
valutazione delle attività formative, il coordinamento delle
attività di piano di comunicazione, il coordinamento delle attività
per il rientro del personale e degli ospiti per l'inaugurazione,
l'aggiornamento e revisione del piano progetto per la realizzazione
dell'ospedale di comunità.
Le attività svolte dal 15 agosto al 31 dicembre 2022 sono state:
l'elaborazione del documento sistema organico di procedura
dell'Azienda G.B. Festaz per le attività di controllo delle
condizioni per la realizzazione dell'ospedale di comunità con i
relativi allegati, il monitoraggio delle attività, gli incontri
settimanali sullo stato di avanzamento delle attività con il RUP,
il coordinamento dell'attività del gruppo di lavoro interno per la
progettazione, il coordinamento delle attività per l'anticipo del
10% da parte della Regione, il coordinamento delle attività per
l'applicazione delle linee guida, l'elaborazione del progetto
imprenditoriale a seguito del coordinamento delle attività
necessarie, la partecipazione e incontri con il RUP, i Presidenti e
i referenti regionali, la partecipazione a incontri in Assessorato
sui progetti attinenti alla missione 6, l'aggiornamento del piano
progetto per la compilazione di tabelle di monitoraggio, la
gestione dell'archiviazione digitale di quanto attinente al
progetto. L'incarico al PM è stato affidato con determina del
Direttore della Casa di riposo 188/2022 per l'importo di 61.600
euro più IVA. Il project manager non ha nessun ruolo attivo nel
trasferimento dei pazienti UAP.
Presidente -
Per la replica, la parola alla consigliera
Erika Guichardaz.
Guichardaz E. (PCP) -
Pochi giorni dopo essermi beccata
della persona che si posiziona sugli alberi vestita di nero e che
gufa le cose affinché non vadano bene - e in quel caso l'Assessore
mi diceva come mi ha detto oggi: "Va tutto bene, stiamo facendo" e
via dicendo -, le Organizzazioni sindacali CISL, UIL e SAVT
chiedevano chiarezza rispetto proprio ai criteri della destinazione
del personale e, da quello che lei ci dice quest'oggi, questa
intesa non è ancora stata sottoscritta, nell'interpellanza
precedente mi ero segnata che l'intesa era già stata anticipata ai
lavoratori, qui in questa ha già detto una cosa diversa, quindi
andrò a sbobinarmi anche questa sera quello che lei ha detto,
quindi non ho ancora capito se l'intesa è stata predisposta o
meno.
Evidentemente quello che volevo già rappresentare l'altra volta
è che questo tema non è assolutamente limpido come lei lo vuol far
apparire, ma ancora ad oggi delle risposte non ci sono state e
rilevo ancora una volta che - e lo avevamo già detto
nell'interpellanza scorsa - l'azienda ha anche incaricato un
avvocato per il controllo rispetto all'accordo o all'intesa e,
sotto questo punto di vista, non abbiamo ancora capito oggi, mi
sembra dalle sue dichiarazioni, che in quel caso l'avvocato
incaricato non abbia un ruolo così fattivo come immaginavamo. Oggi
poi se lei parla di intesa, immagino che si riferisca alla legge
165, mentre, a nostro avviso, andrebbe applicata comunque la legge
22, quindi la mobilità prevista nell'articolo 43, perché, leggendo
l'articolo 13 della legge regionale 34/2004, istitutiva del G.B.
Festaz, a questi lavoratori si applica il contratto del comparto e
noi sappiamo che negli anni vi sono stati anche dei lavoratori che
hanno fatto della mobilità intercompartimentale. Sotto questo punto
di vista, quindi le chiederemo quali e quanti lavoratori hanno
potuto accedere a questa mobilità e capire come mai in questo caso
invece non si parla, ad esempio, di una mobilità
intercompartimentale nel caso in cui i lavoratori volessero
farla.
Rispetto alla questione delle UAP, ha parlato di 135 mila euro,
calcolando che l'appalto era di circa 7 milioni, sinceramente mi
chiedo se il minutaggio rimane quello che avevano all'interno della
convenzione precedente, come possa essere una cifra così bassa, ma,
sotto questo punto di vista, naturalmente dipenderà anche da quando
le UAP verranno spostate a Variney, quindi immagino che dipenderà
anche da tutto questo e quindi aspetteremo l'evoluzione.
Rispetto alla questione del quadro di programmazione, rispetto a
quello che ha detto, evidentemente siamo ancora in fase di
definizione; in un'interpellanza precedente sembrava che il quadro
invece fosse già stato stilato e anche sotto questo punto di vista,
il
risk manager
, che era una delle richieste puntuali
all'interno delle mie domande... mi sembra che su questo anche si
stia in qualche modo valutando.
Ho evidenziato il fatto che l'incarico al
project
manager
, come avevo rilevato anch'io dalla delibera, è del 15
agosto, io le sottolineo che mi è stato consegnato un documento
proprio dall'Azienda G.B. Festaz in cui il project manager già in
un incontro dell'8 agosto in Assessorato stilava un verbale e
inviava una nota che stranamente è senza protocollo proprio il 10
di agosto, quindi su questo magari chiederemo approfondimenti per
capire com'è possibile che se l'incarico è stato dato il 15 di
agosto, già l'8 di agosto si facevano verbali e si partecipava a
incontri.
Presidente -
La parola all'assessore Marzi per una
precisazione.
Marzi (SA) -
Piccola precisazione: quello che io ho detto
in risposta alla 59 è che l'istituzione del tavolo tecnico per la
definizione dei criteri del protocollo d'intesa è stato anticipato
ai lavoratori, non il protocollo d'intesa, perché questo deve
essere ancora redatto.
Presidente -
La parola alla consigliera Erika Guichardaz
per un'altra precisazione, un minuto però, velocissima.
Guichardaz E. (PCP) -
Guardi, era il 30 di ottobre che
bisognava firmare l'accordo, quindi siamo solo alla trasmissione
del tavolo, va benissimo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK