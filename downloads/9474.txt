Consiglio Regionale della Valle d'Aosta - Oggetto del Consiglio n. 534 del 10 maggio 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 534 del 10 maggio 1989 - Resoconto
OGGETTO N. 534/IX - VERIFICA DEI RISULTATI CONSEGUITI E
PROSPETTIVE DI SVILUPPO DEL MUSEO REGIONALE DI SCIENZE NATURALI.
(Ritiro di mozione)
PRESIDENTE:
Do lettura della mozione in oggetto,
presentata dal Consigliere Riccarand ed iscritta al punto 36
dell'ordine del giorno dell'adunanza odierna.
MOZIONE
RICORDATO CHE, con legge regionale 20 maggio 1985, n. 32, è
stato istituito il Museo regionale di Scienze Naturali, con sede
nel Castello del Comune di Saint-Pierre;
RILEVATO che tale Museo ha sviluppato soprattutto l'attività
espositiva raggiungendo notevoli risultati in termini di
visitatori;
EVIDENZIATO che a quattro anni di distanza della legge
istitutiva si rende opportuno trarre un bilancio dei risultati
conseguiti e delle prospettive di consolidamento e di sviluppo del
Museo, sia per quanto riguarda l'attività espositiva, sia per
quanto riguarda l'attività di ricerca;
il Consiglio regionale della Valle d'Aosta
IMPEGNA
la IIa Commissione consiliare permanente a sentire il Presidente
del Consiglio di Amministrazione ed il Presidente del Comitato
Scientifico del Museo regionale di scienze naturali al fine di
verificare i risultati finora conseguiti e le prospettive e
possibilità di potenziamento sia della attività espositiva sia
dell'attività di ricerca.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
E' certamente noto a tutto il Consiglio
che con la legge regionale 20 maggio 1985, n. 32, è stato istituito
il Museo regionale di Scienze Naturali, con sede nel Castello di
Saint-Pierre. Credo che si tratti di una delle iniziative che hanno
riscosso maggiore successo in termini di visitatori in questi anni;
sotto questo aspetto, quindi, ha risposto in pieno ai suoi
obiettivi statutari.
Sotto altri aspetti, invece, che erano di competenza del Museo,
sempre ai sensi dello statuto che l'ha istituito, c'è stata minore
iniziativa, specie per quanto riguarda l'attività di ricerca, che è
forse il primo punto previsto dallo statuto.
Questa mozione ha lo scopo di dare avvio, all'interno della
Commissione consiliare competente, ad un momento di riflessione sul
funzionamento del Museo nei suoi quattro anni di attività, per
valutare sia i risultati positivi raggiunti, sia gli elementi che
devono ancora essere potenziati, e mi riferisco in particolare
all'attività di ricerca. Si propone quindi che all'interno della 2a
Commissione si svolga un'audizione del Presidente del consiglio di
amministrazione del Museo e del Presidente del comitato
scientifico, in modo da avere un'informazione completa su quello
che è stato fatto, sui risultati conseguiti, su ciò che si intende
fare e sulle esigenze di potenziamento e di sviluppo che il Museo
dovrebbe avere.
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (UV):
Je crois que, après un premier moment de
travail et de mise en route de l'initiative, période pendant
laquelle l'activité du Musée était concentrée presque uniquement
sur la création du Musée même et sur la partie des visites, il faut
bien dire que depuis deux ans le Musée est en train de conduire
aussi toute une série de recherches. Donc l'activité que M.
Riccarand souhaite, et que d'ailleurs la loi régionale aussi
souhaitait, va dans la bonne direction.
Je crois qu'il n'y a pas besoin d'engager à travers une motion
la 2ème Commission permanente du Conseil à entendre le Président du
Musée, le Directeur et tous ceux qui peuvent être intéressés. Selon
moi il suffit de demander cette audition et certainement il n'y
aura aucun problème.
Donc je demanderais à M. Riccarand de retirer cette motion qui,
si nous voulons, est un peu inutile: il y a l'engagement de la part
du Service de défense de l'environnement, qui a des rapports
directs avec le Musée, de faciliter cette rencontre. Donc, sans les
obliger, avec une simple lettre qui serait un geste de courtoisie -
si nous voulons, nous leur demanderons de fixer la rencontre; au
Président de la Commission la faculté d'établir le jour.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
La mozione invita il Consiglio ad
esprimere la propria volontà di informarsi e documentarsi al fine
di approfondire la questione. Pertanto, se dal punto di vista
formale si ritiene che sia opportuno non esprimere questa volontà
attraverso la votazione di una mozione, ma di accettarla ed
interpretarla come una raccomandazione o una sollecitazione, non
c'è nessun problema: io ritiro la mozione, purché questo incontro
avvenga e possa essere un momento di informazione e di riflessione
sul Museo di Saint-Pierre.
PRESIDENTE: Allora, come proposto dall'Assessore Perrin ed
accettato dal Consigliere Riccarand, la mozione in oggetto è da
considerare ritirata.
Il Consiglio prende atto
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK