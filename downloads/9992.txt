Consiglio Regionale della Valle d'Aosta - Oggetto del Consiglio n. 431 del 12 gennaio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
EDILIZIA
Edilizia residenziale
NOMINE E INCARICHI DI CONSULENZA E SPECIALI
Nomine
Precedente
Successivo
Resoconto integrale del dibattito dell'aula
Oggetto del Consiglio n. 431 del 12 gennaio 1994 - Resoconto
OGGETTO N. 431/X - Nomina di un sindaco effettivo in seno al
Collegio sin­dacale dell'Istituto Autonomo Case Popolari della
Valle d'Aosta.
Deliberazione - Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'arti­colo 12 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono at­tribuite alla competenza del Consiglio
regionale;
- l'articolo 6 della legge 22 ottobre 1971, n. 865, stabilisce
che il Collegio sindacale dell'Istituto Autonomo Case Popolari è
com­posto anche da un Sindaco effettivo nominato dal Consiglio
re­gionale;
- l'articolo 6 della predetta legge stabilisce che il Sindaco di
nomina consiliare resta in carica per lo stesso periodo del
Con­siglio regionale e deve essere scelto tra gli iscritti all'albo
dei revisori dei conti;
Considerato che la Commissione per le nomine, a seguito della
pubblicazione nel Bollettino Ufficiale della Regione n. 37 del 24
agosto 1993 dell'elenco delle nomine in scadenza nel secondo
semestre dell'anno 1993, nella riunione del 23 novembre 1993, ai
sensi dell'articolo 6 della legge regionale 27 marzo 1991, n. 12,
ha ritenuto formalmente ammissibili le proposte di candi­datura di
cui all'allegato prospetto;
Ritenuto necessario provvedere alla nomina di un Sindaco
ef­fettivo in seno al Collegio sindacale dell'Istituto Autonomo
Case Popolari, per la durata del mandato del Consiglio
regionale;
Visto il parere favorevole rilasciato dal Dirigente del Servizio
Affari Generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamate la legge 22 ottobre 1971, n. 865 e la legge regionale
27 marzo 1991, n. 12;
Delibera
1) di nominare quale Sindaco effettivo in seno al Collegio
sin­dacale dell'Istituto Autonomo Case Popolari della Valle
d'Aosta, per la durata del mandato del Consiglio regionale, il sig.
Bian­cardi Giorgio, residente in Aosta, Via Parigi n. 36;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 1 del
decreto legislativo 13 febbraio 1993, n. 40 co­me modificato dal
decreto legislativo 10 novembre 1993, n. 479 e di darne
esecuzione.
Presidente -
La parola al Consigliere Piccolo.
Piccolo (ADP-PRI-Ind)
-
Anche se la domanda
non è perti­nente, vorrei chiedere all'Assessore ai lavori pubblici
a che punto è l'erogazione dei mutui a coloro che hanno già
presenta­to la documentazione e a coloro che hanno presentato la
do­manda.
Presidente -
La parola all'Assessore dei lavori
pubblici, Ferrero.
Ferrero (Ass.tec.)
-
Non vedo dove sta il
problema, le cose stanno andando avanti.
Presidente -
La parola al Presidente della Giunta,
Viérin Dino.
Viérin D. (UV) -
Je propose monsieur Biancardi
Giorgio.
Presidente -
Passiamo alla votazione.
Presenti: 25
Votanti: 22
Astenuti: 3 (Bavastro, Linty, Tibaldi)
Schede valide: 22
Schede bianche: 3
Ha riportato voti:
Biancardi Giorgio: 19
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK