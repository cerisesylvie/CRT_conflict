Consiglio Regionale della Valle d'Aosta - Oggetto del Consiglio n. 1639 del 8 novembre 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CASA DA GIOCO
Precedente
Successivo
Resoconto integrale del dibattito dell'aula
Oggetto del Consiglio n. 1639 del 8 novembre 1995 - Resoconto
SEDUTA POMERIDIANA DELL'8 NOVEMBRE 1995
OGGETTO N. 1639/X Opposizione alla modifica, tramite emendamento
alla legge finanziaria, dell'attuale situazione delle Case da gioco
in Italia. (Approvazione di risoluzione)
Risoluzione Il Consiglio
Avuto notizia dell'approvazione, da parte della Commissione
Bilancio del Senato, di un emendamento al disegno di legge
collegato alla Finanziaria 1996, presentato dall'On. Pietro Tamponi
del CDU, che affida al Governo una delega per la regolamentazione
delle Case da Gioco e per l'apertura, in ognuna delle Regioni
italiane, di almeno un Casinò;
Considerato che, già nel 1985, la Corte Costituzionale ha
disposto che la materia delle Case da Gioco debba essere oggetto di
una specifica attività legislativa del Parlamento, al fine di
addivenire alla predisposizione di una normativa organica che
razionalizzi l'intero settore;
Convinto che ogni modifica dell'attuale situazione concernente
le Case da Gioco deve fare oggetto di approfondimento politico e di
interventi legislativi organici che salvaguardino l'esistenza e la
redditività degli attuali Casinò italiani;
Visto le ragioni storiche, politiche ed economiche che hanno
portato alla creazione, nel 1947, della Casa da Gioco di
Saint-Vincent e l'importante funzione economica e sociale che
questa svolge, in termini sia di risorse che di occupazione, nel
quadro dello sviluppo globale dell'economia valdostana e
dell'autonomia finanziaria della Regione;
Valutato negativamente il tentativo di alcune forze politiche di
intervenire sulla materia della regolamentazione delle Case da
Gioco servendosi del disegno di legge collegato alla Finanziaria,
in quanto il provvedimento prescelto per la presentazione
dell'emendamento non consente di rispettare il principio di
organicità dell'intervento e neppure permette al Parlamento di
aprire una discussione specifica sull'argomento, discussione che è
peraltro già iniziata presso la Commissione Attività Produttive
della Camera;
Preoccupato per le gravi conseguenze economiche collegate ad un
tale provvedimento, in quanto lo stesso non appare supportato da
una preventiva e completa analisi economica, in termini di
potenziali bacini di utenza di nuove Case da Gioco, volta a
garantire l'efficienza del sistema nella sua globalità;
Preoccupato altresì per le conseguenze negative che potrebbe
avere sulla situazione della Casa da Gioco di Saint-Vincent, e
sull'insieme dell'economia valdostana, l'apertura indiscriminata di
nuovi Casinò nelle diverse Regioni italiane, e ravvisata a tal fine
la necessità di intervenire in maniera incisiva al fine di
consolidare la qualità dei servizi offerti e la redditività della
Casa da Gioco precitata
Condivide
le riserve ed i timori espressi a tal fine e da più parti, in
diverse sedi istituzionali, politiche, economiche e sociali;
Esprime con forza la propria opposizione
ad ogni progetto di riforma dell'attuale normativa in materia di
Case da Gioco che non sia fondato su attente analisi economiche e
che non scaturisca da un serio dibattito politico nelle apposite
sedi istituzionali;
Chiede
al Governo ed a tutti i Gruppi parlamentari del Senato della
Repubblica di sopprimere il citato emendamento "Tamponi",
concernente la modifica dell'attuale situazione delle Case da Gioco
in Italia;
Chiede
in particolare al Senatore Cesare Dujany ed al Deputato Luciano
Caveri, nella loro qualità di rappresentati della Valle d'Aosta in
seno al Parlamento, di intervenire affinché un tale provvedimento
venga soppresso;
Decide
di trasmettere la presente risoluzione al Presidente del
Consiglio dei Ministri, al Presidente del Senato della Repubblica,
al Presidente della Camera dei Deputati, ai Gruppi parlamentari del
Senato della Repubblica e della Camera dei Deputati, ai
Parlamentari della Regione.
Presidente Ha chiesto la parola il Presidente della Giunta,
Viérin Dino.
Viérin D. (UV) La présentation de cette résolution fait suite à
l'amendement qui a été approuvé au sein de la commission budget du
Sénat, l'amendement au projet de loi concernant la loi des finances
1996, portant délégation au gouvernement en matière de
réglementation des maisons de jeu et d'ouverture d'un casino au
moins dans chaque région.
Nous sommes tous convaincus que toute modification à la
situation actuelle des maisons de jeu doit être l'objet d'un
approfondissement sur le plan politique et surtout doit être le
résultat de mesures législatives organiques qui sauvegardent tout
d'abord l'existence et la rentabilité des maisons de jeu qui ont
ouvertes, et qui prennent en considération les problèmes des
maisons de jeu sur un plan général, compte tenu également des
possibilités économiques de celles-ci, surtout si l'on considère
que la Cour constitutionnelle, en 1995 déjà, avait décidé qu'en
matière de maisons de jeu une activité législative spécifique du
Parlement s'imposait, en vue à juste titre d'établir des
dispositions législatives organiques susceptibles de rationaliser
tout le secteur.
Or, en partant de ces considérations et compte tenu des motifs
historiques, politiques, voire économiques, qui ont amené à la
création en 1947 de la maison de jeu de Saint-Vincent, compte tenu
du rôle non seulement économique mais aussi social, un rôle
important que cette dernière remplit tant du point de vue des
ressources que de celui de l'emploi dans le cadre des possibilités
de développement économique de la région et également dans le
contexte de l'autonomie financière de la région, nous exprimons un
jugement négatif vis-à-vis de cette tentative d'intervenir en
matière de réglementation des maisons de jeu par le biais du projet
de loi concernant la loi de finances, du fait que l'acte choisi
pour la présentation de l'amendement ne s'avère pas un acte
organique ni un acte qui permet au parlement d'ouvrir un débat
spécifique sur ce sujet. Par ailleurs, ce débat a déjà été amorcé
au sein de la commission activité de production de la chambre des
députés, où sont déposés plusieurs projets de loi en la matière. La
méthode la meilleure pour aborder ce thème semblerait donc être la
discussion par cette commission des différents projets de loi.
Nous sommes aussi préoccupés des retombées économiques d'une
telle mesure qui ne semble pas se fonder, compte tenu de la
procédure qui a été choisie, sur une analyse économique globale des
usagers potentiels des nouvelles maisons de jeu, afin d'assurer
l'efficacité du système tout entier.
Par ailleurs, nous sommes préoccupés par les conséquences
négatives que pourrait engendrer pour la maison de jeu de
Saint-Vincent et également pour la globalité de l'économie
valdôtaine l'ouverture sans distinction des nouveaux casinos dans
les différentes régions italiennes, donc nous estimons nécessaire
d'intervenir d'une manière incisive aux fins de l'amélioration de
la qualité des services offerts par la maison de jeu, et afin d'en
sauvegarder la rentabilité (c'est un problème de perspectives),
mais surtout nous estimons nécessaire que cette assemblée prenne
position sur ce thème en partageant ainsi les réserves et les
craintes qui ont été exprimées à ce propos par les différents
organismes institutionnels, politiques, économiques et sociaux, et
donc que cette assemblée exprime son opposition à tout projet de
réforme des dispositions actuelles en matière de maisons de jeu,
qui ne se fonderaient pas sur des analyses économiques rigoureuses,
et ne découleraient d'un débat politique approfondi au sein des
institutions prévues à cet effet.
Donc, tout en exprimant cette opposition, nous demandons au
Gouvernement - qui s'est par ailleurs déjà exprimé à cet égard - et
à tous les groupes parlementaires du Sénat de ne pas approuver cet
amendement, c'est-à-dire dans la votation en assemblée de supprimer
cet amendement sur la modification de la situation actuelle des
maisons de jeu en Italie, en demandant en particulier à nos
parlementaires et aux représentants de la Vallée d'Aoste au sein du
Parlement d' oeuvrer afin que cette mesure soit supprimée. Ce nous
semble être là la façon la plus correcte d'aborder ce thème, plutôt
que de nous opposer sans raison à une mesure de caractère général,
de demander et en réclamant que ce problème soit débattu dans un
contexte général, en considérant tous les éléments qui ont une
conséquence sur les mesures qui ont été annoncées.
Presidente E' aperta la discussione generale.
Ha chiesto la parola il Consigliere Borre.
Borre (UV) Ero convinto di essere una mosca bianca, o meglio
ancora la pecora nera di questo Consiglio, tacciato di
dichiarazioni irresponsabili proprio da parte di coloro che a
livello romano erano andati a fare questo atto irresponsabile e che
adesso si dichiarano autonomisti della Valle d'Aosta. Poi questa
mattina arriva questa risoluzione e guarda caso rispecchia quasi
tutto quello che avevo detto io.
C'è solo un passaggio all'interno che mi lascia un po'
perplesso, ma il resto rispecchia quasi per intero quello che avevo
detto. E' evidente che mi ero già riproposto alcune volte di
contare fino a dieci prima di parlare, però questa volta quel che
avevo detto era stato riportato abbastanza fedelmente da alcuni
organi di stampa, specialmente da Telealpi.
Soltanto qualche organo di stampa aveva estrapolato una frase,
che poi aveva scatenato il tutto, dove dicevo che la Val d'Aosta
deve preoccuparsi per migliorare... anzi, leggo la frase che avevo
detto: "Compito nostro è predisporre un progetto che dia garanzie
di competitività e permetta alla nostra regione, al comune di
Saint-Vincent, al casinò, di far fronte alla eventuale
concorrenza". Nella mozione preparata si dice: "E' ravvisata a tal
fine la necessità di intervenire in maniera incisiva al fine di
consolidare la qualità dei servizi offerti e la redditività della
casa da gioco".
Dicevo inoltre che la Regione sta operando in questo senso con
commissariamento, perché si predispone un territorio per far sì che
ci sia una Casa da gioco che non sia solo l'immagine di Casa da
gioco, ma che sia l'immagine della Valle d'Aosta.
Avevo poi detto: "Ritengo assurdo che uno stato pensi di
risolvere i problemi finanziari ricorrendo alla liberalizzazione
delle Case da gioco" e anche qui lo si dice, perché è un atto
assurdo che si pensi di portare in maniera indiscriminata senza una
analisi attenta un progetto di apertura di Case da gioco.
Dicevo ancora: "Rimane allora da chiedere una seria analisi
della situazione, che permetta di fare scelte oculate affinché, se
strutture hanno da nascere, possano avere possibilità economiche di
vita".
Ecco quanto avevo detto e di conseguenza aggiungevo: chiaramente
il tutto cadrà, e se qualcosa sarà da farsi si dovrà fare in base
ad una attenta analisi, allora il Casinò di Saint-Vincent e la
Valle d'Aosta non devono temere questo tipo di operazioni.
Si è scatenata l'ira più funesta contro Borre, forse io conosco
solo 200 parole dello Zingarelli, ne conoscessi tante di più magari
riuscirei ad intervenire in maniera più esaustiva e a spiegare
meglio quello che penso e quello che a volte dico.
Si dà atto che, dalle ore 16,57 alle ore 17,18, presiede il
Vicepresidente Aloisi.
Presidente Meglio conoscerne 200 e non fare danni.
Ha chiesto la parola il Consigliere Florio.
Florio (VA) Non ho firmato la risoluzione, perché non ne
condividiamo completamente il contenuto e lo spirito.
Ci sembra che, se per un verso siano condivisibili le parti
della risoluzione che si riferiscono all'esigenza che su questa
materia si legiferi come già disposto dalla Corte costituzionale
nel 1985 attraverso una specifica attività legislativa del
parlamento, quindi attraverso la individuazione di una legge che
razionalizzi il settore, che tenga conto delle ricadute su aspetti
della vita collettiva che sono senz'altro delicati connessi a
questo tipo di attività, se condividiamo pertanto la necessità che
ci si muova nei confronti di questo settore con estrema cautela,
attenzione e con salvaguardia di tutta una serie di aspetti che
sono stati sollevati in questi giorni da ministri della repubblica,
non possiamo invece condividere quelle parti di questa risoluzione
nelle quali sembra che si voglia ricondurre alla regione Valle
d'Aosta una sorta di diritto prioritario ad essere ospiti di una
attività di questo genere. Forse perché non so se conosco cento
parole io....
(...Interruzione del Consigliere Borre, senza microfono...)
... può darsi, decidete voi. Ci sembra che sia fuor di luogo e
forzato sostenere che sia indispensabile mantenere alla regione
questa sorta di diritto prioritario; ci sembra forzato e indelicato
nei confronti di aspetti che attengono ad esempio alla questione
della soluzione federalista all'assetto dello stato.
Sosteniamo che, se quello è l'obiettivo verso il quale queste
forze politiche vogliono condurre l'azione politica e istituzionale
di questa regione, la sua presenza nel dibattito nazionale, ebbene
questa strada deve essere perseguita in ogni suo aspetto, ivi
compreso quello dell'autonomia finanziaria. E allora se noi
riconosciamo all'esistenza nella nostra regione della Casa da gioco
una ricaduta economica (non sociale sicuramente) importante, non
possiamo smentire che una ricaduta similare non possano avere
destinazioni similari in altre regioni o in altre aree geografiche
del nostro paese.
Questo è quello che pensiamo, in modo estremamente stringato, di
fronte a questa risoluzione. Proponiamo al Consiglio di modificare
questa risoluzione, mantenendo i primi quattro capoversi della
premessa con l'unica cancellazione delle parole "e sociale" della
seconda riga del quarto capoverso; proponiamo la cancellazione
degli altri tre paragrafi della premessa, il mantenimento del
"condivide le riserve e i timori espressi a tal fine e da più
parti, in diverse sedi istituzionali, politiche, economiche e
sociali;" e chiediamo la sostituzione di tutto quanto segue con
questa frase: "Chiede al governo, ai parlamentari della Valle
d'Aosta, a tutti i gruppi parlamentari di approvare al più presto
una organica legge che ottemperi a quanto stabilito dalla Corte
costituzionale e razionalizzi l'intero settore".
Presidente Ha chiesto la parola il Consigliere Collé.
Collé (PpVA) Intanto sono necessarie alcune precisazioni, visto
che il Consigliere Borre ci ha chiamato in causa, anzi mi ha
chiamato in causa anche perché il comunicato l'ho firmato io,
quindi credo siano giuste alcune risposte.
La prima considerazione che faccio è che il Consigliere Borre
non solo verso di noi doveva rivolgersi oggi, ma anche verso il
Consigliere Perron, facente parte del gruppo dell'UV, perché è
stato un altro dei consiglieri regionali che non ha capito, anche
prima di noi perché la dichiarazione del Consigliere Perron è
uscita prima di quella fatta dai Popolari per la Valle d'Aosta.
Non ci siamo mai permessi di dire che Borre è la pecora nera,
semplicemente abbiamo fatto delle valutazioni di preoccupazione per
quanto Borre aveva dichiarato. Sono contento che oggi Borre si sia
convertito non sulla via di Damasco, ma sulla via di Viérin;
obiettivamente però in quel momento - permettici, Borre - siamo
stati un po' scoccati dalle dichiarazioni fatte da te. Perché dico
questo?
Perché obiettivamente noi, su tutta quella che è la situazione
che si è venuta a creare a livello nazionale sui Casinò, ci siamo
preoccupati; ci siamo preoccupati perché non crediamo, e lo abbiamo
dichiarato sul nostro comunicato, che sia questo il modo di
governare, sia questo il modo di trovare le risoluzioni ai grossi
problemi economici del nostro paese, andando ad istituire altri od
ulteriori sedici Casinò in Italia.
E' per questo che il fatto che Borre avesse dichiarato che
comunque altre regioni potessero aprire casinò, che questi casinò
eventualmente aperti non sarebbero stati motivo di preoccupazione
per lui perché il Casinò di Saint-Vincent ha la professionalità, ha
un casinò modello eccetera, il fatto - dicevo - che queste semplici
motivazioni fossero per il Consigliere Borre motivo tranquillità,
non lo abbiamo accettato e lo ribadiamo oggi qui in aula, dove
diciamo no, questo tipo di impostazione non l'accettiamo.
La battuta poi che qualcuno avrebbe addirittura chiesto che a
Roma questa cosa fosse portata avanti, e credo che l'indicazione
del Consigliere Borre fosse rivolta nei nostri confronti, non
corrisponde al vero. Mi dispiace, caro Borre, ma non solo il nostro
gruppo da quando è presente in quest'aula non ha mai fatto azioni
contro quello che può essere l'interesse della Valle d'Aosta, ma
per quanto aveva collegamenti con Roma fino a ieri ha cercato nel
limite delle capacità e delle possibilità di aiutare quello che era
l'operato e soprattutto quello che era l'aiuto che si poteva dare
nei confronti della Valle d'Aosta. Invito il Consigliere Borre a
portare in questa sede o dove lui vorrà un qualsiasi atto dove i
Popolari per la Valle d'Aosta hanno fatto il contrario, come lui
poco fa ha detto.
Siamo diventati forza regionalista, è vero che operiamo a
livello regionale per una scelta ben precisa, non è una scelta di
comodo, è una scelta che abbiamo sostenuto nella nostra assemblea e
che sosterremo da oggi in avanti. Lo abbiamo fatto non perché
vogliamo affiliarci all'Union Valdôtaine, Consigliere Borre, ma
perché crediamo che in un momento di confusione come quella che
stiamo vivendo questa fosse la scelta più naturale per quello che è
stato il nostro comportamento, per quelle che sono le nostre
attitudini, per quella che è la nostra mentalità di operare in
politica in Valle d'Aosta. Ci sentiamo a posto con la nostra
coscienza.
Detto questo, alcune riflessioni vanno fatte sulle dichiarazioni
del Consigliere Florio, dove su questa risoluzione che ho
sottoscritto, il Consigliere Florio dice di non accettare né il
contenuto, né lo spirito, dichiarando anche che dobbiamo muoverci
con cautela. Ecco, noi ci vediamo, proprio su questa frase espressa
dal Consigliere Florio, sulla sponda opposta: crediamo che il
Consiglio regionale della Valle d'Aosta, proprio in questi casi
nella sua unanimità, debba farsi sentire a Roma. Sono queste le
cose che non dobbiamo accettare, sono queste le cose che dobbiamo
far sapere al governo centrale. Ed ecco ancora una volta, colleghi
consiglieri, che ci troviamo di fronte ad una maggioranza che non è
omogenea, ci troviamo di fronte ancora una volta ad una situazione
dove i Verdi hanno la loro posizione, completamente diversa.
Ebbene noi oggi, in questa sede, ribadiamo la nostra coerenza
con quanto sempre abbiamo detto; pur essendo in minoranza, noi
continuiamo sulla nostra linea, che è una linea di autonomia, che è
una linea di coerenza, così come abbiamo il coraggio di ammettere
gli errori che a volte facciamo in quest'aula. Alcuni oggi nel
periodo di pausa del Consiglio mi hanno detto: "Collé, hai firmato
una cosa proposta dal CDU a Roma o poteva essere il Partito
Popolare Italiano"; sì, signori, questi sono stati nostri amici, è
vero che oggi non siamo più federati con loro, ma noi abbiamo la
coscienza di firmare questa risoluzione e la portiamo avanti a
spada tratta, perché crediamo che questo vada nell'interesse della
Valle d'Aosta.
Allora, lascio come ultima analisi questa riflessione agli amici
colleghi consiglieri, e vediamo un po' se alcuni intenti, alcune
mentalità che ci dovrebbero essere, univoche, su certe cose
all'interno di questo Consiglio si verificano, al posto del
verificarsi di situazioni che obiettivamente sono spiacevoli, non
per il Consiglio regionale, ma per la Valle d'Aosta intera.
Presidente Ha chiesto la parola il Consigliere Chiarello.
Chiarello (RC) Questa discussione dimostra quanto è importante
il Casinò almeno in questo momento per la nostra regione. E'
importante che ne discutiamo, questo Casinò ci fa discutere sia nel
bene che nel male.
Vorrei fare una premessa. Questa non è solo per il Casinò perché
è stata una proposta al di fuori del governo, ma un governo che
decide di coprire certi buchi di bilancio con i giochi di azzardo,
secondo noi è un governo molto debole ed è per questo che lo
combattiamo.
Mi ricordo che un po' di tempo fa abbiamo parlato di federalismo
e qualcuno, forse Linty, ha detto che dovremmo essere disposti a
dare qualcosa anche noi nel federalismo e dovremmo essere disposti
a misurarci con le altre regioni, non solo a parlare di
federalismo.
La mozione mi fa venire in mente in questo caso la parola
protezionismo, più che federalismo; il testo proposto dai Verdi è
forse un po' più pulito, sì, un po' più verde... ma non vedo perché
quando si parla di federalismo poi dobbiamo... Sono convinto che
questa proposta è stata malfatta perché se si fa una legge per i
Casinò, non deve essere messa nella finanziaria, e questa è una
delle colpe che do al legislatore; però non dobbiamo sempre
lamentarci.
Noi vogliamo mettere la tassa sui TIR, vogliamo mettere la tassa
per i turisti che vengono in Valle d'Aosta, e poi se mettono una
tassa sui TIR che passano dalla Lombardia, diciamo che in Lombardia
non la possono mettere. Insomma, il federalismo non è che possiamo
farlo nel modo che vogliamo noi e nel modo che va bene solo alla
Valle d'Aosta.
Presidente Ha chiesto la parola il Consigliere Tibaldi.
Tibaldi (LN) Ho firmato questa risoluzione...
(...interruzione di un Consigliere, senza microfono...)
... no, no, non sono pentito, forse pentito sei tu adesso.
Dicevo che ho firmato questa risoluzione perché la sostanza è
più che mai condivisibile, anche se difetta nella forma. Tuttavia
volevo fare subito una premessa. Quanto sia tempestivo questo
documento è un quesito che dobbiamo porci, cioè quanto è tempestiva
l'approvazione di questa risoluzione oggi come oggi, quando in aula
a Palazzo Madama ieri è cominciata la discussione sul totoscommesse
e sull'apertura di un Casinò per ogni regione? Quanto è tempestiva,
sapendo che già il governo ha dato un indirizzo in senso negativo,
quindi ha già espresso notevoli perplessità come qualcuno diceva e
molto probabilmente questa proposta che è stata inserita
nell'ambito della legge finanziaria non sarà approvata.
Ma oltre alla intempestività bisogna dare uno sguardo anche
all'efficacia: quanto è efficace questo documento? Diciamo che
rimarrà una dichiarazione solenne, grandi principi che sono stati
approvati a maggioranza o all'unanimità da questo consesso. Ben per
quello, visto che è una dichiarazione, o meglio una iniziativa che
è politicamente debole, sarebbe più opportuno che fosse sostenuta
all'unanimità da questo Consiglio, anche se comunque bisogna fare
alcune considerazioni. Non vorrei che l'efficacia fosse intesa solo
nel senso riparatorio di una divergenza di opinioni che abbiamo
visto esserci nell'Union Valdôtaine, o perlomeno io non lo
interpreto in questo senso, altrimenti non l'avrei firmata.
Devo dare atto però a Borre di una cosa, che nel suo comunicato
ha sottolineata: è un atto assurdo che lo Stato cerchi di
riequilibrare la finanza pubblica inserendo una iniziativa di
questo spessore nella legge finanziaria. Secondo me questo è più
che mai condivisibile, lo ha detto lui a livello regionale, è stato
detto anche precedentemente da diversi esponenti politici,
governativi e non, a livello nazionale ed io mi trovo allineato su
questa posizione.
Il problema, giustamente, non è solamente economico perché ci
sono aspetti sociali, spesso anche gravi, in particolare legati a
forme di criminalità che si possono innestare nelle zone ove
vengono istituite Case da gioco, che comunque costituiscono una
problematica a livello di tessuto sociale assolutamente non
indifferente, quindi bisogna tenere in ampia considerazione anche
questo aspetto.
E' vero quanto diceva qualcuno, che non possiamo ispirare questo
documento ad un criterio squisitamente protezionistico; se
approvassi queste affermazioni, sarei in contraddizione con quei
principi federalisti e liberisti di cui diceva qualcun altro
poc'anzi, cioè che essendo la libertà il cardine essenziale del
federalismo, è alquanto giusto che anche altre regioni un domani
possano dotarsi, in un quadro normativo organico e coerente, di
Case da gioco. D'altronde, chi è autenticamente federalista, non
deve nemmeno temere la concorrenza, anzi una sana concorrenza è
l'anima della crescita qualitativa soprattutto di quelli che sono i
diversi aspetti sociali ed economici legati per esempio ad attività
come questa.
Ritengo comunque che i principi egoistici, particolaristici
all'interno di questo documento siano stati sufficientemente
attenuati, ed è questa la ragione fondamentale per la quale mi sono
sentito di firmare ed appoggiare questo documento, pur ritenendo
comunque valide le osservazioni che sono state poc'anzi fatte da
altri componenti del Consiglio regionale.
Per quanto riguarda le modificazioni proposte dal Consigliere
Florio, penso che possano essere accettate, non discostandosi di
molto da quelli che erano i principi ispiratori da parte degli
estensori di questo documento. In ogni caso ribadisco non solo la
sottoscrizione, ma anche la mia volontà di votare entrambi i
documenti qualora vengano messi entrambi in approvazione.
Presidente Ha chiesto la parola il Consigliere Dujany.
Dujany (PVA) Chiedo al Presidente una brevissima sospensione dei
lavori, al fine di permettere la verifica dell'approvazione di un
unico documento da parte di questa assemblea.
Il problema di fondo, lo ha indicato poco fa Tibaldi, che ha
portato alla stesura di questa presa di posizione della gran parte
dei capigruppo trovava il suo fondamento nella contestazione di un
metodo dello stato, attraverso il quale riteneva di dare
applicazione alla sentenza della Corte costituzionale del 1985, e
sulla base della contestazione di questo metodo, quindi ben
distanti dalla logica di tutela di privilegi o meno sussistenti, si
riteneva opportuno andare alla adozione di questo documento
comune.
Mi pare che le modifiche indicate dal gruppo Verde non siano di
una consistenza tale da non permettere l'adozione di un unico
documento, per cui chiederei una breve sospensione per valutare
questa possibilità.
Presidente Sono accordati cinque minuti di sospensione dei
lavori.
Si dà atto che la seduta è sospesa dalle ore 17,21 alle ore
17,32.
Presidente Riprendono i lavori. Chi chiede la parola?
Se nessuno chiede la parola, dichiaro chiusa la discussione
generale.
Ha chiesto la parola il Presidente della Giunta, Viérin
Dino.
Viérin D. (UV) La résolution qui a été présentée se fixe
essentiellement deux finalités. L'une, d'exprimer l'opposition à
une mesure qui a été présentée au Parlement au cours de la
discussion sur la loi des finances; l'autre de souligner
l'importance de la maison de jeu pour le Val d'Aoste, sans nuire
aux autres, mais je pense que nous en avons le droit. Et ce sont
les deux finalités de cette résolution, qui sont entre elles
étroitement liées. Nous ne pouvons pas les séparer car pour nous
elles font partie d'un tout.
Il est donc important que la résolution puisse présenter ces
deux aspects et que l'on puisse donc atteindre ces deux objectifs,
ces deux finalités. C'est l'une des raisons pour lesquelles nous ne
pouvons pas accepter que cette résolution soit mutilée, que l'on en
élimine des parties importantes qui visent à souligner l'importance
de la maison de jeu de Saint Vincent pour le Val d'Aoste.
Evidemment sur ce thème, il peut y avoir des positions différentes;
je pense que nous nous trouvons dans l'une de ces situations où il
faut dire blanc si c'est blanc, noir si c'est noir; nous ne pouvons
pas nous positionner sur la couleur gris.
Certains ont mis en doute la "tempestività"; le Conseil régional
est réuni aujourd'hui; il était impossible de présenter cette
résolution au Conseil précédent, il n'y a pas encore d'amendements
déposés. Le Sénat n'a pas encore voté a ce sujet et de plus le
Conseil régional s'est réuni aujourd'hui, donc je ne sais pas quand
une résolution aurait pu être déposée.
Pour ce qui est de l'efficacité des doutes, des perplexités ont
également été exprimés; il s'agit ici de manifester une position de
l'assemblée régionale, qui exerce sa fonction politique et qui
prend donc position sur un point qu'elle considère comme important.
C'est la façon la plus efficace pour exprimer la volonté politique
de cette assemblée.
De plus, il y a des lectures différentes de la résolution, parce
qu'on a parlé de principe fédéraliste, de logique protectionniste,
mais ici on ne dit pas que nous nous opposons à l'ouverture
d'autres maisons de jeu; on exprime l'opposition à cette
proposition tout d'abord, opposition que je ne retrouve pas dans le
nouveau texte qui a été formulé par M. Florio, parce qu'il est vrai
que dans le premier paragraphe il fait référence à la présentation
de cet amendement, mais ensuite tout reste dans le nuage, vu qu'on
ne dit absolument rien sur le fait qu'on doive ou non s'opposer à
cet amendement.
On se limite d'une façon très générale à demander au
gouvernement et aux parlementaires du Val d'Aoste et à tous les
groupes parlementaires d'approuver dans les plus brefs délais une
loi organique, mais ici il y a un problème urgent sur lequel
l'assemblée doit s'exprimer, et avec les propositions qui ont été
présentées cela n'est pas demandé à l'assemblée et donc on perd
l'efficacité et on perd l'une des finalités de cette résolution. Ce
n'est pas qu'ici on discute en général, on aurait dû le faire à
partir de 1995, la raison pour laquelle la résolution a été
présentée découle de la présentation et du vote de cet amendement;
si nous n'exprimons pas notre position vis-à-vis de cet amendement,
il est vrai, nous discutons dans un contexte général du problème
des maisons de jeu, mais si nous ne faisons pas référence à cet
amendement et - je le souligne de nouveau - nous en perdons de vue
l'une des finalités.
Comme nous perdons de vue l'autre finalité, en éliminant les
alinéas qui soulignent pour le Val d'Aoste l'importance de la
maison de jeu de Saint-Vincent.
Par ailleurs, je reviens au thème du fédéralisme, je disais, il
n'y a pas ici de déclaration d'opposition; l'on demande simplement:
1) que le problème soit examiné dans un contexte général, et là il
y a accord; 2) que l'on arrive à une décision tenant compte des
critères, parce que si ce n'est pas nous qui défendons la maison de
jeu de Saint Vincent, qui va la défendre ? Les autres régions?
Certainement pas.
Et moi je ne me cache pas dans cette défense, au contraire; ma
fonction est de défendre la maison de jeu, mais ces critères vont
aussi dans la direction de la défense non seulement des autres
maison de jeu existantes, mais aussi des nouvelles maison de jeu,
parce qu'il est incontestable que s'il n'y a pas de critères, s'il
y a l'ouverture sauvage de maisons de jeu, il y aura des
conséquences négatives généralisées pour tout le monde.
Et donc c'est là l'objet du débat actuel au sein de la
commission "activités productives" de la chambre et au sein
également des forces parlementaires. Evidemment sur ce thème il y a
des visions différentes. Mais alors on revient finalement à la
question de fond: nous voulons à tout prix défendre et sauvegarder
les conditions, - d'or la nécessité que l'on intervienne pour
améliorer la qualité des services offerts par la maison de jeu et
pour accroître sa rentabilité même dans une situation de
concurrence et donc de pluralité des maisons de jeu, - les
meilleures pour la maison de jeu de Saint-Vincent.
C'est pour ces raisons que je considère qu'on ne peut pas
mélanger et donc unifier les deux propositions, et pourtant sur les
amendements proposés par M. Florio je déclare mon abstention.
Presidente Consigliere Florio, possiamo considerare come
emendamento il suo testo? Va bene.
Ha chiesto la parola il Consigliere Chiarello.
Chiarello (RC) Per dichiarazione di voto. Vorrei solo
controbattere un po' quello che ha detto il Presidente della
Giunta, quando si dice preoccupato per le conseguenze negative che
potrebbe avere la situazione della Casa da gioco di Saint-Vincent,
preoccupato per le gravi conseguenze economiche e via dicendo. Sono
d'accordo con queste preoccupazioni.
Chiede al governo e a tutti i gruppi parlamentari della
repubblica di sopprimere il citato emendamento, io non ho
difficoltà ad aderire, siamo stati gli unici in parlamento, nella
commissione, a votare contro e forse il Presidente lo sa, mentre
quelli del Polo e della maggioranza hanno votato a favore.
Volevo solo dire che certe volte non bisogna nasconderci dietro
un dito; sono d'accordo che ci sia una legge che istituisce il
Casinò, e poi sono d'accordo con Borre, quando dice che dobbiamo
essere competitivi ed essere il miglior Casinò d'Italia nel momento
in cui ci saranno anche gli altri.
Presidente Ha chiesto la parola il Consigliere Lanivi.
Lanivi (PVA) Per dichiarare il nostro voto a favore della
proposta di risoluzione presentata e che ho fra parentesi
sottoscritto, e per fare una piccolissima considerazione, che è
stata scarsamente affrontata sui mezzi di informazione e nel
dibattito politico a livello nazionale.
Ho l'impressione che si presenti un paese senza progetto, e un
paese che non ha un progetto non offre nulla alle nuove
generazioni; da questo punto di vista considererei secondario il
tema di uno o venti Casinò rispetto ad una logica devastante che
sta andando avanti e che si affida alle lotterie per sopravvivere.
Il messaggio che verrà recepito diffusamente dalle nuove
generazioni, invece di essere una proposta che punti sulla
laboriosità, sull'impegno, sul senso di responsabilità, è quello
del "gratta e vinci", e purtroppo procurerà alle nuove generazioni
un terreno difficile e negativo.
Al di là della questione Casinò, mi pare che la nostra realtà
regionale, se vuole in termini reali riferirsi ai valori e alla
filosofia perché è una filosofia di vita quella del federalismo,
deve guardare con molta attenzione ad un vento e ad un'onda che
rischia di travolgere tutto, al di là di dichiarazioni di
federalismo di facciata.
Presidente Pongo in votazione l'emendamento proposto dal
Consigliere Florio, che recita:
Emendamento Il Consiglio regionale della Valle d'Aosta
Avuto notizia dell'approvazione, da parte della Commissione
Bilancio del Senato, di un emendamento al disegno di legge
collegato alla Finanziaria 1996, presentato dall' On. Pietro
Tamponi del CDU, che affida al Governo una delega per la
regolamentazione delle Case da Gioco e per l'apertura, in ognuna
delle Regioni italiane, di almeno un Casinò;
Considerato che, già nel 1985, la Corte Costituzionale ha
disposto che la materia delle Case da Gioco, debba essere oggetto
di una specifica attività legislativa del Parlamento, al fine di
addivenire alla predisposizione di una normativa organica che
razionalizzi l'intero settore;
Convinto che ogni modifica dell'attuale situazione concernente
le Case da Gioco deve fare oggetto di approfondimento politico e di
interventi legislativi organici che salvaguardino l'esistenza e la
redditività degli attuali Casinò italiani,
Visto le ragioni storiche, politiche ed economiche che hanno
portato alla creazione, nel 1947, della Casa da Gioco di
Saint-Vincent e l'importante funzione economica che questa svolge,
in termini sia di risorse che di occupazione, nel quadro dello
sviluppo globale dell'economia valdostana e dell'autonomia
finanziaria della Regione;
Condivide
le riserve ed i timori espressi a tal fine e da più parti, in
diverse sedi istituzionali, politiche, economiche e sociali;
Chiede
al Governo, ai parlamentari della Valle d'Aosta, a tutti i
gruppi parlamentari di approvare al più presto una organica legge
che ottemperi a quanto stabilito dalla Corte Costituzionale e
razionalizzi l'intero settore.
Presenti: 27
Votanti: 7
Favorevoli: 4
Contrari: 3
Astenuti: 20 (Agnesod, Aloisi, Bavastro, Bionaz, Borre, Chenuil,
Dujany, Ferraris, Lanièce, Lanivi, Lavoyer, Louvin, Mafrica,
Parisi, Perrin C., Perrin J.C., Piccolo, Stévenin, Vallet, Viérin
D.)
Il Consiglio non approva
Presidente Pongo in votazione il testo presentato, firmato dal
Presidente della Giunta e da numerosi consiglieri e Capigruppo:
Presenti: 28
Votanti e favorevoli: 24
Astenuti: 4 (Chiarello, Florio, Riccarand, Squarzino)
Il Consiglio approva
Presidente Con questa votazione terminano i lavori del
Consiglio.
La seduta è tolta.
L'adunanza termina alle ore 17,50.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK