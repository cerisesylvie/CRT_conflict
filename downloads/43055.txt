Consiglio Regionale della Valle d'Aosta - Oggetto del Consiglio n. 501 del 21 aprile 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Igiene e sanità pubblica
SANITÀ VETERINARIA E ZOOTECNIA
Zootecnia
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 501 del 21 aprile 2021 - Resoconto
OGGETTO N. 501/XVI - Interrogazione a risposta immediata:
"Svolgimento delle "Batailles des reines" nel rispetto delle regole
anti Covid-19".
Bertin (Presidente)
- Possiamo pertanto passare al punto
n. 15, torniamo alle interrogazioni a risposta immediata. Per
l'illustrazione, ha chiesto la parola il consigliere Rollandin, ne
ha facoltà.
Rollandin (PA) -
Alcuni mesi fa da parte del collega
Planaz era stata presentata una questione analoga, cioè si era
chiesto come mai non si poteva immaginare di avere le "Batailles
des reines" come tutti gli anni. Era stata data una spiegazione
legata alle possibili difficoltà legate al Coronavirus e a tutte le
regole che dovevano essere mantenute. Ora, questa questione l'ho
voluta riprendere perché francamente da parte del mondo
dell'agricoltura e anche di tanti altri c'è stato uno stupore
giustificato dal fatto che, rispetto alle "Batailles des reines",
ci sia questa preoccupazione di avere degli effetti negativi da
parte di quelli che portano le
reines
a battere, non c'è
pubblico, ci sono quelli che le portano a battere come succede in
altri sport.
Volevo solo a titolo di esempio dire che nel giornale di oggi si
parlava dell'esigenza di avere addirittura, con un riconoscimento a
livello nazionale, alcuni sport popolari regionali: lo
tzan
,
rebatta
, addirittura la
morra
. C'è una richiesta a
livello nazionale aperta. Sono notizie fresche, se non vado errato,
che ci sarà la possibilità di giocare a
tzan
e quindi di
fare le giuste attività previste nella nostra regione. Ora, andare
oltre certe misure per quanto riguarda una situazione come la
nostra mi sembra esagerato...
Presidente -
Consigliere concluda, sono due minuti.
Rollandin (PA) -
... quindi ci sembra importante
risottolineare l'urgenza di avere questa possibilità per quanto
riguarda la "Batailles des reines".
Presidente -
Per la risposta, ha chiesto la parola il
Presidente della Regione, ne ha facoltà.
Lavevaz (UV) -
Ringrazio i proponenti di questa
iniziativa che permettono in qualche modo di far chiarezza anche su
questo aspetto; come giustamente ha ricordato il collega Rollandin,
è un aspetto che abbiamo già affrontato due Consigli fa in cui
abbiamo preso atto del fatto che sostanzialmente, fin quando i dati
epidemiologici collocano la Valle d'Aosta nel cosiddetto "scenario
da zona rossa", è abbastanza improponibile ipotizzare
un'organizzazione non solo delle battaglie ma anche degli altri
combats
e di altre manifestazioni zootecniche. Di questa
situazione peraltro non sono stati stupiti gli organizzatori perché
abbiamo organizzato un incontro peraltro nel quale erano presenti
non solo i rappresentanti della "Batailles des reines" ma anche dei
moudzons
e
des chèvres
, insieme ai rappresentanti del
Celva, della Questura. Questo l'11 marzo nel quale abbiamo preso
atto di questa situazione e della necessità, come abbiamo già detto
peraltro in due Consigli fa, di addivenire a una soluzione con la
presentazione di un protocollo che debba essere validato dal
comitato preposto che possa permettere poi di proseguire con gli
eventi.
L'importanza anche economica di queste manifestazioni non solo
per gli allevatori ma per tutti i Valdostani e per tutta la filiera
la conosciamo tutti, impone sicuramente di guardare oltre la
situazione epidemiologica di oggi e quindi per questo si è
predisposto e si è lavorato a questo protocollo. Così come deciso
appunto nella riunione dell'11, poi si è proceduto in questo senso.
Questo protocollo è già stato analizzato in una riunione del
comitato credo una decina di giorni fa, sono state proposte delle
modifiche, questo protocollo verrà riportato nella seduta di domani
per la validazione definitiva. Questo protocollo approvato quindi
disciplinerà la presenza di pubblico, il numero di allevatori, di
accompagnatori, le modalità di identificazione dei partecipanti, i
controlli degli accessi, eccetera, per fare alcuni esempi; gli
organizzatori, come anche i Comuni, avranno un quadro chiaro di
riferimento per programmare e realizzare queste manifestazioni non
appena la situazione sanitaria lo permetterà e, come abbiamo anche
concordato con gli organizzatori stessi, nello specifico quando
finalmente ritorneremo a essere zona gialla.
Per quanto riguarda gli sport tradizionali, la questione è
diversa perché essi sono già inseriti all'interno degli elenchi del
CONI come sport riconosciuti a livello nazionale, quindi lì è tutta
un'altra questione, un'altra partita con altre regole.
Presidente -
Per la replica ricordo un minuto, ne ha
facoltà il consigliere Rollandin.
Rollandin (PA) -
Mi stupisce questo tipo di reazione o
almeno questa spiegazione data, nel senso che non c'è stato il
tempo per... se si aspetta ancora un po', naturalmente viene
evidente che non possiamo più farlo durante la primavera e, se
continua così, nemmeno d'autunno. Ora, bastava poco nel presentare
in modo adeguato la situazione della "Batailles des reines", che
chiaramente non va a infierire o, peggio, a creare dei problemi per
chi porta alla "Batailles des reines"... Questo credo che, se
presentato bene, non può che essere accolto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK