Consiglio Regionale della Valle d'Aosta - Oggetto del Consiglio n. 30 del 11 febbraio 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 30 del 11 febbraio 1972 - Resoconto
OGGETTO N. 30/72 - Questione variante Statale n. 26.
Dujany (D.P.)
- Secondo problema: il problema
dell'allacciamento dal termine autostrada-imbocco città di
Aosta.
È stato redatto per conto dell'Anas un progetto sull'iniziativa
dell'Amministrazione regionale per favorire la costruzione di
questo peduncolo ultimo che, dopo la costruzione dell'autostrada,
costituisce una strettoia per chi deve andare verso il Monte
Bianco, o per chi deve introdursi nella città di Aosta.
È stata prevista una strada di una certa ampiezza che, partendo
dalla fine dell'autostrada, si sviluppa fra la zona industriale e
l'aeroporto, immettendosi sull'attuale nazionale - grosso modo a
valle dell'albergo Valle d'Aosta - e prevedendo in quella zona un
certo svincolo per introdursi sulla circonvallazione nell'interno
della Città di Aosta e per l'imbocco della Valle del Gran San
Bernardo.
L'opera, il progetto è stato esaminato in via definitiva dal
Consiglio di Amministrazione, mi pare, circa un mese fa, il quale
ha provveduto al suo finanziamento per un importo complessivo di
1.950.000.000, se non vado errato.
Siamo in attesa che l'Anas provveda a dare in appalto i
lavori.
Rimangono ancora da definire alcune situazioni particolari
inerenti soprattutto il Comune di St. Christophe, in quanto mi pare
che gli altri Comuni abbiano dato la loro adesione, in via di
massima, salvo l'eccezione fatta da St. Christophe e da Quart, per
alcuni dettagli.
È chiaro che, tutte le volte che si creano delle nuove strutture
di circolazione, si colpiscono determinati interessi o, alcuni
interessi privati ritengono di essere colpiti.
Quindi è chiaro che anche questa strada, come tutte le altre, ha
generato molte critiche e naturalmente molte perplessità.
Però, non so in quale altro modo si sarebbe potuto risolvere il
problema dell'accesso ad Aosta dal fine autostrada per togliere
naturalmente questa strettoia, che veramente non è soddisfacente
per la circolazione e per l'economia locale.
Ramera (D.C.)
- Naturalmente, essendo un'eccezione, io
non posso fare altro che ringraziare il Presidente, per le sue
poche informazioni.
Naturalmente, io mi riservo di presentare al riguardo una
mozione, perché si è relazionato al Consiglio superiore dei lavori
Pubblici e io ritenevo che altrettanto fosse interessato il
Consiglio regionale. In altre occasioni abbiamo discusso per ore su
questa fine dell'autostrada, proseguimento dell'autostrada. Qui ci
sono addirittura due Comuni che hanno votato contro questa
variazione, un tronchetto che fa lo slalom, e qui, d'accordo che
siamo abituati agli slalom speciali, ma ad ogni modo...
(
voci
) ...ma a quest'ora sarebbero già fatti, soprattutto,
sarebbero fatti un po' diritti gli ingressi in una città come
Aosta. Comunque, dato che sono interessati due dei maggiori comuni
della Valle, che hanno votato contro, ne riparleremo in Consiglio
regionale.
Montesano (P.S.D.I.)
- A proposito di questo, Consigliere
Ramera, io chiedo ammenda per una mia dimenticanza, perché non
hanno inserito nelle comunicazioni un telegramma che anche il
Presidente del Consiglio aveva avuto dal Ministro Lauricella e, a
questo proposito, io prego il Segretario di leggerlo, così, per
dare conoscenza...
Andrione (U.V.)
- "Lieto comunicarTi Consiglio
Amministrazione ANAS seduta 25 gennaio habet espresso parere
favorevole ad approvazione progetto lavori costruzione variante
statale n. 26 tra progressive chilometriche 95 + 950 e 100 + 200,
importo lire 1.953.540.000. Cordiali saluti. Salvatore Lauricella -
Ministro Lavori Pubblici".
Montesano (P.S.D.I.)
- Allora passiamo al punto tre
dell'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK