Consiglio Regionale della Valle d'Aosta - Oggetto del Consiglio n. 1435 del 3 novembre 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1435 del 3 novembre 2010 - Resoconto
OBJET N° 1435/XIII - Communications du Président de la
Région.
Président
- La parole au Président de la Région,
Rollandin.
Rollandin (UV)
- Merci M. le Président.
Bonne journée à toutes et à tous. Samedi 23 octobre j'ai
participé au III
e
Sommet de la francophonie, qui s'est
tenu à Montreux en Suisse; le Sommet, qui se déroule tous les deux
ans, est la Conférence des Chefs d'Etat et de Gouvernement des Pays
ayant le français en partage et représente l'instance suprême de la
francophonie. La Valle d'Aosta est présente en tant qu'invitée
spéciale,
status
qui vise les collectivités territoriales
ressortissant d'Etats non membres de l'OIF. Le Sommet est
l'occasion pour faire le point sur la francophonie et sur son rôle
dans la politique et l'économie mondiale. Cette année en
particulier le thème choisi était: "Défis et les visions d'avenir
pour la francophonie", ce qui nous a permis de débattre sur les
grandes questions internationales du moment. Lors des travaux, des
messages très forts ont été lancés notamment par le Président
Sarkozy, qui ont évoqué un engagement de première ligne du monde
francophone sur les grands défis de l'actualité, tel par exemple
les changements climatiques, la globalisation, le développement et
la lutte contre la pauvreté.
Comme vous le savez, le premier alinéa de l'article 14 du
décret-loi n° 78 du 31 mai 2010 - converti en la loi n° 122 du 30
juillet 2010, qui définit les règles inhérentes au Pacte de
stabilité interne pour les Régions sur la période 2011/2013 -
établit que la participation globale à la réalisation des objectifs
de finance publique pour les Régions à Statut spécial en termes de
besoins et d'endettement net est fixée à 500.000.000 d'euros pour
l'année 2011, à 1.000.000.000 pour l'année 2012 et à 1.000.000.000
pour l'année 2013.
Le 29 décembre 2010 la comptabilité générale de l'Etat... a
convoqué une réunion technique pour le 6 octobre 2010, afin de
définir la répartition de cette somme entre les Régions concernées.
En ce sens elle a élaboré une ébauche de texte, ainsi qu'un tableau
de synthèse qui pour la Région Vallée d'Aoste prévoyait un montant
de 28.600.000 euros au titre de l'année 2011 et le double
naturellement pour l'année suivante. Les Régions à statut spécial
se sont cependant rencontrées autour d'un table de travail
politique et technique, afin de décider cette répartition en toute
autonomie et ont mis en évidence différents aspects. D'un point de
vue politique, les Régions à statut spécial ont confirmé leur
unité, unité qu'elles avaient déjà manifestée à l'occasion de
l'ébauche de décret sur le fédéralisme communal, à propos duquel
leur position avait été unanime.
Du point de vue de la répartition de la somme, elles ont défini
un critère plus raisonnable que celui proposé par la comptabilité
générale de l'Etat. Pour notre Région la modification se traduit
par une enveloppe définitive de 24.280.700 euros pour 2011 et un
montant inférieur de 4.400.000 à la somme calculée par l'Etat pour
la première année et également inférieur pour les années
suivantes.
Con riferimento all'applicazione in Valle della legge n. 42/2009
del Governo in materia di federalismo fiscale... e attuazione
dell'articolo 119 della Costituzione, i contatti intrapresi con i
rappresentanti tecnici del Governo hanno prodotto il loro
risultato, permettendo di fissare l'obiettivo finanziario del
concorso richiesto alla nostra Regione, come è già stato comunicato
ai Capigruppo. Non appena affinata anche la parte normativa del
progetto di accordo, il punto sarà portato all'attenzione delle
commissioni e del Consiglio per la condivisione e la sua
approvazione.
Président
- La parole au Conseiller Louvin.
Louvin (ALPE)
- Grazie Presidente.
Credo che questa comunicazione del Presidente Rollandin fosse
attesa da molti mesi, ovvero sapere in che salsa saremmo stati
cucinati. Adesso lo sappiamo, sappiamo che la manovra finanziaria
graverà sul nostro bilancio per 24.500.000 di euro, sappiamo che
per l'anno 2011 il federalismo fiscale ci costerà 105.000.000 di
euro. Il Presidente della Regione ha espresso soddisfazione per
questo risultato dicendo che gli oppositori sbandieravano tagli
superiori per cui possiamo anche considerarci soddisfatti. Noi,
Presidente, non condividiamo questo gaudio, non ci appartiene,
perché a conti fatti lei è tornato ad Aosta con un risultato
pesantemente negativo, perché la sola manovra ci addossa un peso di
190 euro a cranio in Valle d'Aosta, 113 a Trento, 39 in Sicilia;
questo è il rapporto pro capite del peso della manovra fiscale,
perché così va conteggiato. Sul nostro bilancio l'effetto congiunto
della manovra e del federalismo fiscale - questi sono dati che lei
ha comunicato già insieme all'Assessore Lavoyer qualche giorno fa -
ci assottiglia di 130.000.000 di euro e quindi impoverisce la
comunità valdostana pro capite di 1.050 euro a testa, perché forse
ridotto al singolo cittadino dà la proporzione esatta. Noi siamo
abituati a contare in migliaia di euro, non in milioni o in
miliardi addirittura, no, in migliaia di euro, dunque 1.050 euro a
testa il prossimo anno e poi a crescere nei prossimi anni e quei
300.000.000 che lei dice di avere evitato che fossero tagliati ci
sono stati tagliati, poi, per effetto di queste modalità scalari,
andremo ad avere fra 7 anni 211.000.000 di euro in meno nel
bilancio regionale. Ora, senza fare del catastrofismo, credo che
non ci sia da rallegrarsi, da esprimere soddisfazione in questo
momento, salvo che si voglia essere "cornuti e mazziati", perché i
nuovi alleati portano la Valle d'Aosta, oggettivamente, anche
rispetto (cosa curiosa) a Regioni che hanno altro segno politico,
ad una situazione nettamente deteriore. Che poi dai 28 paventati in
una tabella del Ministero si sia scesi a 24,5 noi diciamo che è un
piccolo risparmio, ma rispetto al "sangue" che questa manovra costa
nel suo complesso... e si va ad aggiungere a delle perdite secche
che ha avuto la popolazione valdostana e che solo in parte le sono
state rifuse, come quelle dei buoni di benzina... noi ci troviamo
in una situazione di crescente disagio finanziario, di cui sul
piano politico la "Giunta Rollandin" deve essere considerata
responsabile. Grazie.
Président
- La parole au Conseiller Lattanzi.
Lattanzi (PdL)
- Grazie Presidente.
Perché, collega Louvin, ho il sospetto che, se anche ci avessero
dato dei soldi, lei non sarebbe stato contento? No, perché ricordo
qualche mese fa... in queste ultime settimane lei si è prodigato
nel dire che un taglio
tout court
di 350.000.000 di euro
sarebbe stato un taglio inaccettabile, ricordo che paventava,
sbandierava terrorismo fiscale e finanziario dicendo alla comunità
valdostana che saremmo stati tutti in ginocchio, peraltro anche in
controtendenza alle stesse dichiarazioni nella pagina vicina del
giornale, dove si diceva invece che noi dobbiamo essere solidali,
concorrere con il Paese al risanamento della finanza pubblica,
nella consapevolezza che ci sono delle Regioni che, poverine, non
hanno avuto le stesse opportunità, quindi ci avete dato delle
lezioni di solidarietà non indifferenti. Credo allora che si possa
condividere una cosa: quando si tolgono dei soldi ai cittadini, non
fa mai piacere e che alla comunità valdostana si debba chiedere un
sacrificio per sostenere questo Paese... sapevamo che avremmo
dovuto farlo, diciamoci però la verità con grande lealtà politica:
tutti pensavamo che sarebbe stato un conto molto più salato. Voi
poi non ve lo aspettavate? Mi dica allora lei qual era la cifra che
sarebbe stato disposto a firmare per sostenere un paese in un
momento di crisi epocale che ha il più grande debito pubblico
d'Europa, che ha tassi di crescita pari allo zero, perché non
abbiamo le risorse da investire, perché sono impegnate in sperperi
e in sprechi; faccia lei la cifra: quale sarebbe stata la cifra che
il dottor Tremonti avrebbe potuto indicare, che avrebbe soddisfatto
il professor Louvin... ho il sospetto che non ce ne sarebbero state
di cifre! Le diciamo allora quello che invece diciamo da mesi,
ossia se la manovra finanziaria per il 2011, quella straordinaria,
quella di emergenza, si aggirava fra i 25.000.000 e i 30.000.000 di
euro, saremmo stati contenti, perché era poco meno dell'1,5-2
percento degli avanzi di amministrazione che in questo momento
stiamo facendo, quindi, come abbiamo detto in tempi non sospetti (e
rimaniamo coerenti con quella posizione), questa è una comunità che
in un momento di difficoltà può permettersi di tagliare l'1,5-2
percento di quelle che possono essere considerate spese tagliabili,
per non considerare un brutto termine, che è quello degli sprechi.
Altro discorso invece è quello del federalismo fiscale, perché
quella è un'impostazione che, come giustamente diceva lei, non
impatta solo su un periodo breve di 24 mesi, ma sarà il nostro
modus operandi
d'ora in avanti.
Fermo restando che il Direttore dell'Assessorato delle finanze
ieri ci diceva che qui stiamo ragionando a cifre ferme, non sapendo
cosa succederà in termini di incremento del PIL, della tassazione,
diminuzione delle tasse, aumento delle tasse, quindi stiamo
ragionando a bocce ferme, quello che possiamo ricordarci è che noi
abbiamo una comunità che si è potuta permettere di affrontare
centinaia di milioni di euro di interventi nel sistema anticrisi,
perché avevamo le disponibilità per poterlo fare. Altre Regioni lei
sa, collega Louvin, che questo non hanno potuto farlo, non hanno
potuto aiutare, come abbiamo fatto noi per 140.000.000, famiglie e
imprese... perché avevamo una risorsa di bilancio che ce lo
permetteva e ricordo che sono interventi anticrisi temporanei: non
sono per i prossimi 20 anni, sono temporanei e probabilmente
riconfermati anche per i prossimi anni, ma che ci hanno
contraddistinto nel 2009 e nel 2010 e che spero possano essere
riconfermati nella prossima finanziaria per il 2011. Noi, però,
abbiamo potuto farlo perché avevamo una risorsa in entrata che ci
permetteva di soddisfare le nostre esigenze come Regione, quelle
dei servizi importanti della Regione, ma anche quelle delle
comunità locali, dei Comuni che hanno potuto permettersi di creare
un livello di qualità della vita assolutamente invidiabile;
possiamo dire così: invidiabile? Bene. Noi crediamo che non ci
saranno problemi, anche perché credo che si debba cominciare a
condividere una certa filosofia di riorganizzazione della Regione e
degli enti comunali, e degli enti pubblici, in modo che le risorse
che entreranno, che saranno 105 in meno per i prossimi anni,
possano non impattare nella qualità della vita di questa Regione,
andando ad intervenire in spese che ci si può permettere quando le
vacche sono grasse e non ci si può più permettere quando le vacche
sono magre, perché di questo stiamo parlando.
Come una buona famiglia, quindi noi dovremo guardarci dentro il
nostro bilancio e cercare di capire, dando anche degli esempi in
termini di decisioni politiche, che non ci devono per forza venire
da Brunetta o da Tremonti... ma dovremmo essere capaci di darci
noi... esempi di buona qualità di amministrazione. Questo abbiamo
chiesto da anni, su questo finalmente cominciamo a ragionare; ci
dispiace che ci hanno dovuto indurre a farlo, ogni crisi è
un'opportunità e noi crediamo che questa sarà l'opportunità per
ridare uno slancio importante in termini di efficacia e di
efficienza e di risparmio delle risorse pubbliche, che è quello che
vogliono i nostri cittadini. Tutto lì.
Président
- La parole au Conseiller Donzel.
Donzel (PD)
- Egregio Presidente, cari colleghi,
ringrazio naturalmente il Presidente della Regione per questa
comunicazione che fa seguito ad una comunicazione informale con i
Capigruppo, perché naturalmente la questione è di assoluta
importanza. Intanto voglio fare una premessa che si fonda sul fatto
che, indipendentemente da Governi di centro-sinistra o di
centro-destra, affrontare una crisi economica difficile e un debito
pubblico come quello che abbiamo avrebbe imposto sacrifici a tutte
le Regioni. Questa è la considerazione da cui dobbiamo partire,
quindi è una considerazione oggettiva senza la quale non andremmo
da nessuna parte, però vengo prima alle cifre che sono apparse sui
giornali e che sarebbero quelle che un'opposizione scriteriata e
demagogica ha sventolato.
Per quanto riguarda anche le informazioni pubbliche, a cui erano
invitati tutti gli esponenti politici, se volevano venire a
sentire... le cifre che abbiamo fornito come ALPE e PD sono quelle
di circa 25.000.000 di euro per la manovra economica, sono 24
virgola qualcosa, quindi esattamente la cifra che ha avuto il
taglio e, per quanto riguarda il federalismo fiscale - siccome sono
stato io a fare l'intervento, me lo ricordo -, si parlava della
possibilità di vedere ridotta l'IVA da importazione, che
attualmente ammonta a 300.000.000 di euro... che si stava lavorando
per ridurre l'impatto di questo taglio con il recupero di alcune
accise che avrebbero ridotto questa cosa. Nessuna demagogia quindi:
abbiamo detto esattamente quello che si stava facendo e che poi
abbiamo verificato dalle informazioni del Presidente.
Ora, la questione è: siamo entusiasti di tale accordo? Ha
giovato qualcosa l'amicizia con questi Signori? Intanto io non mi
vanterei delle amicizie con dei Signori che in questo momento
lasciano un po' a desiderare sul piano etico e morale, consentitemi
di dirlo, perché se possiamo fare a meno di frequentare le case
private di certe persone, potrebbe giovarne tutta la comunità
valdostana di trovarsi in mezzo a situazioni antipatiche per tutti
noi.
Stando ai numeri, che è la cosa che ci interessa, dobbiamo dire
che questi numeri colpiscono la logica del piccolo, ossia più sei
piccolo più sei svantaggiato dai numeri che vedo qua. Se sei la
Sicilia, se sei la Sardegna, proporzionalmente paghi di meno, ma
ciò che colpisce di più è che anche nel rapporto con Trento e
Bolzano, noi siamo fortemente penalizzati dai tagli del Governo,
questo bisogna dirlo, perché fino all'altro giorno abbiamo detto
che siamo una Regione autonoma e quindi in qualche modo dobbiamo
esercitare le funzioni di una Regione, ossia non siamo una piccola
provincia dimenticata da Dio e dagli uomini sulle Alpe per cui le
si può dare una mazzata! Se confrontate le cifre che interessano
Bolzano e la Valle d'Aosta, è chiaro che, in rapporto agli abitanti
di quelle province e in rapporto anche al potenziale economico che
va riconosciuto ad esse, noi siamo penalizzati; bisogna dirlo. C'è
stata una capacità di fare forza e di fare pressione di quelle
Regioni maggiore della nostra, un'insensibilità del Governo
nazionale verso una realtà più piccola e fragile e bisogna
riconoscerlo, perché fare economia in una realtà di montagna come
questa è più difficile e il risultato è sotto gli occhi di tutti!
Se andare poi in giro a sbandierare che questo sia un grande
accordo... mi permetterei di dire: subiamo tale accordo, non c'era
alternativa, lo dobbiamo fare, ne siamo venuti fuori recuperando
magari qualcosina, ma non certo con il dire che c'è un rapporto
privilegiato, un'attenzione particolare per la Valle d'Aosta da
parte del Governo nazionale, perché non ce n'è, proprio zero! Se
andiamo a vedere i singoli esponenti che in questi giorni non
brillano per i loro comportamenti etici... ragazzi miei, non hanno
assolutamente avuto un occhio di riguardo per la Valle d'Aosta,
anzi lo hanno avuto sicuramente per i loro amici siciliani!
Président
- La parole au Conseiller La Torre.
La Torre (FA)
- Grazie Presidente.
Partendo dalle cose dette da Louvin, credo che Lattanzi abbia
detto molto, non è che vi sia da aggiungere, però mi stupisco che
lei cada un po' nel gioco delle parti, perché questo in genere non
è il suo stile, anche perché le cose che sono state ricordate sono
vere, ossia si partiva da un ragionamento su 300.000.000 e si è
dimostrato invece che in un dialogo, in un fatto politico, quindi
non certamente in rapporti di amicizia di chissà quale natura...
siamo riusciti a contenere all'interno di questi 100.000.000, che
sono quella che può essere definita una cifra equa rispetto ad un
sistema di risparmio complessivo del Paese. In questo senso credo
che invece andrebbero fatti addirittura, non per il gioco delle
parti essendo io della maggioranza, i complimenti alla maggioranza
e alla Giunta, in particolare in questo caso a chi ha agito,
perché, avendo già qualche anteprima sul bilancio (ma credo che
l'abbia avuta anche lei), ho potuto vedere come non solo il nostro
bilancio continua a mantenere tutti quei provvedimenti anticrisi,
ma addirittura prevede una serie di investimenti per quelli che
possono essere i piani di sviluppo. Secondo me, questi sono dei
segnali significativi che dicono che il nostro continua ad essere
un bilancio solido, un bilancio che ha delle risorse per continuare
a garantire questa meritata qualità della vita dei valdostani, che
il modello valdostano si riconferma come un modello vincente, come
un esempio anche rispetto alle altre Regioni di un federalismo
applicato con dei contenuti, che dimostra che in un dialogo con il
Governo, qui mi rivolgo a Donzel, perché non capisco il suo
approccio fra il personale e l'accusatorio, ma qui... quali
rapporti di amicizia, questi sono fatti politici! Un rapporto con
il Governo è un rapporto politico, non è un rapporto di amicizia,
sono solo rapporti politici che si traducono in atti amministrativi
che sono conseguenze di posizioni...
(interruzione del Consigliere Donzel, fuori
microfono)
Presidente
- Per cortesia, Donzel!
La Torre (FA)
- ...non mi dà fastidio, stiamo mantenendo
anche un tono pacato.
Va bene quindi il gioco delle parti, ma qui stiamo parlando di
cose serie, cose che riguardano tutti i valdostani, credo che oggi
la Valle d'Aosta possa dire nel suo insieme bene e ci metterei
anche voi in questo "insieme", non cercherei di lucrare su questo
risultato, nel senso di dire solo la maggioranza, no, credo che il
Consiglio nel suo insieme oggi possa dire che ne esce bene da tale
situazione. Ne esce bene in un quadro politico dove questa Regione
ha manifestato e continua a manifestare la sua identità con forza e
continua ad essere rappresentata in modo dignitoso in un dialogo
politico dignitoso, perché cosa dovevamo fare, Donzel? Dovevamo
andare a litigare con il Governo, passavamo prima da Bersani e
andavamo con lui sottobraccio a fare una chiacchierata? Qual era il
problema? Uso lo stesso ragionamento che sviluppa lei.
Credo che invece noi ci siamo comportati in una maniera corretta
e abbiamo portato a casa un buon risultato e di questo sarebbe
giusto darne merito io dico a tutto il Consiglio, quindi lo vorrei
dare anche a voi, ma se voi ritenete che è meglio il gioco delle
parti e presentare ai valdostani un Consiglio diviso anche in un
momento come questo... dove c'è anche un dovere di contribuire ad
un risanamento di un paese e noi oggi lo stiamo adempiendo,
comunque garantendo il modello valdostano, la qualità della vita e
difendendo la nostra autonomia.
Président
- La parole au Conseiller Salzone.
Salzone (SA-UdC-VdA)
- Grazie Presidente.
Cogliamo l'occasione, perché nel gioco delle parti il collega
Louvin mi ha sollecitato... perché è pur vero che in questi giorni
anche sui giornali si è detto, anche giustamente, che c'era una
preoccupazione seria su quanto si poteva abbattere in termini
economici il bilancio della nostra Regione: si parlava della paura
di perdere più di 300.000.000, che sono quelli dell'importazione
dell'IVA e tutti eravamo consci di questo aspetto. È ovvio che
questo riguarda l'aspetto del riparto fiscale, che ci porta a dei
parametri molto diversi. La rimodulazione ci porterà al 2017 a
circa 200.000.000, e quest'anno la cifra è di 105.000.000, che
incide sul nostro bilancio (poi lo vedremo) in maniera risibile
credo. Quello che in realtà ho difficoltà a capire - mi rivolgo
sempre al collega Louvin - è ciò che voi avete professato in questi
anni... ci sono documenti dove si dice sovente che questa è una
Regione che ha delle agevolazioni economiche da parte dello Stato
piuttosto cospicue, è privilegiata, è una Regione ricca. Ho letto
l'ultimo libro di Riccarand, che peraltro stimo, e la filosofia
dell'ultimo suo libro è questa, ossia mette in evidenza tutti i
presunti privilegi in termini economici che questa Regione avrebbe
avuto. Ora, mi chiedo al vostro interno quando farete una
discussione di questo tipo cosa direte, perché, oggi come oggi, non
si può dire che il risultato di tali accordi è un risultato
negativo, come si fa a dire questo? Voglio dire, la manovra incide
per l'1,5 percento e lo vedremo anche sul bilancio che le cifre non
sono poi così cambiate. Se non si parte dal concetto che c'è un
debito pubblico devastante e che quindi la manovra prevede un
intervento sul Fondo di solidarietà, la perequazione... lo abbiamo
detto più volte, per cui anche noi che siamo considerati una
Regione virtuosa, che ha delle capacità evidentemente... credo che
uno sforzo debba essere fatto in maniera tangibile; anche noi non
possiamo passare per quelli che alzano le bandiere contro il
Governo, perché si è abbattuto chissà di quanto il nostro bilancio,
ossia non credo che questo si possa dire. Mi premeva quindi più
mettere in risalto questo tipo di contraddizione che voi avete da
sempre evidenziato e, dall'altra parte, come avete detto la
settimana scorsa anche sui giornali, che l'abbattimento sarebbe
stato di oltre 300.000.000, credo che il risultato di oggi non
possa essere considerato negativo: è un risultato sicuramente
positivo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK