Consiglio Regionale della Valle d'Aosta - Oggetto del Consiglio n. 3033 del 22 gennaio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3033 del 22 gennaio 1992 - Resoconto
OGGETTO N. 3033/IX Acquisto di porzioni immobiliari facenti
parte del fabbricato denominato "Tour de l'Archet" sito in Comune
di Morgex - Approvazione ed impegno di spesa - Delega alla
Giunta.
Deliberazione Il Consiglio delibera
1) di approvare il prezzo complessivo di lire 61.999.000
(sessantunmi-lioninovecentonovantanovemila), oltre IVA, per
l'acquisto delle seguenti porzioni immobiliari facenti parte del
fabbricato denominato "Tour de l'Archet" sito in Comune di
Morgex:
- una camera a piano rialzato, distinta al NCT al F.10 con il n.
34/3 e una porzione di cantina a piano seminterrato, lato sud,
distinta al NCT al F.10 in maggior corpo con il n. 34/1, di
proprietà del signor Delfino Véticoz (lire 48.876.000);
- la restante porzione di cantina a piano seminterrato, lato
nord, distinta al NCT al F.10 in maggior corpo con il n. 34/1, di
proprietà della società "Co.De.Co. di Gontier, Bétemps e C.
s.n.c.", con sede in Saint-Vincent (lire 13.123.000 oltre IVA);
2) di approvare ed impegnare la spesa complessiva di lire
64.492.370 (sessantunmilioninovecentonovantanovemila), con
imputazione al capi-tolo 35060 del bilancio di previsione della
Regione per l'anno 1991 ("Spese per l'acquisto di beni patrimoniali
- lr 19 aprile 1985, n. 12, lr 29 maggio 1989, n. 26") che presenta
la necessaria disponibilità;
3) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di trasferimento dell'immobile di cui si tratta
e, in particolare, per la designazione del Notaio rogante, per la
liquidazione delle relative spese, nonché per gli eventuali
accertamenti circa la consistenza, l'intestazione catastale e
l'esatta superficie dell'immobile da acquisire."
Presidente
La parola al Presidente della Giunta.
Bondaz (DC)
Si tratta qui di definire l'acquisto della
Tour de l'Archet con l'acquisizione di alcune piccole porzioni, di
una camera ed una cantina in seminterrato per un importo di 62
milioni, per poter definire in modo eccellente il centro studi
storico-letterari Natalino Sapegno, che la Regione ha deciso di
inserire, come sede, presso la Tour de l'Archet.
Anche qui la Commissione ha dato parere unanimemente favorevole
e anche qui propongo l'emendamento tecnico di sostituzione del
punto 2) che non so se la Commissione ha già presentato, ma che
comunque rileggo
"2) di approvare la spesa complessiva di lire
64.492.370
(sessantaquattromilioniquattrocentonovantaduemilatrecentosettanta)
da imputare al residuo passivo n. 35060 del bilancio di previsione
della Regione per l'anno 1992 (fondo di lire 9.037.129.370
impegnato con deliberazione della Giunta regionale n. 12828 del 31
dicembre 1991) che presenta la necessaria disponibilità;".
Si dà atto che, dalle ore 18,13, presiede il Presidente
Cout.
Presidente
Se nessun consigliere intende intervenire
passiamo a votazione sull'oggetto n. 26/ter, considerandolo già
emendato secondo il testo presentato dal Presidente della Giunta.
La votazione è aperta.
Esito della votazione:
Presenti, votanti e favorevoli: 32.
Il Consiglio approva all'unanimità.
Passiamo al punto n. 6 all'ordine del giorno che sono le
interrogazioni e le interpellanze del Consigliere Riccarand.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK