Consiglio Regionale della Valle d'Aosta - Oggetto del Consiglio n. 359 del 29 giugno 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 359 del 29 giugno 1982 - Resoconto
OGGETTO N. 359/VII - CONCORSO PUBBLICO, PER TITOLI ED ESAMI,
PER LA NOMINA AL POSTO DI ANALISTA PRESSO IL CENTRO ELABORAZIONE
DATI DELL'ASSESSORATO ALLE FINANZE. APPROVAZIONE DEL BANDO E DELEGA
ALLA GIUNTA.
PRESIDENTE:
Do lettura del testo della delibera:
IL CONSIGLIO REGIONALE
DELIBERA
1°) di approvare il sottoriportato bando di concorso per
l'espletamento del concorso pubblico, per titoli ed esami, per la
nomina al posto di analista presso il Centro di elaborazione dati
dell'Assessorato alle Finanze, stabilendo che il termine di
pubblicazione sia ridotto a 45 giorni, ai sensi dell'articolo 84
della l. r. 28.7.1956; n. 3;
2°) di delegare alla Giunta regionale gli atti necessari
all'espletamento del concorso di cui trattasi, ivi compresa
l'approvazione della graduatoria finale e la nomina del
vincitore.
PRESIDENTE:
Ha chiesto di parare il Presidente della
Giunta; ne ha facoltà.
ANDRIONE - (UV)
: Se il Presidente permette, vorrei anche
fare una mozione d'ordine, cioè dopo il punto 21 dell'ordine del
giorno esaminare i punti 23 e seguenti, lasciando il 22 a questo
pomeriggio per avere tempo e spazio per a discussione.
Si tratta del solito concorso perché la situazione del Centro
elaborazione dati richiede ormai urgentemente un altro analista, il
che non impedisce che nel futuro vengano fatte altre modifiche.
Però ormai con le due macchine è importante avere l'organico al
completo.
PRESIDENTE:
Ha chiesto di parlare il Consigliere Mafrica;
ne ha facoltà.
MAFRICA - (PCI):
Vorrei avere qualche informazione sullo
stato della progettazione dei lavori, per quanto riguarda i servizi
informatici regionali, perché ogni tanto si leggono delle delibere
curiose, per cui si ha l'impressione di andare avanti in una certa
direzione con alcuni provvedimenti e di fare retromarcia con
altri.
Ho letto una delibera dell'Assessore Marcoz dove si parla della
vendita del calcolatore dell'Assessorato Agricoltura e Foreste ad
un privato mi pare per 5 milioni e del ritorno all'uso di
calcolatrici piccole, mentre il calcolatore non serviva.
Quindi, vorrei sapere dal Presidente della Giunta come stanno
andando avanti quei lavori che ci costano circa un miliardo
all'anno e se si è decisi ad andare in questa direzione o se si
procede un po' a tentoni.
PRESIDENTE:
Ha chiesto di parlare il Consigliere
Carlassare; ne ha facoltà.
CARLASSARE -(Dem. Prol. - Nuova Sin. ):
Leggendo un po' l'articolato, mi sono soffermato sull'art. 3,
sul quale vorrei mi fossero date delle delucidazioni. In pratica,
ci troviamo di fronte a questo articolo che recita"per la
partecipazione al concorso è richiesto il possesso del diploma di
laurea in informatica" quindi un titolo molto preciso e qualificato
"ovvero un diploma di scuola secondaria di 2° grado integrato da
un'anzianità di servizio almeno quinquennale, maturata in posti di
capocentro ecc.".
C'è un salto di qualità fra un laureato in informatica ed un
qualsiasi perito che ha maturato un'anzianità di servizio; è una
contraddizione in termini della legge, perché esiste una grossa
differenza di tipo di qualificazione fra l'una e l'altra
figura.
PRESIDENTE:
Ha chiesto di parlare il Presidente della
Giunta; ne ha facoltà.
ANDRIONE - (UV):
Rispondo prima al Consigliere
Carlassare. Non esiste soluzione fino a quando la legge generale
sugli organici non stabilisce che il titolo di studio non è
derogabile in nessuna maniera. Per ora esiste questa inderogabilità
solo per i titoli di studio specifici, come la laurea in medicina,
ingegneria e architettura per la sua inerenza ad antichità e
belle
arti. Le altre lauree sono derogabili, questa è una pratica
normale.
Al Consigliere Mafrica rispondo che continuiamo in quella
direzione, secondo un piano di cui anche questo modesto bando di
concorso fa parte.
Quanto al vecchio calcolatore dell'Assessorato Agricoltura e
Foreste, esso sparisce e viene sostituito, per l'approntamento
degli stipendi, dal Centro elaborazione dati. Rimangono delle
piccole cose per i vivai e l'impiantistica, che non vale la pena di
inserire sul grande calcolatore. Però, pregherei il Consigliere
Mafrica, dato che non sono competente in materia, di darmi un colpo
di telefono; convocherei l'Ing. Belgrano e faremmo insieme il punto
della situazione.
PRESIDENTE:
Per dichiarazione di voto, ha chiesto di
parlare il Consigliere Voyat; ne ha facoltà.
VOYAT - (UV):
Mi asterrò su questa delibera perché nel
momento in cui avevamo votato la legge per il C.E.D. e le altre
leggi sulla costituzione della vicedirigenza, avevamo chiesto certe
garanzie, fra le quali che questo concorso venisse fatto al memento
per dare la possibilità agli interni di parteciparvi. Evidentemente
questa possibilità non c'è, pertanto mi astengo.
PRESIDENTE:
Ha chiesto di parlare il Consigliere Tonino
per dichiarazione di voto; ne ha facoltà.
TONINO - (PCI):
Non ho ripetuto, in quest'occasione, le
cose dette le altre volte in quest'aula quando fu portato questo
bando; in particolare l'articolo 3, dove è richiesto il diploma di
laurea in informatica, ovvero di un diploma di scuola secondaria di
2° grado, integrato da un'anzianità di servizio di almeno cinque
anni, è stato sempre applicato nella nostra amministrazione quando
questa anzianità era maturata all'interno dell'amministrazione
regionale. In questo caso è deroga palese - che è stata fatta con
una legge che non avevamo approvato neanche in quel momento - alla
legge generale che è il contratto che regola il rapporto fra
amministrazione regionale e dipendenti; ed è una deroga che non
abbiamo condiviso in quel momento, né condividiamo oggi, per cui ci
asteniamo.
PRESIDENTE:
Metto in approvazione la delibera in
oggetto.
ESITO DELLA VOTAZIONE
Presenti: 24; votanti 16; astenuti: 8 (Voyat, Minuzzo,
Carlassare, Carral, Dolchi, Mafrica, Péaquin, Tonino); favorevoli:
16
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK