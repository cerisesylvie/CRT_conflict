Consiglio Regionale della Valle d'Aosta - Oggetto del Consiglio n. 3425 del 20 maggio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3425 del 20 maggio 1992 - Resoconto
OBJET N° 3425/IX Mesures relatives à l'éboulement intéressant
l'hameau Pasquier à Valtournenche.
(Interpellation)
Président
Je donne lecture de l'interpellation présentée
par les conseillers Maquignaz, Andrione, Bich et Lanivi.
Interpellation Considérant qu'un vaste éboulement intéressant
toute la zone du hameau Pasquier dans la Commune de Valtournenche
menace l'effondrement de la Cure et de tous les bâtiments qui
l'entoure;
Considérant que déjà à plusieurs reprises l'Assesseur compétent
a été appelé à donner des explications à ce sujet sans que les
légitimes préoccupations que la grave situation inspire aient été
dissipées
les conseillers soussignés
interpellent
l'Assesseur au Travaux Publics. pour savoir:
quelles sont les mesures adoptées par le Gouvernement régional
afin de sauvegarder les immeubles susdits et sécurité des habitants
de la Commune de Valtournenche.
Presidente
La parola al Consigliere Maquignaz.
Maquignaz (GM)
Ho già avuto modo, con la precedente
interpellanza, di richiamare all'attenzione dell'Assessore ai
Lavori Pubblici la situazione che si è venuta a creare nel Comune
di Valtournenche in seguito ai lavori di costruzione e
ricostruzione del municipio che grava su un terreno che è
caratterizzato da una fragile stabilità, a causa della natura dei
luoghi soggetti a movimento franoso.
Purtroppo, nonostante l'interessamento della Regione, la
situa-zione si è aggravata al punto che il parroco di Valtournenche
ha ritenuto opportuno invitare, se così si può dire, tutte le
persone di buona volontà a interessarsi del problema.
In effetti, la situazione è grave, perché continuano a formarsi
delle crepe e delle lesioni nelle case circostanti i lavori; crepe
e lesioni che interessano soprattutto la casa parrocchiale, la
chiesa e potrebbero interessare anche il campanile con possibili
gravi conseguenze per l'incolumità delle persone.
Quindi, crediamo che il problema vada affrontato con attenzione
e con determinazione e a questo punto credo sarebbe opportuno
richiedere una nuova perizia per accertare meglio lo stato dei
luoghi o addirittura sarebbe il caso di richiedere l'intervento di
ditte specializzate che siano in grado di affrontare il
contenimento del movimento franoso.
Detto questo, desideriamo sapere quali sono stati gli interventi
nel passato ed in particolare come s'intende agire ora, al fine di
ovviare agli inconvenienti sopra menzionati.
Presidente
Chiede di intervenire l'Assessore ai Lavori
Pubblici, Martin.
Martin (ADP)
Come ha ricordato il Consigliere
Maquignaz, abbiamo già avuto modo di parlare di questo problema in
una precedente interpellanza, quando si era praticamente agli inizi
dei lavori e già da allora ci si accorse di essere in presenza di
un problema abbastanza grave che interessava in prima battuta la
casa canonica, ma che successivamente avrebbe interessato anche la
chiesa parrocchiale e che avrebbe potuto, nella prosecuzione dei
lavori, interessare le case circostanti.
E' una questione molto delicata che stanno seguendo con molta
attenzione oltre ai tecnici dell'assessorato e della direzione dei
lavori anche i tecnici di parte, nominati dalla curia vescovile ed
alcuni altri tecnici esperti che seguono costantemente i lavori
perché si è in presenza di un terreno molto instabile che non
avrebbe dovuto subire altri interventi.
Purtroppo i lavori sono ormai in fase di esecuzione e quindi
bisogna cercare di rimediare, di fare tutto quanto è possibile per
far sì che la situazione sia nuovamente sotto controllo.
Mi permetterò di fare una breve cronistoria dei lavori
dall'inizio e di enunciare quelle che sono state le iniziative che
abbiamo messo in atto per cercare di riportare la situazione sotto
controllo, evitando, così, danni alla canonica, alla chiesa e alle
case circostanti.
Come i Consiglieri ricorderanno, i lavori furono consegnati il
27 febbraio del 1991 ed iniziati in data 4 marzo 1991. Durante
l'esecuzione dei primi micropali lungo il lato sud est del
fabbricato, il 12 marzo si manifestarono pericolose crepe che
interessarono tutta la facciata e richiesero interventi regionali
urgenti per evitare un crollo.
Si effettuarono immediatamente dei sopralluoghi con i tecnici
dell'Assessorato della Sovrintendenza ai Beni culturali e
ambientali. In una riunione del 30 marzo si concordo la demolizione
del fabbricato esistente data la materiale impossibilità di
garantire l'incolumità dei lavoratori, durante i lavori di
ristrutturazione. In attesa delle prescritte autorizzazioni per il
progetto di variante, i lavori vennero sospesi dal 3 aprile all'8
luglio del 1991.
Dopo la demolizione dell'edificio esistente, si riscontrò che la
canonica edificata in adiacenza era stata appoggiata al livello del
piano secondo e della copertura ad uno spigolo del vecchio
municipio che contrastava involontariamente la spinta delle volte,
del piano terra e del piano primo.
Durante l'esecuzione delle opere di sottomurazione si accertò,
poi, che la muratura della canonica era realizzata in pietra, a
secco, senza legatura di malta e senza alcuna fondazione variabile
dai 4 ai 6 metri sotto il piano d'imposta della muratura
stessa.
Dopo un primo tentativo di sottomurazione per conci, abbandonato
per la inconsistenza della muratura della canonica, si adottò, in
accordo con il tecnico che segue i lavori per la curia, un muro a
gravità in calcestruzzo per il contenimento del riflusso del
terreno sotto la fondazione, su cui intestare una paratia di
micropali da tirantare successivamente, prima di approfondire gli
scavi fino alla quota finale.
L'impresa costruttrice, nel frattempo, con lettera del 16
settembre, dichiarò la propria disponibilità a farsi cure del
ripristino dei danni arrecati alla canonica durante i lavori.
La presenza di acqua di falda, trovata durante l'esecuzione
della perforazione per i micropali, causò un'indubbia trasmissione
di vibrazione al terreno di fondazione della canonica e della
chiesa sul lato della piazzetta, causando, così, ulteriori
assestamenti della murature con conseguenti essudazioni.
Fu disposto, quindi, un sopralluogo, il giorno 20 novembre, da
par-te dell'Assessorato in presenza del direttore dei lavori,
dell'impresa appaltatrice, dei rappresentanti dell'amministrazione,
della curia vescovile e del consiglio parrocchiale per fare il
punto sulla situazione e prendere gli eventuali provvedimenti del
caso.
Fu deciso, in quella sede, di nominare sia un consulente
strutturista che verificasse la staticità dell'immobile e
suggerisse quali interventi provvisori e, naturalmente poi,
definitivi, occorresse adottare per il ripristino della canonica
sia un consulente geotecnico che valutasse quanto sino ad allora
eseguito e proponesse eventuali soluzioni complementari.
Lo strutturista fu individuato nella persona dell'Ing.
Vallacqua; il primo sopralluogo fu disposto in data 23 novembre
alla presenza della direzione lavori e dell'impresa
appaltatrice.
Da tale sopralluogo emerse che l'edificio della canonica, seppur
evidentemente lesionato, non era prossimo ad alcun crollo, neanche
parziale, ma necessitava di alcune opere che ne garantissero la
staticità, durante l'esecuzione di lavori di fondazione del nuovo
centro civico.
L'intervento consigliato consistette in un'accerchiatura
dell'edificio, nonché nella chiusura di un'apertura lesionata e nel
puntellamento della volta di un magazzino nell'interrato.
Tale intervento fu eseguito prontamente dall'impresa
appaltatrice, naturalmente a suo carico, in ottemperanza appunto
alla lettera che citavo prima.
Il suo tecnico fu individuato nell'ingegnere Bray, geotecnico di
Milano. Questi dispose il primo sopralluogo in data 27 novembre a
cui partecipò la direzione lavori, l'impresa appaltatrice, il
consulente strutturista, i rappresentanti dell'assessorato,
l'amministrazione della curia, eccetera. Tutti gli interessati,
insomma.
In quel sopralluogo emerse come i dissesti che si erano
evidenziati fossero dovuti ad un'instabilità locale innescata sì
dagli scavi di fondazione e dall'esecuzione dei micropali per il
nuovo centro civico, ma che, tuttavia, l'intero versante si trova
in una situazione d'instabilità globale, che potrebbe innescarsi
per fenomeni anche estranei alla costruzione in oggetto.
Fu pertanto deciso di sospendere la prosecuzione delle opere di
fondazione e di disporre immediatamente una campagna di sondaggi e
prove geotecniche atte a fornire i necessari elementi per una
valutazione più puntuale dell'accaduto. Fu dato incarico alla "Geo
Data Consult" di Cassano sul Naviglio, ditta specializzata in
questi sondaggi, di effettuare quanto richiesto dall'ingegnere
Bray, cioè tre sondaggi con perforazione a carottaggio continuo, di
cui uno al bordo della scarpata ove è previsto il nuovo edificio,
uno nell'area dei cantieri in prossimità della canonica ed uno in
prossimità del campanile della chiesa, disponendovi anche un
piazzometro doppio, due inclinometri ed effettuando prove di
resistenza e permeabilità in foro. Fu inoltre deciso di realizzare
sui campioni estratti delle prove di laboratorio per la
classificazione puntuale dei terreni.
La campagna di sondaggi fu iniziata in data 5 dicembre e si
protrasse sino al 18 gennaio del 1992. Fu quindi predisposto, da
parte dell'ingegnere Bray e dell'ingegnere Vallacqua, un progetto
per il consolidamento del terreno di fondazione e delle strutture
murarie della canonica, consegnato all'amministrazione il 17
gennaio del 1992 e presentato ai rappresentanti della curia e della
parrocchia il 21 gennaio 1992 per la richiesta di un loro parere
tecnico.
Dalla redazione dell'ingegnere Bray emerse che la zona
interessata dai lavori è "inserita sulle propaggini estreme di una
paleofrana la cui stabilità locale è molto incerta".
Inoltre, gli scavi e i risultati delle indagini hanno
evidenziato una situazione idrogeologica e geotecnica molto più
complessa di quella accertata dalla versione geologica del 1984,
presentata dal comune di Valtournenche a corredo del progetto di
massima, sia per la presenza dei materiali di riporto sulla
scarpata, sia per la eterogeneità detritologica dei depositi
superficiali avente scarso addensamento, sia ancora per la presenza
di due dei verdi di falda presumibilmente differenti.
Dalle prospezione geotecniche, si è evidenziato che gli edifici
della zona sono fondati su una coltre detritica con scarsa presenza
di limo dalla potenza variabile da 12.5 a 18 metri che a sua volta
grava su una formazione di limo glaciale sabbioso della potenza di
oltre 30 metri.
I sondaggi richiesti della profondità di 20 metri sono stati
spinti fino a 30 metri in due casi e fino a 50 metri nel terzo
senza incontrare la roccia. Pertanto, gli assestamenti della
canonica possono iscriversi alla pluralità dei seguenti fattori:
fenomeni latenti di instabilità, scarsa portanza del terreno,
abbattimento della superficie freatica dovuta anche agli scavi,
vibrazione indotte dai sistemi di perforazione.
Il Consiglio capirà da queste note, anche se sono molto
tecniche, che la relazione geologica era effettivamente molto
carente e che era necessaria, invece, una relazione geotecnica,
cosa che è stata fatta, anche perché, con una semplice relazione
geologica, tutti questi dati non sarebbero potuti emergere. Tale
relazione geotecnica ha dovuto essere fatta dal geologo incaricato
non appena è venuto a conoscenza dei primi risultati.
Se avessimo avuto l'opportunità di vedere la relazione
geotecnica prima di iniziare i lavori, può anche darsi che non
sarebbero stati neppure iniziati.
Non è da escludere, pertanto, che gli interventi effettuati sul
pendio abbiano riattivato fenomeni quiescenti di instabilità locale
a cui si sono aggiunti assestamenti conseguenti alle sopraccitate
cause.
Ciò sarebbe dimostrato sia dalla distanza di 15-20 metri fino a
cui si sono propagati i dissesti, ritenuta eccessiva rispetto
all'altezza degli scavi che è di 6-7 metri sia dalle verifiche di
stabilità eseguite su porzioni rilevanti sia dagli antichi dissesti
che hanno prodotto le grosse lesioni evidenti sulla muratura della
chiesa.
Il progetto di consolidamento del terreno di fondazione della
canonica della piazzetta antistante la chiesa prevede: la
realizzazione di drenaggi sulla parete sud del muro di
contenimento, della lunghezza di 8 metri, per stabilizzare la falda
ad una profondità tale da non provocare ulteriori assestamenti del
terreno; l'esecuzione di un secondo livello di tiranti rispetto a
quello già previsto, in grado di precomprimere il terreno,
impedendo, così, lo scarico di tensioni dopo lo scavo, con
lunghezza libera rispettivamente di 25 e 20 metri, in modo da
mantenere il tratto di ancoraggio al di fuori della zona
instabile.
Il progetto prevede ancora l'esecuzione di 8 micropali valvolati
inclinati nei muri di cemento armato, eseguita per la
sottomurazione della canonica ad impedire movimenti di ribaltamento
verso valle dopo la messa in tensione dei pilastri.
Oltre a tali interventi di consolidamento del terreno,
l'ingegnere Vallacqua predispose un progetto di consolidamento
strutturale della canonica con un'impregnatura di rinforzo del
collegamento del muro in pietrame da eseguirsi prima degli
interventi sul terreno per evitare ulteriori cedimenti
differenziali.
Fu disposta, perciò, una perizia suppletiva di variante
inerente, oltre le varianti conseguenti la demolizione del vecchio
edificio, anche le opere di consolidamento del terreno di
fondazione e strutturali della canonica, perizia di variante che è
già stata approvata dalla Giunta regionale.
Da parte di questo Assessorato si invitò l'amministrazione
comunale a richiedere l'autorizzazione all'esecuzione dei su
menzionati lavori di consolidamento della curia vescovile di Aosta,
con lettera del 6 febbraio '92.
I lavori, sospesi per la pausa invernale, il 23 dicembre, furono
ripresi il 20 febbraio di quest'anno. Durante l'esecuzione dei
lavoro di consolidamento, su richiesta dei rappresentanti del
consiglio parrocchiale, fu effettuato un sopralluogo in data 25
marzo, presenti naturalmente tutti gli interessati,
dall'amministrazione ai consulenti e ai rappresentanti della curia
per constatare lo stato dei lavori e confrontare l'evoluzione delle
lesioni sulla canonica e sulla chiesa prima dell'inizio della
perforazione del primo ordine di tiranti.
Da tale sopralluogo emerse che i lavori proseguivano fedelmente
secondo le indicazioni progettuali e che non si era manifestata
alcuna evidente progressione di instabilità né locale né
globale.
Per la maggior tutela della parrocchia, ed in accordo con la
stessa, questo Assessorato ha formulato, con lettera del 23 aprile
di quest'anno, la precisazione di una garanzia circa il ripristino
dei danni subiti dalla canonica e dalla chiesa una volta terminati
i lavori di costruzione del centro civico e presumibilmente
esauriti gli assestamenti conseguenti del terreno di fondazione. Su
invito dell'amministrazione comunale, in data 6 maggio, è stato
effettua-to un ultimo sopralluogo, presenti la direzione lavori, i
consulenti specialisti, il rappresentante dell'assessorato,
dell'amministra-zione della curia, dell'impresa e tutti quanti gli
interessati.
Questo sopralluogo, richiesto dall'amministrazione comunale, era
stato voluto per verificare la possibilità di una sospensione dei
lavori, della tesatura dei tiranti già realizzati e l'esecuzione di
lavori di confinamento globale, prima di precedere agli scavi di
fondazione e di un'ulteriore verifica tecnica sulla compatibilità
tra gli interventi in atto e quelli di consolidamento globali
dell'area.
Dopo i chiarimenti prestati da parte dei consulenti e della
direzione lavori, si è concordato:
- che i lavori non vengano sospesi onde evitare un ulteriore
ingrassamento del terreno con conseguente aumento delle
deformazioni delle strutture sottostanti;
- che la tesatura dei tiranti venga effettuata per poter
proseguire gli scavi fino alla quota prevista senza riflussi di
terreno dietro la paratia;
- dato che il progetto di consolidamento globale della zona, che
sarà disponibile entro fine mese, è totalmente compatibile con gli
interventi fatti in quanto di tipologia similare, chiedesi che
l'opera venga realizzata in modo da non dover effettuare
sospensioni nella costruzione del centro civico;
- Che gli edifici della canonica e della chiesa verranno
monitorate a fine di tenere sotto controllo l'evoluzione del
fenomeno di dissesto locale, mediante ulteriore apposizione di spie
che quotidianamente verranno controllate.
Giornaliere verifiche saranno fatte per quanto riguarda un
disgaggio sistematico, se sarà occorrente, di tutte quelle parti di
intonaco o stucco pericolante in fase di stacco ed un controllo
settimanale sarà altresì fatto sulla verticalità del campanile e
della facciata della chiesa.
Si può concludere, quindi, che gli edifici, se pur lesionati,
potranno essere, a detta dei tecnici, perfettamente recuperati una
volta terminate le opere di costruzione del nuovo centro civico.
Questo non potrà essere fatto prima, potendosi, durante il periodo
dei lavori, manifestarsi qualche altra lesione, anche non
direttamente dipendente dagli stessi lavori, a causa
dell'instabilità globale dell'area. Nel frattempo, si acquisiranno
tutti i rilievi dello stato delle strutture al fine di redarre il
progetto di restauro dei fabbricati.
In questo periodo si potranno intraprendere le opere di
consolidamento globale dell'area che prevede la stabilizzazione
delle masse profonde, potenzialmente instabili e che verrà
realizzata nella parte inferiore della scarpata, mediante opere di
elevata rigidezza, vincolate al terreno mediante tiranti.
Come potete vedere, la situazione è piuttosto complessa, ma
penso che si dovrà dare atto all'amministrazione di aver messo a
punto tutto quanto era necessario per seguire questo fenomeno.
Ci sono dei tecnici, dei professionisti incaricati di seguire,
per le parti di propria competenza, questo fenomeno e c'è
naturalmente la volontà dell'amministrazione, manifestatasi con una
precisa lettera alla curia vescovile, di ristrutturare le parti che
sono state danneggiate e che lo verranno ancora durante i
lavori.
Dalle perizie di cui disponiamo possiamo anche ritenere che, una
volta finiti i lavori, con naturalmente dei costi aggiuntivi
rispetto al progetto originale, per una serie di opere che vanno
comunque fatte, tutto dovrebbe essere riportato nella stabilità
iniziale del terreno.
Presidente
La parola al Consigliere Bich.
Bich (GM)
Spiace solo dover constatare che:
- punto primo, la sponda sinistra del Marmore da 300 metri a
nord dall'attuale cantiere del centro civico e a sud ancora per
altri 300-400 metri, adesso bisogna constatarlo, era già in modo
ultracognito soggetta a franamenti e a mobilità del terreno.
Quindi, prima di approvare un progetto di tal mole, dove le
fondamenta arrivavano a 7-8 metri di profondità e il contenimento
di una sponda friabile come quella constatata in seguito, su questa
quanto meno si sarebbe dovuto produrre una tariffa diagnostica con
accessori tecnici noti: carotaggi, e quanto necessario, cioè quanto
è stato effettuato dopo.
Questo ci avrebbe risparmiato quanto meno una tipologia
progettuale che poi si è manifestata molto pesante e di fatto
incompatibile con quel tipo di terreno.
Un secondo aspetto da rilevare è che la perizia geologica e
geotecnica non può essere limitata solo all'area del cantiere e,
diciamo, ad una perimetrazione di 50 metri dai muri di contenimento
e dalle zone di locazione dei tiranti.
A mio avviso, dovrebbe essere estesa a tutto il tallone di
quell'area, diciamo, di supporto e di sostegno della parte centrale
di Pasquier, perché all'interno di quell'area si sono già
verificati casi molto consistenti di mobilità del terreno e anche
di intaccamento delle strutture attuali sia di case esistenti sia
di manufatti che sono ivi collocati. Quindi, a mio avviso, nella
risposta sono carenti gli aspetti di previsione: fino a che punto
si intende intervenire, se l'intervento è solo limitato alla
canonica e alla zona di costruzione del centro civico; sembra sia
un intervento abbastanza limitato e non risolutivo per la bonifica
di risanamento del territorio circostante.
Io inviterei l'Assessore a voler estendere il tipo di analisi
geolo-giche e geognostiche non solo alle aree che ha considerato e
a farci conoscere le risultanze di questi studi in modo da sapere
poi le determinazioni per la bonifica dell'intera zona. Ripeto: si
tratta di una situazione molto delicata che coinvolge un settore
molto vasto del centro abitato di Pasquier, zona che sta molto a
cuore a tutti.
In questo senso mi ritengo solo parzialmente soddisfatto dalla
risposta dell'Assessore.
Presidente
La parola al Consigliere Andrione.
Andrione (UV)
Je remercie monsieur Martin, et, pour ce
qui concerne strictement le chantier en question, je me déclare
satisfait des réponses qui ont été données.
Je voudrais, si possible, que monsieur Martin me donne une copie
de la relation qu'il vient de lire au Conseil régional.
Monsieur Bich m'a précédé par quelques amères considérations
qu'il est indispensable de faire parce que, quand même, en Vallée
d'Aoste on sait très bien qu'il est difficile de construire et
d'in-tervenir, surtout sur les bords des torrents et dans des zones
qui sont connues pour une grosse présence de "
blanzun
" de
l'immense glacier. Il est évident qu'ici il y a eu une certaine
superficialité au moment où l'ont a décidé certains travaux qui
sont partis sans qu'il y eut une connaissance suffisante des
terrains.
J'étais très impressionné par ce que monsieur Martin a lu. Donc,
une première couche de 18 mètres et une deuxième couche de
l'immense glacier de 30 mètres de profondeur: cela veut dire que
tout l'habitat au sud de la route de Pasquier pourrait partir comme
cela est arrivé au Vajont.
Si jamais il y avait de l'eau qui va en profondeur, tout cela
donnerait une espèce de glissade comme sur du savon.
J'appuie, donc, ce que monsieur Bich vient de dire: il faut
faire attention aux deux côtés de cette zone qui risque de devenir
vraiment très dangereuse même pour la sécurité des hommes.
Presidente
Ha chiesto la parola, per una breve
precisazione, l'Assessore ai Lavori Pubblici, Martin.
Martin (ADP)
E' chiaro che, per dare questi risultati,
tale perizia geotecnica ha dovuto essere studiata ed allargata alle
zone circostanti, anche perché nel centro della zona si dovrebbe
iniziare fra non molto la costruzione del palazzetto dello sport.
Per non ricadere in antichi errori, ho provveduto a bloccare i
lavori e a richiedere una perizia geotecnica molto approfondita
anche per questo cantiere, per evitare appunto di trovarsi poi in
una situazione analoga.
Anche se pare, dai sondaggi che l'impresa già ha fatto, ci si
trovi in presenza di un terreno leggermente diverso, più idoneo
alla costruzione.
Per fugare i dubbi è meglio perdere magari due mesi di lavoro,
anche in questa stagione in cui si potrebbe già lavorare, per avere
dei risultati più sicuri, più attendibili, in modo da evitare di
cadere in problematiche tipo questa che, oltre a costare molto di
più, producono anche effetti imprevisti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK