Consiglio Regionale della Valle d'Aosta - Oggetto del Consiglio n. 8 del 20 ottobre 2020 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
GIUNTA REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 8 del 20 ottobre 2020 - Resoconto
OBJET N° 8/XVI - Illustration du programme de gouvernement
par le candidat à la charge de Président de la Région, proposition
du nombre et de l'articulation des assessorats et des noms des
membres du gouvernement régional.
Marguerettaz (Presidente) -
Passiamo al punto 6
all'ordine del giorno. Ricordo che il Presidente della Regione è
eletto dal Consiglio fra i suoi componenti. Il candidato alla
carica di Presidente deve illustrare al Consiglio il programma di
governo, proporre il numero e l'articolazione degli assessorati,
proporre i nominativi dei componenti la Giunta e indicare tra essi
il vicepresidente. Chiedo ai consiglieri se ci sono delle proposte
in merito. La parola al collega Grosjacques.
Grosjacques -
A nome dei gruppi della maggioranza indico
quale candidato alla Presidenza della Regione Autonoma Valle
d'Aosta il collega Erik Lavevaz.
Presidente -
Allora darei la parola al collega Lavevaz
per l'illustrazione del programma di governo e le indicazioni sulla
nuova Giunta.
Lavevaz -
La seizième législature que nous avons
aujourd'hui l'honneur d'ouvrir est pour des différentes raisons une
législature historique. D'abord, pour le fait d'être la première
qui débute à la suite d'élections anticipées et bien plus
malheureusement encore pour le fait de commencer au milieu d'une
pandémie mondiale qui est en train de toucher très broutement notre
petite région aussi. Les valdôtains ont peur et sont angoissés
évidemment pour le climat d'incertitude, avant tout pour la santé,
qui nous a porté à regarder, même nos proches parfois, avec un peu
de méfiance et à lever des murs invisibles entre nous tous. Mais
aussi pour les retombées économiques qui seront, hélas, très dures
pour les familles et les entreprises valdôtaines.
On commence aujourd'hui un parcours de grande responsabilité
envers le peuple valdôtain, parce qu'on prend la relève d'une
malheureuse quinzième législature, qui a commencé avec des
bouleversements et des passages politiques discutables et elle est
terminée encore bien pire. On la prend dans un moment où la
résurgence de l'épidémie devient de jour en jours plus inquiétante,
avec l'impossibilité de prévoir où est-ce qu'elle arriverait et
avec quel temps. La population valdôtaine, comme tout le monde,
doit subir ces inquiétudes qui sont sans précédents récent et qui
porte à une vision généralisée de méfiance envers toute décision
politique ou administrative qui soit prise, même si concernant des
mesures visées à la sauvegarde de la santé publique. Le Président
et le Gouvernement sortants, que je remercie pour le grand travail
qui ont fait dans un moment de grande instabilité politique, ont pu
l'essayer sur leur peau dans les longs mois qui sont passés.
Permettez-moi aussi de remercier tout le Conseil régional de la
législature qui vient de se terminer, qui dans une situation
compliquée pour l'instabilité politique et le manque de majorité
structurée a su trouver des convergences pour approuver des lois
importantes, voir même essentielles, pour donner des premières
réponses rapides pour les entreprises et les familles valdôtaines
touchées de la soudaine crise économique que le confinement et les
restrictions dues à la pandémie ont causé.
Ce très lourd héritage que nous héritons aujourd'hui, avec une
situation très tendue du tissu social et économique, demande une
aptitude nouvelle dès la première heure de la législature. Une
attitude qui puisse dépasser les liturgies parfois prosaïques de la
politique en faveur d'une approche pragmatique et concret, visé à
la résolution rapide des problèmes qui sont plus que jamais
difficiles à aborder.
L'héritage politique n'est pas plus léger. Au mois de février
dernier le Conseil de la Vallée, pour la première fois dans son
histoire, a été dissous. L'instabilité politique qui a caractérisé
les dernières années, étant devenue insoutenable pour les effets
très négatifs sur les choix et l'action administrative qui
souffrait un immobilisme presque chronique, a demandée des prises
de positions courageuses de la part des mouvements politiques, pour
essayer de trouver une nouvelle base de stabilité politique qui est
le point d'appui essentiel pour construire une administration
efficace. Mais il faut être clair, la dissolution de la législature
a eu une autre cause outre à l'instabilité politique, qui est
peut-être encore plus difficile à récupérer. Les faits judiciaires
qui ont tourné autour du Conseil ont fait perdre la confiance des
valdôtains, voire même, en fait, un peu délégitimer le Conseil
lui-même. Un premier effort important a été fait par les mouvements
politiques qui ont taché de faire des propositions crédibles aux
électeurs, mais le travail lourd et important concerne la
responsabilité de cette assemblée et revient sur le futur
gouvernement régional.
La stabilité politique peut se trouver avec une certaine
facilité, si les numéros le permettent et s'il y a une convergence
sur les contenus. Autre chose est de reconstruire une crédibilité
qui est mise en cause : nous avons cette tâche importante tous,
majorité et opposition au gouvernement. La Vallée d'Aoste demande
aujourd'hui un changement de rythme. Il demande finalement un
gouvernement stable qui puisse assurer une administration solide
qui, au moyen de programmes clairs, puisse gouverner la sortie de
la situation de crise actuelle dans les temps les plus rapides
possibles. Il est donc essentiel d'affronter l'avenir avec une
planification, avec des interventions et des mesures structurelles
sur lesquelles la relance de l'économie et du travail peut
s'appuyer. Il s'agit d'un défi ambitieux qui ne peut être évité,
qui nécessite également à un processus de changement culturel.
Le renforcement de l'autonomie de la Vallée d'Aoste est et reste
l'une des pierres angulaires centrales de tout projet de
gouvernement de la vallée d'Aoste. A travers la mise en valeur de
nos particularités, mais surtout en valorisant toutes les
prérogatives qui nous sont propres à l'intérieur de notre Statut
spécial. La question de la stabilité de gouvernement doit être
abordée à travers une réforme de la loi électorale : dans ce
contexte la question de la préférence de genre doit également être
résolue en abordant la question des préférences sans remettre en
discussion des mécanismes, tel que le centre de dépouillement
centralisé, qui garantissent le secret absolu du vote, tout en
poursuivant un parcours d'évaluation approfondi du vote
électronique. Le dialogue avec le Gouvernement national doit être
repris pour un fonctionnement complet de la Commission
paritetica
et avec le Parlement sur la délicate question de
la
previa intesa
, afin de pouvoir entamer sereinement un
parcours de révision du Statut spécial. La sobriété des couts des
organes élus est importante et doit faire objet d'une réflexion de
l'assemblée du Conseil. Une première mesure peut être l'égalisation
des émoluments du Président du Conseil à ceux des Conseillers.
Il Consiglio regionale dopo due anni di abnorme funzionamento,
di frequenti paralisi e dopo le gravi vicende che hanno portato al
suo scioglimento anticipato, deve ritrovare il suo ruolo
fondamentale di luogo di decisioni e di scelte di governo. Bisogna
studiare, con l'apporto di tutti i gruppi e di tutti i consiglieri,
una modalità di operare per un lavoro più efficace. Ci sono stati
degli eccessi, riunioni di lunghezze interminabili, sospensioni
continue e prolungate, conflittualità esasperata. Occorre
individuare modalità per un miglior funzionamento di tutti gli
organismi consiliari.
L'Amministrazione regionale sconta una impostazione
organizzativa adattata e fondata su di un approccio parcellizzato e
settoriale e che soprattutto recentemente ha mostrato tutti i suoi
limiti. Il nuovo Governo regionale si propone dunque nell'arco di
un triennio di predisporre un nuovo modello di organizzazione che
punti a creare maggiore sinergia tra i diversi settori
dell'Amministrazione e che permetta di migliorare l'efficienza
delle risposte e che consenta una valorizzazione del personale
regionale. Uno sforzo importante dovrà essere improntato alla
sburocratizzazione e alla dematerializzazione in maniera
trasversale e in tutti gli uffici dell'Amministrazione. Affinché il
programma possa essere compiutamente realizzato è necessario anche
mettere in campo un modello organizzativo adeguato ed
efficiente.
Il mondo degli enti locali necessita di una rinnovata attenzione
da parte del governo regionale. Nella logica del federalismo
globale, agli enti locali valdostani devono essere garantite
risorse certe, che permettano una corretta programmazione politica
ed amministrativa. In questa logica, una revisione della legge
regionale n. 48 del 1995 non è più procrastinabile, per dare
certezza delle risorse, ma anche equità nel riparto delle stesse.
Una soluzione definitiva sulle problematiche relative
all'extragettito IMU va inoltre trovata nelle trattative economiche
Stato-Regione, come atto prodromico alla revisione della legge. La
revisione, infine, della legge regionale n. 6 del 2014 "Nuova
disciplina dell'esercizio associato di funzioni e servizi comunali
e soppressione delle Comunità montane", proposta dagli enti locali
valdostani, dovrà essere portata a compimento dal prossimo
Consiglio Valle in tempi rapidi, con l'intento di garantire
funzionalità e razionalizzazione dei servizi al cittadino senza
forzature innaturali.
Nell'ambito dei rapporti economici con lo Stato, andrà posta
particolare attenzione, oltre che per la già citata questione
dell'extragettito IMU, anche per il possibile reperimento di
risorse straordinarie nell'ambito del MES e del
Recovery
found
, da utilizzare nell'ambito dell'emergenza.
Il rispetto delle regole e della legalità devono essere una
priorità. In particolare, le istituzioni e la politica devono
assumere come priorità assoluta il contrasto alle organizzazioni
criminali di stampo mafioso. Occorre dotarsi degli strumenti
necessari per conoscere e contrastare le infiltrazioni di questa
organizzazione criminale. Verrà creato un osservatorio permanente
sulle organizzazioni criminali di stampo mafioso.
Andiamo adesso negli abiti degli assessorati. Per quanto
riguarda la sanità e le politiche sociali, la realizzazione di una
struttura ospedaliera adeguata alle necessità della popolazione nel
territorio valdostano, che abbia validità funzionali per vari
decenni, va perseguita in tempi stretti attraverso scelte
ponderate. Si ritiene pertanto necessario, in un momento in cui si
intravedono prospettive di significativi finanziamenti nazionali
europei, realizzare una puntuale verifica sui lavori già realizzati
per l'attuale presidio ospedaliero e sugli aspetti finanziari
connessi e un accurato approfondimento da realizzare con il
coinvolgimento del Consiglio regionale e della società civile.
Tra gli obiettivi da perseguire c'è innanzitutto la
valorizzazione di tutto il personale sanitario e amministrativo
della nostra azienda sanitaria, che in questi mesi di emergenza ha
saputo rispondere in modo altamente professionale e con senso di
responsabilità a diverse esigenze sanitarie e non della popolazione
valdostana. Per migliorare il servizio sanitario occorre un
incremento del numero del personale infermieristico, in ospedale e
sul territorio, e la valorizzazione delle professionalità e delle
competenze acquisite. È necessario prevedere un adeguato numero di
borse di studio universitarie e di specialità investendo sui
giovani.
Altro obiettivo prioritario è proseguire con politiche di
attrattività degli specialisti, nonché nell'incentivazione di
quelli presenti, garantendo la possibilità di progressione
economica e di carriera.
Occorrerà potenziare la rete territoriale valorizzando il ruolo
dei medici di medicina generale e dei pediatri di libera scelta,
fornendo loro anche attrezzature atte a svolgere esami clinici di
prima necessità, evitando di sovraccaricare le strutture
ospedaliere. Le strutture territoriali saranno rafforzate fornendo
anche personale infermieristico, OSS, fisioterapisti e logopedisti
che operino in collaborazione con i medici di medicina generale, al
fine di gestire al meglio le infezioni da Covid-19 che non
necessitano di ospedalizzazione e dare una risposta concreta alla
gestione della cronicità.
Dovrà essere istituita e via via potenziata la telemedicina per
consentire una rapida interazione tra pazienti e operatori sanitari
del territorio e medici specialisti, dando così una risposta
efficace all'emergenza sanitaria, alla complessità del territorio e
alla cronicità stessa. Si opererà per ridurre i tempi di attesa per
visite ambulatoriali e interventi chirurgici, problematica che
l'emergenza Covid ha evidenziato in maniera ancora più critica,
utilizzando le significative risorse economiche messe a
disposizione dal piano nazionale delle liste di attesa, attraverso
meccanismi quali l'ampiamento delle fasce di apertura di ambulatori
specialistici, l'incentivazione del personale sanitario e la
collaborazione con i medici di medicina generale e i pediatri di
libera scelta.
Occorre promuovere corretti stili di vita anche attraverso lo
sport, fonte di attrazione turistica per la Valle d'Aosta, con la
collaborazione dei medici di medicina generale, sportivi,
dietologi, dietisti, attraverso la collaborazione degli istituti
scolastici volta principalmente alla diffusione di un'adeguata
alimentazione in età prescolare e scolare.
Per quanto riguarda l'istruzione, l'università, le politiche
giovanili, le politiche strutturali e gli affari europei. Il ruolo
della scuola è estremamente importante e strategico per il futuro
della Valle. Lo è in condizioni normali e lo è a maggior ragione in
epoca di Covid-19 per le implicazioni e le criticità già
evidenziate nei mesi scorsi e che si ripropongono oggi, con la
necessità di adottare misure sanitarie adeguate, il ricorso alla
Didattica a distanza/integrata, che necessita una migliore e più
efficace organizzazione, nonché con un adeguamento dei trasporti
pubblici degli studenti.
Altro punto delicato è la situazione difficile del precariato
nella scuola, tema che va risolto anche nel quadro delle competenze
statutarie. Centrale è la questione di una scuola realmente
bilingue e aperta al plurilinguismo.
Vi sono poi altri temi prioritari, quale la dispersione e
l'abbandono scolastico, la necessità di mettere mano all'istruzione
tecnico-professionale su cui la Regione ha competenza primaria, il
rapporto fra scuola e lavoro, oltre che il presidio delle piccole
scuole di montagna e la soluzione dei numerosi problemi ancora
esistenti in tema di edilizia scolastica, compreso quello delle
palestre.
Per l'Università sono anni decisivi legati al completamento
della struttura ex Caserma Testa Fochi, ma anche al tema di scelta
degli indirizzi di studi e del sistema di
governance
nel
rispetto dell'autonomia universitaria. La logica di avere in Aosta
una città universitaria resta uno scopo importante, cui si
accompagna una più spiccata vocazione alpina, in rete anche con le
Università francofone.
Le politiche giovanili devono essere costruite a partire
dall'analisi dei reali bisogni degli utenti e valorizzate, anche in
quanto strumenti per contrastare il disagio sociale e per
promuovere una cittadinanza consapevole. Nella fascia delle
popolazioni giovanili il disagio già esistente è stato peraltro
accentuato dalle incertezze derivanti la pandemia, problematica di
cui si dovrà tener conto nell'azione di governo.
La questione degli affari europei è importante e non solo per le
risorse già a disposizione, ma per impostare con un rilancio degli
uffici di Bruxelles una vera e propria politica europeista di
accordo con regioni simili alla nostra dell'Unione e in
collaborazione con le minoranze linguistiche sul vecchio
continente. Essenziale è la definizione puntuale del nuovo periodo
di programmazione che traguarderà il 2027 e seguirà i dossier
decisivi come la PAC, la politica dei trasporti e quella
ambientale. Da non trascurare la macroregione alpina Eusalp,
l'euroregione AlpMed e la politica europea in favore delle zone di
montagna e la storica collaborazione con i vicini francesi e
svizzeri.
La CVA deve restare una società pubblica, un'impresa che opera
sul mercato e che pur avendo come fine un'ottima gestione
economica, riservi grande attenzione agli aspetti sociali,
ambientali, al legame con il territorio, all'efficientamento
energetico, alla ricerca e i servizi innovativi seguendo la strada
indicata dal DEFR 2020/2022, in particolare per rimuovere gli
impedimenti di legge per lo sviluppo della società. Ciò può
avvenire con apposita norma di attuazione e specifiche leggi
regionali che devono anche consentire alla Regione di disciplinare
in piena autonomia la materia delle concessioni per le grandi
derivazioni idroelettriche, prevedendo specifiche e particolari
procedure nella riassegnazione delle autorizzazioni per le società
che siano interamente pubbliche. Nelle more si potrà operare
affinché si giunga a una proroga della scadenza delle concessioni
oltre il 31 marzo 2029.
Una legge dello Stato dovrebbe inoltre consentire la riapertura
dei termini per la possibile emissione di Bond sul mercato
regolamentato. Attenzione deve essere riservata anche alle
problematiche di Deval sulla rete di distribuzione ed al rinnovo
della concessione ad essa affidata che ha scadenza il 31 dicembre
2030.
Il capitolo partecipate regionali, oltre CVA, concerne il futuro
di Finaosta e di altre società come INVA e Vallée d'Aoste
Structure, solo per fare un esempio. È necessaria una riflessione
complessiva all'insegna dell'efficienza e della trasparenza e ciò
vale in particolare per la selezione pubblica per i ruoli apicali,
che devono essere fatte con criteri di competenza.
Per quanto riguarda i beni culturali, turismo, sport e
commercio, va confermato e implementato il sostegno ai centri di
promozione della cultura, con particolare attenzione alle
Sociétés savantes
, alle associazioni culturali e agli enti
pubblici presenti sul territorio che portano avanti progetti di
divulgazione della cultura locale.
Nel quinquennio che si chiude sono stati condotti molti studi
nei siti archeologici, così come numerosi interventi di analisi e
di restauro sono in corso, ormai da anni, su alcuni castelli. Nella
corrente legislatura bisogna terminare i lavori ancora in corso e
impostare finalmente un progetto efficace per la valorizzazione e
fruizione integrata di tutto il patrimonio storico e archeologico
nell'ambito dei vari circuiti turistici, già attivi e da
incrementare.
La cultura è motore di sviluppo socioeconomico e in quanto tale
va valorizzata ha promossa in un'ottica nuova, quale fonte capace
di produrre ricchezza e garantire lavoro. In questo senso riteniamo
fondamentale il raccordo con il Forte di Bard e la scelta di questo
polo culturale quale vetrina ideale per l'organizzazione di eventi
culturali e di manifestazioni importanti in chiave promozionale e
turistica delle eccellenze del territorio circostante.
È altresì necessario favorire la partecipazione dei giovani agli
eventi culturali ed espositivi con una forte agevolazione sul corso
dei biglietti per gli
under 25
. La creazione di più forte
sinergia tra agenzie culturali e formative è fondamentale per una
politica culturale che coinvolga pienamente gli abitanti della
Regione e che produca proposte per la diffusione anche di una
cultura scientifica.
Teatro e musica sono attività culturali apprezzate in Valle
d'Aosta. Il teatro è attività culturalmente ricca, che può avere
anche interessanti ricadute occupazionali. E' opportuno quindi che
ci sia un sostegno regionale all'attività teatrale sia
professionale sia amatoriale. Anche nel settore della musica
obiettivo primario è la creazione di un sistema musicale integrato,
realizzabile attraverso una sinergica cooperazione fra tutti gli
attori musicali nel rispetto delle specificità e delle finalità che
li contraddistinguono.
È quanto mai urgente una riforma del settore turistico
finalizzata alla creazione di un unico ente che si occupi del
marketing
e della promozione e sia in grado di sfruttare al
meglio i moderni canali pubblicitari oggi più disponibili, al fine
di ottimizzare gli sforzi ed evitare gli sprechi ponendo rimedio
alla criticità del modello attuale caratterizzato da insufficiente
coordinamento e coordinazione di diversi attori.
Costituisce una priorità la creazione di un marchio ombrello
Valle d'Aosta quale strumento proporzionale per collocare
strategicamente il territorio sul mercato nazionale e
internazionale, garantendo nel contempo l'origine del prodotto e
incentivando di conseguenza il consumo. Si tratterebbe in primo
luogo di ideare e sviluppare un marchio chiaramente codificato e
portatore dell'identità dell'immagine della Regione e al quale
ricondurre tutti i diversi settori produttivi e turistici allo
scopo di affermare sul mercato un'immagine forte e unitaria della
Valle d'Aosta.
La Regione deve favorire il ripopolamento nelle realtà
territoriali più piccole in cui gli esercizi commerciali svolgono
anche una funzione vitale per il mantenimento di una comunità.
Occorre individuare soluzioni che consentono il mantenimento delle
attività nei paesi e nelle località di montagna da dove il privato
ha difficoltà a perseguire la sostenibilità economica. È necessario
incentivare e intervenire con politiche fiscali organistiche
laddove è possibile per rilanciare le attività commerciali di
dettaglio e ripopolare i centri storici dei piccoli Comuni. È
inoltre fondamentale, in accordo con le associazioni di categoria e
gli enti locali, procedere all'attuazione della legislazione
esistente al fine di adeguarla alle nuove esigenze e all'obiettivo
del rilancio del settore.
Per quanto riguarda lo sviluppo economico, la formazione e il
lavoro, lo sviluppo del tessuto economico è strumento
imprescindibile per la crescita del benessere sociale e per il
raggiungimento della piena occupazione nella nostra regione. Il
quadro delle imprese valdostane è caratterizzato da un'ampia
parcellizzazione di imprese individuali in tutti i settori.
L'attività industriale si concentra sulla siderurgia e sul settore
metalmeccanico, manifatturiero, elettronico, informatico, di
produzione dell'energia e della trasformazione di prodotti
alimentari. Un elevato numero di imprese è impegnato
nell'erogazione di servizi, in particolare nell'attività
finanziaria e assicurativa, immobiliari, professionali e
nell'informazione e comunicazione, nel noleggio e nei servizi alle
imprese, nella sanità e assistenza sociale. Il settore funiviario
impegna un migliaio di addetti e si caratterizza per la
stagionalità e la stretta connessione con il settore turistico
ricettivo. Tutti questi settori sono determinanti per promuovere lo
sviluppo economico della Valle d'Aosta.
Seppur ancora in fase di evoluzione lo scenario che si sta
delineando è caratterizzato dai rilevanti effetti che la pandemia
da Covid-19 ha avuto sul mondo delle imprese e del lavoro, non
soltanto mettendo a rischio una serie di attività e di posti di
lavoro, ma modificando abitudini economiche che, a loro volta,
hanno determinato la crisi di taluni settori e la crescita di
altri. La sfida che anche la Valle d'Aosta deve sapere cogliere è
quella di individuare le opportunità messe in luce da questa
trasformazione economica e sociale, per sviluppare nuovi ambiti di
crescita.
Gli elementi cardine dell'azione amministrativa nello sviluppo
economico per il prossimo quinquennio riguarderanno innanzitutto
l'innovazione e la modernizzazione dei sistemi produttivi, in
coerenza con il piano "Impresa 4.0", attraverso la promozione di
interventi che coprono varie fasi del ciclo di vita delle imprese
mediante la digitalizzazione dei processi produttivi e lo sviluppo
delle infrastrutture tecnologiche, al fine di ridurre il
digital
divide
, la valorizzazione della produttività dei lavoratori, la
formazione delle competenze e lo sviluppo di nuovi prodotti e
processi. Tale sviluppo sarà inoltre supportato da specifici
investimenti nei campi della ricerca e sviluppo e del trasferimento
tecnologico, proseguendo la collaborazione con le regioni
limitrofe, nonché attraverso l'incentivazione alla nascita di
start up
innovative, lo sviluppo sul territorio di poli di
ricerca e innovazione, anche favorendo l'aggregazione e la
concentrazione insediativa dei centri di eccellenza, e promuovendo
la realizzazione di una zona franca della ricerca. Altri interventi
saranno mirati a favorire le reti di impresa, al fine di far
crescere la competitività e l'innovazione delle imprese, nonché
l'incentivazione del movimento cooperativo.
Il settore energia risulta strategico rispetto agli obiettivi di
mitigazione e di cambiamenti climatici e allo sviluppo sostenibile,
come testimoniato a livello europeo dai documenti e dalle politiche
di indirizzo, ad esempio la
Roadmap 2050
, e a livello
nazionale dai conseguenti piani direttivi. Anche a livello
regionale nello sviluppo delle politiche del territorio occorre
considerare la transizione energetica quale elemento trasversale ai
diversi settori. Occorre quindi proseguire la definizione di una
strategia
Fossil fuel free
, in collaborazione con gli
assessorati competenti e con le altre le strutture regionali
coinvolte, nonché aggiornare il Piano energetico ambientale
regionale, in coerenza con la Strategia di sviluppo sostenibile.
Potrà quindi proseguire lo sviluppo di progetti e iniziative sui
fondi della programmazione europea 2021-2027 secondo le linee di
indirizzo della Commissione, nonché lo sviluppo della
green
economy
, anche attraverso il finanziamento di progetti di
ricerca e di innovazione come già previsto nell'area tematica
Montagna sostenibile.
Risulterà sempre più necessario favorire la conoscenza e
l'accesso alle misure europee, nazionali e regionali in tema di
energia da parte delle imprese, enti e cittadini, anche in
collaborazione con il COA energia, per un più efficace utilizzo
delle stesse attraverso il potenziamento attività di comunicazione,
disseminazione e informazione anche a sportello, con l'ulteriore
primario obiettivo di sensibilizzare la popolazione sulle tematiche
energetiche, ove possibile prevedendo il coinvolgimento delle
istituzioni scolastiche.
Partendo dal complesso e intenso lavoro svolto a sostegno dei
cittadini per quanto riguarda la formazione lavoro e delle imprese
durante le fasi più critiche dell'emergenza sanitaria, ovvero la
gestione degli ammortizzatori sociali, la definizione di protocolli
di sicurezza per la riapertura delle attività economiche e la
definizione delle misure di sostegno più efficaci da mettere in
campo, le leggi regionali n. 5 e n. 8 del 2020 in particolare, è
ora imprescindibile definire una nuova fase. Questa prevede
l'attuazione di interventi per sostenere l'occupazione e
incentivare la formazione professionale partendo dalla necessità di
intervenire per rafforzare le competenze digitali della popolazione
e prevedere la formazione della figura del "facilitatore" per
avvicinare i soggetti più anziani e quelli più fragili ai servizi
digitali.
Alla luce delle nuove dinamiche dovute alla fase pandemica, sarà
essenziale riprendere il Piano di politica del lavoro, già
abbozzato, in stretta collaborazione con le parti sociali ed i
rappresentanti dei diversi settori economici. Si propone altresì,
sempre nel solco dell'esperienza citata, di prevedere l'istituzione
di un fondo di solidarietà territoriale intersettoriale presso
l'INPS al fine di garantire una prestazione finanziaria immediata
nei casi di riduzione o sospensione dell'attività lavorativa, in
caso di cassa integrazione ordinaria o straordinaria.
Per quanto riguarda gli impianti a fune, nel contesto attuale
caratterizzato dall'incertezza è importante per la Valle d'Aosta
perseguire una visione strategica di sviluppo del settore degli
impianti a fune in stretta collaborazione con quello turistico
ricettivo. Sarà necessario rinnovare gli impianti a fune strategici
nei principali comprensori, al fine di migliorarne la qualità e di
contrastare gli effetti dei cambiamenti climatici, anche attraverso
il potenziamento degli innevamenti artificiali, rendendoli degli
importanti attrattori turistici. Si prevede altresì di potenziare
le azioni per una gestione unitaria delle aziende funiviarie,
favorendo anche un sistema di bigliettazione più moderno e
adattabile ai cambiamenti tecnologici e azioni di
marketing
coordinate.
Per quanto riguarda l'ipotesi di impianti funiviari nel vallone
delle Cime Bianche e in relazione all'avvio dell'iter di studio,
previsto dal DEFR, a cura delle società funiviarie, sulla
realizzabilità del collegamento fra i comprensori di Cervinia e
Monterosa, in termini di sostenibilità finanziaria, ambientale ed
urbanistica, resta inteso che il Consiglio regionale manterrà il
ruolo centrale nelle scelte definitive da assumere.
Per quanto riguarda le opere pubbliche, il territorio, la
finanzia e l'innovazione, l'emergenza sanitaria che ha colpito e
sta colpendo la nostra regione ci deve insegnare che le grandi
crisi non vanno affrontate in solitudine e che è vitale unire
sensibilità diverse per trovare insieme le soluzioni necessarie. In
tal senso, l'Assessorato alle finanze collegato all'innovazione
svolge l'arduo compito di essere sintesi, raccordo, analisi e
programmazione in un'alternanza di servizio trasversale a favore
della pubblica amministrazione e di soggetto finale promotore di
sviluppo economico.
Lo sviluppo economico è certamente una delle priorità sulle
quali sarà necessario concentrare gli sforzi e mettere in atto
interventi in grado di garantire alla comunità valdostana un
benessere sociale ed una capacità di crescita che sono requisiti
fondamentali. Per fare questo è necessario un approccio che
consideri il tessuto economico, imprenditoriale e sociale nel suo
insieme privilegiando un approccio integrato e coordinato alle
diverse problematiche, ponendo al centro l'iniziativa
imprenditoriale che la pubblica amministrazione deve sostenere con
adeguati processi semplificativi di digitalizzazione e di
sburocratizzazione. Proprio per questo, e tenendo conto di quelle
che sono le peculiarità, ma anche i limiti del nostro comparto
economico, il ruolo della pubblica amministrazione deve essere
quello di accompagnare e supportare la crescita del sistema
economico valdostano anche attraverso un costante e proficuo
dialogo con tutti gli attori del territorio: sindacati,
associazioni di categoria, professionisti, associazioni dei
consumatori, Confidi, istituti di credito e Chambre valdôtaine. A
questo riguardo è importante avvalersi, a tutti gli effetti, delle
prerogative che la nostra specialità offre anche sul piano della
fiscalità attraverso l'applicazione della norma di attuazione dello
Statuto, affinché le peculiarità composite di una fiscalità
collegata al nostro territorio e alla nostra specialità diventino
un volano di sviluppo e di opportunità, con una particolare
attenzione alle entrate e al loro sviluppo e con un attenta analisi
dei meccanismi interni all'amministrazione sia di definizione della
spesa che dei suoi procedimenti.
La Valle d'Aosta non può permettersi di non essere al passo con
quanto sta venendo avanti a livello globale in termini di
innovazione e trasformazione digitale. Anche a livello regionale è
dunque importante puntare alla promozione di una società digitale,
che in maniera semplice ed efficiente permette ai cittadini e alle
imprese di essere centrali in un rapporto servizi-Regione-persone.
Per fare ciò, in un ambito così "veloce" come quello
dell'innovazione e della trasformazione digitale, è necessario dar
vita ad un costante confronto sia a livello nazionale, sia a
livello internazionale, con le esperienze più virtuose, mantenendo
sempre attivo un raccordo con quanto maturato all'interno della
regione, valorizzando e dando spazio, e lavorando parallelamente
allo sviluppo di una Amministrazione 4.0 in grado di essere snella
e realmente al servizio del cittadino e delle imprese.
Il territorio ed il suo mantenimento sono elementi di grande
importanza, non solamente da un punto di sicurezza e di
urbanizzazione, ma essi costituiscono sempre più elementi rilevanti
sia per l'economia sia per l'offerta turistica. Sviluppo e
mantenimento del territorio devono necessariamente essere
compatibili con i repentini cambiamenti che il nostro clima sta
affrontando. Le modificazioni climatiche previste impattano sulla
montagna che presenta notevoli fragilità, aumentando il grado di
vulnerabilità del sistema delle risorse idriche e del territorio
rispetto agli eventi di natura idraulica e geologica richiedendo un
forte impegno anche conoscitivo.
Negli ultimi 120 anni, le temperature della zona alpina sono
cresciute attorno a 2 gradi centigradi, quasi il doppio della media
globale. I ricercatori dell'ARPA Valle d'Aosta pronosticano un
aumento di altri 2 gradi entro i prossimi 30 anni e di 4,5 gradi
entro fine secolo. Il 18 dicembre 2018, il Consiglio regionale ha
approvato un Ordine del giorno per abbandonare l'utilizzo delle
fonti fossili entro il 2040, obiettivo che occorre perseguire con
convinzione intervenendo nel settore delle costruzioni per una
maggiore efficienza energetica, nel settore dei trasporti per una
mobilità sostenibile e puntando sempre di più sull'utilizzo di
energia pulita e rinnovabile. Per portare a realizzazione la
strategia energetica regionale basata sull'utilizzo delle fonti
rinnovabili un ruolo fondamentale è assegnato alla Compagnia
Valdostana delle Acque.
I prossimi anni dovranno essere certamente contrassegnati da un
rinnovato e più diffuso interesse per la natura, la biodiversità,
la fruizione del territorio con modalità a basso impatto
ambientale.
Iniziative come l'ampliamento del Parco naturale del Mont Avic,
il cui percorso è stato avviato grazie all'iniziativa di privati
cittadini e al sostegno della Regione saranno valutate con
attenzione e cura poiché espressione della cultura e della
promozione di quel turismo ambientale che sa apprezzare la vera
essenza del patrimonio naturale della Valle d'Aosta e lo rispetta.
Il Monte Bianco è un monumento naturale di valore mondiale e
oggetto di attenzione anche da parte dell'Unesco per un suo
riconoscimento come Patrimonio mondiale dell'umanità,
riconoscimento che, in accordo con i Comuni della Valle di Chamonix
e del Cantone del Valais si intende perseguire. Il Parco Nazionale
Gran Paradiso è il primo parco nazionale istituito in Italia nel
1922. Il suo prossimo centenario è una occasione importante per
valorizzarne le funzioni di ricerca scientifica e di fruizione
rispettosa dell'ambiente.
L'acqua è elemento essenziale del territorio valdostano. Il tema
delle acque e della loro gestione ottimale è prioritario, a maggior
ragione con le conseguenze derivanti dal cambiamento climatico. In
particolare, i rischi di fenomeni siccitosi prolungati e di
frequenti eventi alluvionali, un terzo dei comuni valdostani che
può avere bisogno di approvvigionamenti idrici di emergenza, le
esigenze idriche legate all'utilizzo agricolo, all'innevamento
artificiale e ad altri usi industriali, richiedono una attenta
programmazione dell'utilizzo delle acque. Si evidenzia dunque
l'importanza del Piano Tutela delle Acque, strumento di
programmazione scaduto da 5 anni, che va approvato in tempi brevi,
tenendo conto dell'iter già svolto e del parere di valutazione
ambientale strategica rilasciato lo scorso febbraio 2020.
Si lavorerà ad un nuovo piano rifiuti che dovrà individuare le
migliori azioni per ridurre la produzione pro-capite di rifiuti,
l'utilizzo di plastiche ed imballaggi favorendo i prodotti di
prossimità, garantire un recupero certo dei materiali, anche con
filiere di recupero locali, riducendo i quantitativi conferiti in
discarica. Saranno inoltre messe in atto azioni concrete per
ottimizzare i costi di raccolta e di conferimento, individuare
meccanismi di tariffazione premianti per i comportamenti virtuosi.
Si opererà per migliorare la gestione dei rifiuti da demolizione,
innestando politiche di recupero e riuso di tali materiali nel
settore pubblico e privato, nell'ottica di una economia sempre più
circolare.
Negli ultimi anni sono balzate agli onori della cronaca le
situazioni della discarica di Pompiod, nel Comune di Aymavilles al
confine con quello di Jovençan, e quella di Chalamy, nel comune di
Issogne, ai confini con Champdepraz. Ci sono state diffuse e
motivate preoccupazioni espresse anche tramite una petizione
popolare. Vogliamo operare per colmare i vuoti normativi che in
passato hanno consentito scelte potenzialmente pericolose per la
tutela dell'ambiente.
L'obiettivo europeo di ridurre del 60 percento le emissioni
climalteranti entro il 2050 nel settore dei trasporti richiede
cambiamenti radicali. L'emergenza Covid-19 ci può dare indicazioni
utile per ridurre il bisogno di mobilità, favorire l'utilizzo di
scelte personali più sostenibili, rendere più efficienti i servizi
di trasporto pubblico. Sarà approvato e data attuazione al Piano
regionale della mobilità ciclistica proseguendo nella realizzazione
alla Ciclovia baltea di fondovalle da Courmayeur a
Pont-Saint-Martin collegata con la rete ciclabile nazionale.
Per quanto riguarda le due tratte autostradali occorre
intervenire per ridurre i costi di utilizzo che sono eccessivi e
scoraggiano molti utenti, creando disagio, appesantendo il traffico
sulle strade statali e portando ad un sottoutilizzo di
infrastrutture realizzate con un pesante impatto sul territorio e
sul paesaggio.
Nei due trafori alpini occorre porre maggiore attenzione alla
sicurezza e alla manutenzione. Al tunnel del Gran San Bernardo deve
essere regolarmente fruibile la via di fuga in caso di emergenza e
al tunnel del Monte Bianco occorre rapidamente programmare
interventi di rinnovo di importanti tratti di copertura della
galleria, evitando di arrivare ad una situazione di collasso. Per
quanto concerne l'aeroporto occorre ridefinirne meglio il ruolo,
puntando soprattutto sulla sua vocazione di centro per
l'elisoccorso, per le attività della protezione civile e di
aeroporto turistico e sportivo.
Infine, l'agricoltura e le risorse naturali. Occorre valorizzare
e incentivare il mantenimento dei territori d'alta montagna con la
pratica dell'alpeggio, con particolare riguardo alle realtà
valdostane, così come valorizzare ed agevolare il lavoro svolto dai
consorzi irrigui e dai consorzi di miglioramento fondiario, che con
l'attività di bonifica rendono vivibili e sfruttabili porzioni di
territorio altrimenti incolti e improduttivi. Allo stesso modo è
importante rimodulare la gestione della silvicoltura, puntando ad
un mantenimento di foreste e boschi, fondamentali per arginare la
problematica del dissesto idrogeologico che, anche a causa del
cambiamento climatico in atto, richiede oggi particolari attenzioni
e risorse.
La tutela del territorio passa anche dal lavoro che il mondo
dell'agricoltura e dell'allevamento svolgono con costanza e
dedizione, con il supporto delle associazioni di categoria
esistenti che operano per valorizzare il prodotto valdostano. Si
tratta però di un lavoro spesso poco valorizzato ma che negli anni,
proprio per le complesse caratteristiche del territorio nel quale
si svolge, si è conquistato a ragione il titolo di "eroico".
Il lavoro di costante confronto e dialogo tra il governo e le
associazioni deve essere incentivato e mantenuto costante per
lavorare in sinergia: l'AREV, che ha l'obiettivo di migliorare la
razza bovina valdostana e le condizioni economiche delle aziende
agricole e di promuovere il consumo della carne valdostana,
l'ANA.Bo.Ra.Va, che svolge attività di miglioramento genetico della
razza bovina valdostana, la Coldiretti, eccetera.
La nostra regione, perciò, deve proseguire il suo percorso per
essere espressione di eccellenza anche e soprattutto in termini di
prodotti enogastronomici da tutelare e da portare sui mercati
internazionali, difendendone l'originalità e richiedendo
valorizzazione e riconoscimento.
Inoltre è necessario incentivare la coltivazione di colture di
pregio, così come tutte le produzioni tipiche (vini Doc della Valle
d'Aosta, mele, piccoli frutti ma anche distillati, erbe officinali,
eccetera), favorire l'incontro tra domanda ed offerta dei prodotti
tipici, promuovere il consumo dei prodotti del territorio, ma anche
supportare le piccole aziende, sburocratizzando le procedure,
rilanciare ed investire nella formazione in favore dei giovani
imprenditori agricoli e farsi tramite per ridurre realmente e
quanto più possibile i tempi degli enti pagatori.
Sono queste alcune delle priorità sulle quali sarà posta
l'attenzione al fine di assegnare la giusta rilevanza a un settore,
quello agricolo, che come pochi altri è in grado di testimoniare le
eccellenze del territorio valdostano.
Per la piena attuazione del programma di Governo che vi ho
appena illustrato, propongo di istituire sette assessorati che vi
vado a declinare. L'Assessorato sanità, salute e politiche sociali,
per il quale propongo il dottor Roberto Barmasse; l'Assessorato
beni culturali, turismo, sport e commercio, per il quale propongo
Jean-Pierre Guichardaz; l'Assessorato sviluppo economico, lavoro,
formazione professionale e infrastrutture funiviarie, al quale
propongo Luigi Bertschy; l'Assessorato agricoltura e risorse
naturali, al quale propongo Davide Sapinet, l'Assessorato
istruzione, università, politiche giovanili, politiche strutturali,
affari europei e partecipate, al quale propongo Luciano Caveri;
l'Assessorato ambiente, trasporti, mobilità sostenibile, al quale
propongo Chiara Minelli; l'Assessorato opere pubbliche, territorio,
finanze e innovazione, al quale propongo Carlo Marzi. Propongo
infine alla carica di Vicepresidente della Regione Luigi Bertschy.
Grazie.
Presidente -
Chiederei ai collaboratori di distribuire il
programma testé letto e presentato. Avendo fatto una ricognizione
con i vari capigruppo, si è convenuto di sospendere la seduta in
modo tale da poter permettere a tutti i consiglieri di prendere
atto del programma proposto, in modo tale da favorire un dibattito
compiuto e fattivo su questa proposta. Quindi sospendiamo i lavori
che riprenderanno puntualmente alle ore 15:00.
La seduta è tolta.
---
La seduta termina alle 12:22.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK