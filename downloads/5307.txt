Consiglio Regionale della Valle d'Aosta - Oggetto del Consiglio n. 199 del 25 marzo 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 199 del 25 marzo 1983 - Resoconto
OGGETTO N. 199/VII - DISEGNO DI LEGGE CONCERNENTE: POTERI E
COMPITI DEGLI AGENTI DI VIGILANZA E SANZIONI AMMINISTRATIVE IN
MATERIA DI PESCA.
PRESIDENTE
: Ha chiesto di parlare il Presidente della
Giunta, ne ha facoltà.
ANDRIONE - (U.V.):
Si tratta di porre ordine in una
disposizione riguardante le sanzioni amministrative concernenti
l'esercizio della pesca e le infrazioni eventuali.
Oggi può avvenire che il Consorzio Pesca si trovi disarmato di
fronte a certe infrazioni e non possa perseguire i colpevoli. Nel
disegno di legge vi è una serie di articoli che specificano le
procedure, i massimi ed i minimi delle pene, per i quali non credo
serva ulteriore illustrazione.
La Commissione competente ha espresso unanime parere
favorevole.
PRESIDENTE
: Passiamo all'esame dell'articolato. Do
lettura dell'articolo 1:
Art. 1
Per l'esercizio di vigilanza ittica gli agenti possono
chiedere l'esibizione della licenza, del tesserino regionale e
degli altri permessi rilasciati dal Consorzio regionale Pesca,
nonché del pescato, a qualsiasi persona trovata in possesso di
arnesi atti alla pesca o in esercizio o in attitudine di
pesca.
In caso di contestazione di una violazione alle disposizioni
previste dal calendario ittico regionale, gli agenti che esercitano
funzioni di Polizia Giudiziaria procedono al ritiro della tessera
regionale e degli altri permessi rilasciati dal Consorzio regionale
Pesca nonché al sequestro degli arnesi di pesca e del pescato,
redigendo verbale e rilasciandone copia al contravventore nei
termini stabiliti dall'art. 14 della legge 30.11.1981, n.
689.
Se fra le cose sequestrate si trovi del pesce vivo o morto
gli agenti provvedono a liberare in località adatta il pesce vivo
e, per quello morto, a redigere un regolare verbale sulla sua
destinazione.
PRESIDENTE
: Metto in approvazione l'articolo 1:
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE
: Do lettura dell'art. 2:
Art. 2
Per la violazione delle disposizioni del calendario ittico
regionale, si applicano le seguenti sanzioni
amministrative:
a) da £. 200.000 a £. 600.000 e la sospensione della tessera
rilasciata dal Consorzio regionale pesca per 2 anni per:
- chi esercita la pesca senza titolo in acque non qualificate
come riserva turistica;
- chi non consente la verifica del carniere, sacco o altro
oggetto atto a contenere il pescato o non voglia esibire agli
agenti i documenti richiesti;
- chi rimuove, danneggia o comunque rende inidonee al loro fine
le tabelle apposte ai sensi delle vigenti leggi;
- chi esercita la pesca in zone in cui sussiste il divieto di
pesca;
b) da £. 600.000 a £ .1.500.000 e la revoca definitiva della
tessera rilasciata dal Consorzio regionale pesca per:
- chi esercita la pesca con esplosivi, sostanze venefiche,
elettricità, prosciugamento o deviazione dei corsi d'acqua o
durante svasi o asciutte;
c) da £. 100.000 a £ .300.000 e la sospensione della tessera
rilasciata dal Consorzio regionale pesca per un anno per:
- chi esercita la pesca senza aver regolarmente compilato i
prescritti documenti necessari per poter pescare nel territorio
della Regione o per la loro manomissione;
- chi fa commercio del pescato;
- chi cattura, senza rilasciarli in libertà, pesci per i quali
esiste un divieto, anche temporaneo, di pesca;
- chi esercita la pesca una volta raggiunta la quota stabilita
nel calendario ittico;
- chi esercita la pesca con attrezzi o altri mezzi o modi non
consentiti;
- chi esercita la pesca nelle riserve turistiche senza il
relativo permesso;
- chi esercita la pesca nelle ore o nei giorni non consentiti,
ma durante la stagione ittica;
d) da £. 50.000 a £. 150.000 per:
- chi cattura pesci di misura inferiore alla minima prevista
senza reimmetterli liberi in acqua;
- chi usa più canne da pesca;
- chi reimmette in acqua pesci di misura;
- chi fa pastura in luoghi non consentiti;
- chi usa più permessi;
- chi stacca irregolarmente il pesce non di misura;
e) da £ .20.000 a £. 60.000 per:
- ogni bollino di controllo non staccato o staccato
irregolarmente;
f) da £. 30.000 a £ .90.000 per chi viola altre disposizioni
del calendario ittico regionale non espressamente richiamate dal
presente articolo.
Oltre all'importo delle sanzioni amministrative il
contravventore è tenuto al risarcimento del danno per l'illecita
cattura del pesce, stabilito nella seguente misura:
- £. 20.000 per ogni temolo, carpa, anguilla, luccio, trote,
salmerino e tinca;
- £. 20.000 per ogni mezzo chilo o sua frazione di alborella,
vairone, scardola, triotto, scazzone e altra specie consimile di
piccole dimensioni.
Il Consorzio regionale pesca, in casi di particolare gravità
delle infrazioni di cui alle lettere d-e-f del presente articolo,
potrà provvedere al ritiro della tessera regionale per un periodo
comunque non superiore ad un anno.
PRESIDENTE:
Metto in approvazione l'art. 2:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
PRESIDENTE
: Do lettura dell'art. 3:
Art. 3
Le sanzioni amministrative e i periodi di sospensione della
tessera rilasciata dal Consorzio regionale pesca per poter
esercitare la pesca nel territorio della Regione sono raddoppiati
quando:
il contravventore non renda possibile l'immediata
identificazione o sequestro dei
mezzi
di pesca o del pescato
mediante fuga o occultamento degli stessi;
vi sia recidiva nella violazione della stessa disposizione di
legge.
Quando non sia possibile applicare al contravventore la
sospensione della tessera rilasciata dal Consorzio regionale pesca,
in quanto non ne è socio, le sanzioni amministrative previste alle
lettere a-b-c dell'articolo precedente sono maggiorate del
50%.
PRESIDENTE
: Metto in approvazione l'articolo 3:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
PRESIDENTE
: Do lettura dell'art. 4:
Art. 4
I proventi di cui alla presente legge saranno introitati al
cap. 7700 "Proventi pene pecuniarie per contravvenzioni" della
parte entrata del Bilancio di previsione della Regione per l'anno
1983 ed ai corrispondenti capitoli del Bilancio per gli anni
successivi.
Si applicano le disposizioni della legge 24.11.1981, n.
689.
La presente legge sarà pubblicata nel Bollettino Ufficiale
della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE
: Metto in approvazione l'articolo 4:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
PRESIDENTE
: Metto in approvazione la legge nel suo
complesso per votazione segreta:
VOTATION A SCRUTIN SECRET
RESULTAT DU VOTE
Présents et votants: 23
Avis favorables: 21
Avis contraires: 2
Le Conseil approuve
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK