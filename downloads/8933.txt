Consiglio Regionale della Valle d'Aosta - Oggetto del Consiglio n. 3434 del 27 gennaio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3434 del 27 gennaio 1988 - Resoconto
OGGETTO N. 3434/VIII - NOMINA DEL PRESIDENTE DEL CONSIGLIO DI
AMMINISTRAZIONE DELLA R.A.V. S.P.A. E DESIGNAZIONE DI DUE
AMMINISTRATORI.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
On a proposé cette délibération,
étant donné que le 31 du mois de décembre 1987 était échue la
charge triennale des représentants régionaux au sein du Conseil
d'Administration de la R.A.V..
Je crois avant tout interpréter les sentiments de tout le
Conseil en remerciant les représentants de l'Administration
régionale au sein du Conseil d'Administration de la R.A.V. pour le
travail qui a été déployé jusqu'à présent, un travail qui est
d'autant plus ingrat étant donné qu'il s'agit de suivre avec
attention les différentes parties administratives pour aboutir
finalement à la date du commencement des travaux.
Tout le monde sait quel a été le déploiement dans ce sens pour
suivre avec attention les différents problèmes qui ont été posés de
la part des Communes, et les problèmes concernant l'application de
l'étude sur l'impact de l'environnement.
Sur l'activité pourront relater mieux que moi soit le Président
Marcoz que le Conseiller Chabod.
Il ne s'agit pas pour l'instant de commencer à nouveau le débat
sur la question, car il s'agit de nommer les représentants, aux
sens de la loi, au sein du Conseil d'Administration.
Comme l'autre fois, on a prévu de nommer deux représentants au
nom de la majorité et un représentant des forces qui ne font pas
partie de la majorité.
Pour ce qui est des forces de la majorité on reconfirme les
Conseillers sortants, c'est-à-dire Ettore Marcoz et Guido
Chabod.
PRESIDENTE:
Ha chiesto di parlare il Consigliere Sandri,
per mozione d'ordine, ne ha facoltà.
SANDRI - (N.S.):
Chiedo, se possibile, una brevissima
sospensione del Consiglio per una riunione dei Gruppi di
minoranza.
PRESIDENTE:
Se il Consiglio è d'accordo, la seduta è
sospesa per cinque minuti.
Si dà atto che la seduta è sospesa dalle ore 18,17 alle ore
18,31.
PRESIDENTE:
Riprendono i lavori. Ha chiesto di parlare il
Consigliere Torrione, ne ha facoltà.
TORRIONE - (P.S.I.):
Credo che si potrebbero fare delle
lunghe disquisizioni su questo argomento, ma non è assolutamente il
caso; rimaniamo strettamente legati all'oggetto di questa
deliberazione e quindi riproponiamo a nome della minoranza il
nominativo del compagno De Lauretis Beniamino.
Vorrei solo fare una considerazione, che mi sarà utile per una
discussione successiva. Il Presidente della Giunta ha sottolineato
quanta importanza abbia avuto nell'iter di approvazione della
concessione il fatto che il progetto autostradale fosse dotato di
uno studio di impatto ambientale. Credo che questo argomento vada
sottolineato debitamente perchè, anzitutto, aveva formato oggetto
di una nostra battaglia all'interno del Consiglio di
amministrazione della R.A.V., e poi perchè la considerazione che
sarebbe stata fatta dagli organi competenti ministeriali di questo
tratto autostradale, se il progetto non fosse stato corredato dello
studio di impatto ambientale, avrebbe forse portato a decisioni di
tipo diverso. Questo per dire quanto nella coscienza non solo dei
cittadini ma anche dei competenti ministeri sia determinante questo
approccio nei confronti dell'ambiente, in maniera sostanzialmente
diversa rispetto al passato.
Questa sottolineatura non ci serve tanto per questo argomento,
perchè in quella sede la nostra rappresentanza aveva fatto una
precisa proposta di questo genere, quanto per fare alcune
considerazioni sulla nostra legge di impatto ambientale che verrà
successivamente esaminata e discussa da questo Consiglio.
L'ho voluto dire nonostante il sorriso affettuoso dell'Assessore
competente, al quale avrò modo di rivolgere altre considerazioni in
merito.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Vorrei avere da parte del Presidente
uscente e ricandidato, Consigliere Marcoz, qualche informazione.
Siccome ancora recentemente ho letto che ci sarebbero difficoltà
per il varo di questa autostrada, vorrei avere notizie in questo
senso.
Vorrei sapere, visto che ormai si è ultimata la quota di
versamento da parte della Regione.... non ancora?.... Vorrei sapere
comunque, visto che l'autostrada non è partita, come sono stati
investiti i soldi versati dalla Regione all'interno della
R.A.V..
PRESIDENTE:
Pongo in votazione per schede segrete la
nomina del Presidente del Consiglio di Amministrazione della R.A.V.
e la designazione di due Amministratori:
VOTAZIONE PER SCHEDE SEGRETE
ESITO DELLA VOTAZIONE
- Consiglieri presenti e votanti: trentatrè;
- Schede valide: trentatrè;
- Schede bianche: una;
Hanno riportato voti:
a) per la nomina a Presidente del Consiglio di Amministrazione
della R.A.V. S.p.A.:
- Marcoz Ettore: venticinque;
b) per la designazione quali rappresentanti in seno al Consiglio
di amministrazione della R.A.V. S.p.A.:
- Chabod Guido: ventisei;
- De Lauretis Beniamino: ventisette;
- Botta: uno;
- Andrione: uno;
- Colombo: uno.
PRESIDENTE:
In base all'esito della votazione risulta
nominato quale Presidente del Consiglio di amministrazione della
R.A.V. S.p.A. il Signor Marcoz Ettore e designati quali
rappresentanti della Regione Autonoma Valle d'Aosta in seno al
Consiglio di amministrazione della R.A.V. S.p.A. i Signori Chabod
Guido e De Lauretis Beniamino.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK