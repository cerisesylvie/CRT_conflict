Consiglio Regionale della Valle d'Aosta - Oggetto del Consiglio n. 3497 del 29 giugno 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3497 del 29 giugno 1992 - Resoconto
OGGETTO N. 3497/IX Rinvio oggetti.
Presidente
Ricordo che siamo ai punti concernenti le
nomine in Enti pubblici, 24 e successivi.
Ha chiesto la parola il Presidente della Giunta Lanivi, ne ha
facoltà.
Lanivi (GM)
La maggioranza si è riunita e ha
approntato vari problemi inerenti alle nomine, con l'obiettivo di
stabilire dei criteri omogenei e non così compressi dalla fretta di
affrontare dei temi senza tener conto di tutte le implicazioni che
l'affrontare questi temi comporta.
A nome della maggioranza, chiederei un rinvio alla prossima
riunione del Consiglio, tenendo conto di ricercare indirizzi che
rendano omogeneo e equo l'approntare di tutti i problemi relativi
alle nomine dei rappresentanti dei Consigli di amministrazione e
dei Collegi sindacali.
Presidente
Allora si prende atto che fino al punto 41
dell'ordine del giorno, gli oggetti vengono rinviati al prossimo
Consiglio.
Ha chiesto la parola il Consigliere Riccarand, ne ha facoltà. E'
una mozione d'ordine?
Riccarand (VA)
C'è una proposta di rinvio no? Io
vorrei intervenire sulla proposta di rinvio perché non è stato
detto dal Presidente della Giunta che tipo di interventi, che tipo
di lavori si intendono fare da qui al prossimo Consiglio, perché il
prossimo Consiglio è fissato per la settimana prossima, 8,9 e 10.
E' una data molto vicina e non so che cosa intendono fare la Giunta
e la maggioranza da qui al prossimo Consiglio.
Ecco, bisognerebbe saperlo, se no non capisco a che cosa serve
questo rinvio.
Presidente
Ha chiesto la parola il Presidente della
Giunta Lanivi, ne ha facoltà.
Lanivi (GM)
Si tratta di approfondire, per evitare
delle sperequazioni o dei risultati negativi o comunque degli usi
di pesi diversi rispetto alle varie situazioni che si presentano,
di trovare un criterio che ponga l'intero Consiglio regionale nelle
condizioni di poter operare delle buone scelte.
Voglio dire, oggi si sono accavallate situazioni di questo tipo:
nomine nei collegi sindacali, pare nomine ristrette a un numero
ristretto di persone anche in funzione delle caratteristiche
richieste dalle varie leggi a seconda anche del fatto che, la
nomina del Consiglio regionale già determinasse per esempio una
funzione di Consigliere, ma anche di Presidente del collegio
sindacale, primo punto.
Secondo punto. Abbiamo delle proposte di modifica della legge
che il Consigliere Riccarand ha presentato. Ci sono delle proposte
di nominativi che riguardano il I semestre 1991 e quelle del 1992.
Vorremmo ricercare linee pulite e chiare che abbiano un indirizzo
omogeneo.
Chiediamo allora questa settimana di tempo, non ce n'è molto,
per dare una risposta ponderata su questi discorsi.
Presidente
Allora, se non c'è l'accordo sulla proposta
del Presidente della Giunta, sono costretto a mettere in votazione
la proposta stessa perché il Consiglio si esprima. Però bisogna che
qualche collega, qualche Consigliere, raccolga la palla, per così
dire, e quindi faccia una richiesta diversa.
Ha chiesto la parola il Consigliere Riccarand, ne ha
facoltà.
Riccarand (VA)
Ma, io non sono contrario ad un rinvio
se questo rinvio fosse chiesto con una motivazione chiara.
Ma qui non capisco che cosa si vuole fare, queste, ripeto, sono
nomine relative al I semestre 1992, nomine per le quali è già stato
fatto tutto un iter che non può essere revocato e che si tratta di
concludere.
Se la proposta fosse ad esempio quella di dire: riconvochiamo la
Commissione delle nomine, rimettiamo all'esame della Commissione
delle nomine, che formalmente avrebbe già espresso un parere,
questi pareri perché la Commissione si pronunci di nuovo, faccia
delle proposte; allora avrebbe un senso.
Però non capisco invece che cosa si vuol fare in questa
settimana e pertanto mi astengo da questa richiesta perché non
capisco qual'è il significato e quali sono le motivazioni reali di
queste nomine. Se serve soltanto per, diciamo così, trovare un
accordo sui nomi all'interno delle forze politiche o se c'è un
altro significato.
Quindi io mi astengo perché non mi è chiaro che cosa si vuole
fare da qui al prossimo Consiglio.
Presidente
Vorrei spiegarmi meglio, se non c'è una
richiesta diversa, quindi di un ordine diverso dei lavori, non
metto neanche in votazione, quindi viene di fatto accettata la
proposta della Presidenza della Giunta.
Ha chiesto la parola il Consigliere Ricco, ne ha facoltà
Ricco (DC)
Chiederei se possibile, 5 minuti di
sospensione per concordare con i colleghi della minoranza.
Presidente
C'è una richiesta di sospensione e come di
consueto la richiesta viene accolta.
I lavori del Consiglio sono sospesi per 5-10 minuti.
La seduta è sospesa dalle ore 18,33 alle ore 18,45.
Presidente
Riprendiamo i lavori interrotti. Eravamo
rimasti alla mozione d'ordine sull'ordine dei lavori.
Ha chiesto la parola il Consigliere Ricco, ne ha facoltà.
Ricco (DC)
Durante la brevissima, ritengo, sospensione
accordataci, abbiamo cercato di capire i motivi del rinvio o anche
del ritiro prima annunciato dalla Giunta, e abbiamo anche cercato
di capire i nuovi criteri annunciati dal Presidente della
Giunta.
Non ci siamo riusciti, ma comunque accettiamo, almeno per quanto
ci riguarda, il rinvio al prossimo Consiglio dell'8 e giorni
seguenti, in modo che tutto avvenga in base alle leggi vigenti.
Presidente
Ha chiesto la parola il Consigliere
Milanesio, ne ha facoltà.
Milanesio (PSI)
Noi, in effetti, quando ci siamo
trovati di fronte a questa sfilza di nomine che erano già previste,
abbiamo sentito fare prima un'affermazione di rinvio di alcune,
cioè vale a dire di quella che riguardavano Consigli di
amministrazione e cose del genere, dicendo facciamo salve invece le
nomine dei revisori dei conti.
Successivamente siamo arrivati alle nomine dei revisori dei
conti e ci è stato chiesto, dopo una sospensione, di rinviare anche
quelle.
Noi non abbiamo difficoltà a rinviare, vogliamo solo dire due
cose, molto lealmente e serenamente.
Primo, che non ci pare che si possano applicare retroattivamente
delle norme nuove a delle nomine che stanno andando avanti, stanno
procedendo secondo la legge che è in vigore, e quindi non ci pare
che possano essere stabiliti dei criteri in forza di legge per
procedere a queste nomine. Possono essere stabilite delle norme
comportamentali che hanno un valore politico, ma non hanno
certamente valore di legge.
Secondo, siamo disponibili a farlo al più presto.
Terzo, sarebbe stato molto più corretto, ritengo, che invece di
farci delle fumose dichiarazioni, ci diceste quello che può
succedere qualche volta e cioè che non avevate avuto tempo di
vedervi per concordare cosa fare.
Non avremmo parlato di spartizione, perché ci pare legittimo che
una maggioranza indichi dei rappresentanti per queste cariche,
sarebbe stato però molto più corretto, avremmo evitato di perdere
tutti del tempo e nessuno avrebbe avuto niente da eccepire.
Pare che la motivazione vera sia quella che non avete avuto
tempo di occuparvi di questi argomenti, e può succedere, visto che
argomenti molto più importanti sono all'ordine del giorno di questo
Consiglio, sono all'attenzione della Giunta, e forse ne avrebbe
guadagnato quella schiettezza di rapporti che io mi auguro ci possa
essere tra maggioranza e opposizione.
Presidente
Se non ci sono altre dichiarazioni diamo
per scontato che i punti all'ordine del giorno, fino all'oggetto 41
compreso, vengono rinviati al prossimo Consiglio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK