Consiglio Regionale della Valle d'Aosta - Oggetto del Consiglio n. 1791 del 21 settembre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENTI LOCALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1791 del 21 settembre 2022 - Resoconto
OGGETTO N. 1791/XVI - Interrogazione a risposta immediata:
"Avvio di un percorso di modifica della l.r. 54/1998 recante
"Sistema delle autonomie in Valle d'Aosta"".
Bertin (Presidente) -
Punto n. 5.01. Per l'illustrazione
del Question Time, si è prenotato il consigliere Baccega, ne ha
facoltà.
Baccega (FI) -
Il motivo d'urgenza che ha generato la
convocazione del Consiglio del 12 di settembre - che era quello di
dare un'Amministrazione al Comune di Saint-Oyen esprimendo un
parere in merito allo scioglimento per effettuare le elezioni in
contemporanea con quello del Comune di Valsavaranche, anche quello
commissariato - ci ha fatto fare alcune riflessioni.
In questo periodo stiamo parlando con tanti Sindaci - anche con
alcuni di quelli convocati inopportunamente in assemblee
pre-elettorali - e tutti dicono che accusano una fatica ad
amministrare. Comuni che non riescono a dare risposte ai cittadini,
in quanto in serie difficoltà con uffici tecnici allo stress
totale, difficoltà a controllare il territorio, relazioni con i
cittadini sempre più complicate.
Ad appesantire questo clima d'incertezza, oltre alla spiacevole
situazione di commissariamento, esiste una latente conflittualità.
Ricordiamo quanto è successo rispetto ai cinque Comuni che si sono
contesi 20 milioni di euro del Bando Borghi del PNRR, fino al punto
da ricorrere al Tar e generare inchieste della Procura che con
grande piacere di tutti si sono risolte con un nulla di fatto.
Resta peraltro comunque la mortificazione per i Comuni di Bard e di
Fontainemore e comunque, direi, non proprio una bella figura per il
sistema degli enti locali della nostra regione.
Tutto questo forse rimane sotto traccia e riscontriamo anche la
scontentezza dei cittadini che non vogliono andare a votare e non
vogliono partecipare, come è successo nelle ultime elezioni
comunali che si sono svolte in Valle d'Aosta, dove si sono avute
sicuramente notevoli difficoltà nella composizione delle liste, ma
anche un significativo abbassamento delle percentuali dei
votanti.
Per questo abbiamo valutato che, secondo noi, è necessario
approfondire meglio il sistema delle autonomie locali e trovare i
percorsi per migliorare tutto questo.
Presidente -
Consigliere concluda.
Baccega (FI) -
Concludo, Presidente, grazie comunque del
tempo che mi ha dato in più.
Io credo che, anche attraverso un'interrogazione con risposta
immediata, si possa avviare un percorso di riforma opportuno e
necessario.
Presidente -
Per la risposta il presidente della Regione
Lavevaz.
Lavevaz (UV) -
Confesso che non avevo capito la natura
del Question Time proprio in sé, nel senso che il Question Time,
per sua natura, afferisce a questioni che abbiano un'urgenza o
comunque un'attualità tale da richiedere un Question Time.
Abbiamo poco tempo, quindi salto i preamboli, ma di fatto la
difficoltà a capire non mi è stata chiarita nella presentazione del
Question Time, perché è sicuramente tutto giusto quello che lei
dice e lo condivido, peraltro l'altro ieri ero ancora Sindaco,
quindi conosco bene le difficoltà che hanno i Comuni in questo
momento, sia a livello di rappresentanza politica, quindi la
difficoltà di trovare gente che si metta a disposizione del proprio
territorio e della propria comunità, così come anche tutte le altre
difficoltà di ordine più amministrativo che sono all'ordine del
giorno e ne discutiamo spesso anche in quest'aula: la difficoltà di
reperimento del personale, la difficoltà di essere attrattivi nei
concorsi; quando i concorsi riguardano il comparto, i Comuni sono
sempre gli ultimi a essere scelti perché sappiamo la difficoltà che
un dipendente ha in Comune rispetto ad altri enti del comparto, in
particolare la Regione.
Quindi la problematica che lei pone e che voi ponete come gruppo
è una problematica grande, molto estesa e che riguarda diversi
aspetti, sia di ordine politico amministrativo sia di ordine più
amministrativo e di organizzazione degli enti.
Credo che delle riflessioni siano già in atto, non tanto sulla
legge regionale 54 del 1998 ma, ad esempio, su tutto quello che
afferisce a materie contrattuali piuttosto che ad altri aspetti per
rendere attrattivi da quel punto di vista i Comuni.
Dal punto di vista invece più politico, diciamo di gestione
politica dei Comuni, è chiaro che questo è un aspetto invece più
complesso, che va analizzato nella sua interezza.
Non so, riguardo alla questione del Bando Borghi, cosa possa
essere analizzato nell'ambito di una revisione di una legge, si è
trattato di una legittima competizione - se così possiamo dire -
tra diversi Comuni che giustamente puntavano ad avere quel tipo di
finanziamento. Ci sono stati dei problemi di ordine amministrativo
che però afferiscono alle responsabilità dei singoli Comuni. Come
diceva lei, per fortuna, non sono state ravvisate responsabilità,
quindi di questo siamo tutti rassicurati e contenti.
Sicuramente il sistema degli Enti locali valdostano ha bisogno,
sotto molti punti di vista, di avere una riforma, penso anche alla
revisione della 48 di cui si parla da tanti anni, abbiamo in ballo
una Commissione che si occupa della revisione della legge 6 che
peraltro è una sottolegge - e concludo - della 54, quindi è un
aspetto che sicuramente dovrà essere analizzato e in parte si sta
analizzando per molti aspetti.
Presidente -
Per la replica, il consigliere Baccega ne ha
facoltà.
Baccega (FI) -
Era proprio questo il motivo del Question
Time. É un periodo in cui giriamo la Valle, incontriamo tanti
Sindaci, incontriamo tanti amministratori comunali e queste
difficoltà ovviamente ci vengono palesate.
Quale migliore atto se non un percorso da avviare in quella
direzione, abbiamo davanti - ce lo auguriamo tutti - tre anni e
quindi sarebbe davvero interessante che in questi prossimi tre anni
si potesse arrivare a una modifica che andasse nella direzione di
quanto si possa fare per eliminare tutti quegli adempimenti di
legge che opprimono i Comuni, parlo dei questionari della Corte dei
Conti, del MEF, dei piani anticorruzione...
C'è tanta di quella roba che è amministrativa e burocratese che
davvero mette fortemente in difficoltà soprattutto gli uffici
tecnici. Gli uffici tecnici sono fortemente in difficoltà e questo
va a generare dei ritardi. L'auspicio è che i ritardi sul PNRR non
ci siano, altrimenti sono guai, lo sappiamo benissimo.
Comunque sono lieto che abbiate preso in considerazione che
questa è una volontà dove il Consiglio si potrà esprimere in
futuro.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK