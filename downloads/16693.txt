Consiglio Regionale della Valle d'Aosta - Oggetto del Consiglio n. 3125 del 14 aprile 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ENERGIA
Energia idroelettrica
Precedente
Successivo
Resoconto integrale del dibattito dell'aula
Oggetto del Consiglio n. 3125 del 14 aprile 1998 - Resoconto
SEDUTA ANTIMERIDIANA DEL 14 APRILE 1998
OGGETTO N. 3125/X Approvazione della cessione a prezzo simbolico
all'ENEL S.p.A. della proprietà superficiaria del fabbricato e dei
terreni siti in Pont-Saint-Martin, via Carlo Viola, ove è ubicata
la cabina di trasformazione primaria 130/15 kV, nonché degli
impianti di cui questa si compone.
Deliberazione Il Consiglio
Richiamata la deliberazione della Giunta regionale in data 28
maggio 1993 n. 5046 con cui, tra l'atro, la Regione si impegnava,
al fine di soddisfare le richieste di insediamenti produttivi
nell'area ex-ILSSA Viola, a costruire nella stessa una cabina
primaria di trasformazione 130/15 kV da trasferire a prezzo
simbolico all'ENEL S.p.A.;
Preso atto del fatto che, come risultante, dalla nota della
Direzione opere edili dell'Assessorato dei lavori pubblici,
infrastrutture e assetto del territorio in data 10 ottobre 1997
prot. n. 34666/5 LLPP, i lavori di realizzazione dell'opera stanno
volgendo al termine;
Vista la nota dell'Assessore all'Industria, artigianato ed
energia in data 12 novembre 1997, prot. n. 8995/5 IAE, con cui si
chiedeva che l'ENEL S.p.A. in sede di atto di cessione assicurasse,
comunque, il soddisfacimento dei bisogni energetici relativi agli
insediamenti produttivi dell'area;
Considerato che la Direzione opere edili dell'Assessorato dei
lavori pubblici, infrastrutture e assetto del territorio, con nota
del 23 febbraio 1998, prot. n. 61105/5 LLPP, ha evidenziato la
necessità, nelle more della regolarizzazione con atto notarile, di
consegnare le strutture all'ENEL S.p.A. onde consentire il collaudo
degli impianti e la chiusura contabile dei lavori per evitare con
conseguente possibile aggravio degli oneri a carico
dell'Amministrazione regionale il pagamento di interessi legali
dovuti alle imprese appaltatrici;
Ritenuto, a giudizio dei competenti uffici, applicabile
l'articolo 16, comma 2, della legge 10 aprile 1997, n. 12,
concernente il regime dei beni della Regione autonoma Valle d'Aosta
per il diritto di superficie, e ritenuto, invece, non applicabile
l'articolo 13 della stessa legge per la cessione della proprietà
superficiaria in quanto dovuta in base a obbligazione preesistente
all'entrata in vigore della legge;
Preso atto inoltre del fatto che tutte le spese notarili saranno
a totale carico, come per legge, della parte acquirente;
Richiamata la deliberazione della Giunta regionale n. 4853 in
data 30 dicembre 1997 concernente l'approvazione del bilancio di
gestione per l'anno 1998 e per il triennio 1998/2000, con
attribuzione alle strutture dirigenziali di quote di bilancio e
degli obiettivi gestionali correlati e di disposizioni applicative,
nonché la circolare n. 02 in data 15 gennaio 1998 (prot. n. 861/5
FIN);
Considerato che la presente deliberazione attiene all'obiettivo
062201 ("Gestione delle procedure per l'acquisizione e la
dismissione di beni immobili...") attribuito al Servizio attività
contrattuale e patrimoniale;
Richiamati i decreti legislativi n. 320/1994 e n. 44/1998;
Visto il parere favorevole rilasciato dal Coordinatore del
Dipartimento Legislativo e Legale della Presidenza della Giunta in
vacanza del Direttore della Direzione affari generali e legali e
del Capo del Servizio attività contrattuale e patrimoniale, ai
sensi dell'articolo 72 della legge regionale n. 3/1956 e successive
modificazioni, e del combinato disposto degli articoli 13 - comma 1
- lett. e) e 59 - comma 2 - della legge regionale n. 45/1995, in
ordine alla legittimità della presente deliberazione;
Delibera
1) di approvare la cessione a prezzo simbolico della proprietà
superficiaria del fabbricato e dei terreni siti in Via Carlo Viola
in Pont-Saint-Martin ove insiste una cabina primaria di
trasformazione 130/15 kV all'ENEL S.p.A. e della cessione degli
impianti in essa contenuti all'ENEL S.p.A., con sede in Roma, Via
G.B. Martini n. 3, codice fiscale 00811720580, in particolare:
- il diritto di superficie a tempo indeterminato sull'area sita
nel territorio del Comune di Pont-Saint-Martin, Via Carlo Viola,
distinta presso il N.C.T. dello stesso Comune al Foglio 5 nn. 90,
140, 223 e 139,
- la piena proprietà del fabbricato in corso di ultimazione
sull'area sopraindicata, composto da un sottopiano tecnico e da un
primo piano,
- gli impianti esterni al fabbricato costituenti la cabina di
trasformazione;
2) di dare atto che l'ENEL S.p.A. in sede rogito notarile dovrà
impegnarsi a
- mettere a disposizione nell'area ex ILSSA Viola una potenza
massima in franchigia di 13000 KV, per la quale la Regione ha già
versato un contributo di lire 257.185.894 (IVA compresa) in
applicazione della legge regionale 25 marzo 1991, n. 8,
- garantire il migliore servizio alle utenze che andranno ad
installarsi nell'area ex ILSSA Viola alimentando le stesse con lo
stallo di trasformazione 130/15 kV da 16MVA di nuova
installazione,
- adottare comunque tutti gli accorgimenti tecnici normalmente
utilizzati necessari ad evitare, per quanto possibile,
l'interruzione o il calo di tensione nel servizio di
approvvigionamento elettrico dell'area di cui trattasi;
3) di autorizzare i Servizi regionali competenti a provvedere,
nelle more della stipula dell'atto notarile, alla consegna all'ENEL
S.p.A. degli impianti della cabina di trasformazione onde
permettere il collaudo della stessa ed evitare oneri
all'Amministrazione per ritardo della chiusura contabile degli
appalti;
4) di sottoporre il contratto di cui al punto 1) alla condizione
risolutiva del mancato rispetto da parte dell'ENEL S.p.A. degli
obblighi di fornitura sopra individuati (potenza massima a
disposizione 13000 kV);
5) di stabilire ai soli della repertoriazione notarile il valore
dei diritti da costituirsi e da cedersi in lire 2.150.907.230
(duemiliardicentocinquantamilioninovecentosettemiladuecentotrenta);
6) di conferire al Presidente della Giunta od, eventualmente, in
caso di delega, all'Assessore che interverrà alla stipulazione
dell'atto conseguente al presente provvedimento, la facoltà di
autorizzare l'inserzione nello stesso delle precisazioni rettifiche
ed aggiunte che il notaio rogante riterrà necessarie per il
perfezionamento dell'atto.
Président Quelqu'un demande la parole? On peut passer à la
votation:
Présents: 30
Votants et favorables: 23
Abstenus: 7 (Aloisi, Collé, Dujany, Lanièce, Lanivi, Parisi,
Viérin M.)
Le Conseil approuve
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK