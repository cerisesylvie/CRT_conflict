Consiglio Regionale della Valle d'Aosta - Oggetto del Consiglio n. 455 del 11 marzo 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 455 del 11 marzo 2014 - Resoconto
OGGETTO N. 455/XIV - Interrogazione: "Modalità di istituzione
della figura del Mobility Manager".
Presidente
- Ha chiesto la parola l'Assessore
Marguerettaz...la parola all'Assessore Marguerettaz, per la
risposta; ne ha la facoltà.
Marguerettaz (UV)
- Chiedo, chiedo scusa, ma essendo
saltato il punto 5...
Rispetto all'interrogazione...il punto 6, era il 4, è saltato il
punto 5...non credo di aver detto una cosa strana, comunque mi
scuso.
Con quale modalità è stata istituita la figura del
mobility
manager.
Credo che il collega abbia avuto modo di vedere che la
figura, prevista dal decreto ministeriale del '98 per le imprese e
gli enti pubblici con singole unità locali, con più di 300
dipendenti e con complessivamente più di 800 addetti, ha la
necessità di esistere e la delibera con la quale è stato
individuato il
mobility manager
è la n. 4433 del 2000, in
cui è stato individuato il
mobility manager
per la Regione e
nello specifico è il Coordinatore del Dipartimento dei
trasporti.
Quali risultati sono stati ottenuti relativamente ai flussi di
automobili, da e per capoluogo regionale? Con quella stessa
delibera è stato approvato il piano degli spostamenti casa-lavoro
dei dipendenti regionali. Questo documento prevede, ad esempio:
l'introduzione dell'orario flessibile per i dipendenti, il cui
risultato è già ampiamente consolidato; la realizzazione di
postazione di ricovero per veicoli a due ruote, prevedibile ormai
in molte parti delle città, comprese le postazioni per
bike
sharing
del Comune di Aosta; una rete di trasporto pubblico
capillare che copre tutte le principali sedi di servizi pubblici
non solo regionali, come ha avuto modo di vedere anche quando
abbiamo dovuto spostare delle sedi, nello specifico proprio il
Dipartimento trasporti in un primo tempo e poi i restanti uffici
dell'Assessorato: abbiamo avuto modo di avere subito anche lì, un
servizio puntuale per quel tipo di struttura.
La Regione, poi, ha provveduto a riservare la sosta del
parcheggio di via Festaz e di via Paravera ai dipendenti regionali,
in modo da garantire un polmone di sosta dedicato e ridurre il
traffico parassita, generato da chi è alla ricerca di un
parcheggio. Inoltre, a partire dal 2011, il Comune di Aosta ha
individuato il
mobility manager
d'area, con il compito di
coordinare le azioni dei diversi
mobility manager
aziendali.
Tra loro, da allora, si tengono regolari incontri tra i vari
responsabili dei tre enti pubblici principali dell'area urbana,
Regione, USL e Comune. Atteso che le due principali aziende private
interessate dal citato decreto ministeriale, cioè la CAS e la GROS
CIDAC, hanno una collocazione marginale rispetto al centro di
Aosta.
Nel corso degli incontri sono emerse diverse ipotesi di lavoro,
sulle quali sono stati fatti degli approfondimenti. Considerato che
un elevato numero di veicoli privati si muove con un solo
passeggero a bordo, è stata studiata la possibilità di riservare
attraverso un apposito
software
degli stalli di soste per i
dipendenti disponibili a recarsi al lavoro tramite un
car-pull
, un utilizzo a turno di un solo mezzo condiviso tra
più colleghi, che effettuano lo stesso percorso negli stessi orari.
La Regione rispetto a questa ipotesi ha avviato un sondaggio a
circa 1.200 dipendenti per vedere se questa cosa era di interesse,
ma il numero delle persone che ha dato una risposta positiva è
stato veramente molto, molto modesto e quindi non si è proceduto in
tal senso.
Un'altra iniziativa, introdurre misure di sostegno a favore dei
dipendenti pubblici per l'acquisto di abbonamenti di trasporto
pubblico. Tale iniziativa, però, non ha avuto seguito a causa della
crescente necessità di contenimento della spesa pubblica, perché
anche questa era una ipotesi che a suo tempo era stata valutata.
Più in generale, quindi, va rilevato che la rete del percorso
pubblico su gomma della
Plaine
d'Aoste
è estremamente
diffusa e capillare e offre la possibilità di raggiungere tutti i
principali centri di attrazione. Si rileva però l'oggettiva
difficoltà a modificare le abitudini dei cittadini nello spingersi
a preferire il mezzo pubblico rispetto a quello privato. In ultimo,
garantire per lo meno la creazione di parcheggi fuori dal centro:
c'è un'iniziativa ovviamente importante, sia del Comune di Aosta,
sia della Regione per creare dei parcheggi al di fuori del
perimetro e quindi evitare il traffico all'interno del centro
storico.
Presidente
- Grazie. Ha chiesto la parola, per la
replica, il collega Consigliere Segretario Roscio; ne ha la
facoltà.
Roscio (ALPE)
- Grazie Assessore.
Facevo una piccola battuta...ma, insomma, un disastro. Nel senso
che diverse iniziative, tutte derivanti da obblighi di legge,
istituzione di manager, tavoli di lavoro, piani di spostamento,
alla fine quali risultati si sono ottenuti? Cioè, nel senso, l'idea
è quante auto in meno arrivano ad Aosta? Questo non è dato sapere
ed era la sostanza, il succo dell'interrogazione, nel senso che la
Regione mette in piedi delle iniziative che dovrebbero ridurre i
flussi e tra l'altro nella scheda allegata al piano dell'aria c'è
proprio scritto che l'indicatore è quello della riduzione dei
flussi delle automobili.
Per ragionare in maniera semplice, la constatazione è che spesso
e volentieri, purtroppo, si usa il mezzo privato, perché ci sono
difficoltà oggettive, come ha ricordato lei, il trasporto su rotaia
è quello che è, il trasporto su gomma, anche quello e quindi, gli
orari, nonostante siano flessibili, sono comunque vincolanti per le
persone. Il risultato è che una persona usa l'automobile spesso e
volentieri. Se il
mobility manager
avesse un ruolo efficace
e riuscisse anche solo a mettere due persone in una automobile, io
non avrei neanche bisogno di creare parcheggi ulteriori al di fuori
del centro storico, perché avrei ridotto del 50 percento i flussi.
Quindi, forse, su questa iniziativa bisogna ancora fare molta
strada, seguire con attenzione e anche, addirittura, ad un certo
punto, pensare se l'iniziativa deve essere replicata così com'è,
visto che i risultati purtroppo non ci sono. Però, è la legge che
prevede l'istituzione del
mobility manager
al fine di
ridurre i flussi del traffico, che sono comunque una fonte
importante sia di traffico nel centro di Aosta, sia una fonte di
emissione da non sottovalutare. Grazie.
Presidente
- Grazie. Punto 7 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK