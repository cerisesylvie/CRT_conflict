Consiglio Regionale della Valle d'Aosta - Oggetto del Consiglio n. 2977 del 25 febbraio 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
INDUSTRIA
Precedente
Successivo
Resoconto integrale del dibattito dell'aula
Oggetto del Consiglio n. 2977 del 25 febbraio 1998 - Resoconto
SEDUTA POMERIDIANA DEL 25 FEBBRAIO 1998
OGGETTO N. 2977/X Ruolo della Verrès S.p.A. nella produzione
della moneta metallica Euro. (Interrogazione)
Interrogazione Vista l'avanzata elaborazione a livello Europeo
dei provvedimenti atti alla realizzazione del sistema di
monetazione metallica nei vari valori facciali compresi tra 2 EURO
ed 1 centesimo di EURO;
Vista la preventivata doppia circolazione della moneta metallica
per un limitato periodo di tempo;
Tenuto conto che la Verrès S.p.A. azienda leader nel settore dei
semilavorati per monetazione è impegnata nella quasi totalità delle
sue possibilità per la produzione della attuali pezzature di moneta
metallica;
Tenuto conto altresì che la Regione Valle d'Aosta, attraverso la
sua finanziaria, detiene una parte consistente del pacchetto
azionario della Verrès S.p.A.;
il sottoscritto Consigliere regionale
Interroga
l'Assessore competente per conoscere:
1) quale sarà il ruolo che la sopracitata Verrès S.p.A. avrà
nella realizzazione del progetto per la produzione della moneta
metallica EURO;
2) se i dirigenti della Verrès S.p.A. hanno già predisposto un
progetto in grado di dare risposta alle esigenze di sviluppo
dell'azienda e quindi dell'economia regionale, in previsione della
produzione dell'EURO.
F.to: Linty
Président Ce matin on n'a pas discuté les points 6 et 12 à
l'ordre du jour. Alors, sur point n° 6 à l'ordre du jour la parole
à l'Assesseur à l'industrie, à l'artisanat et à l'énergie,
Mafrica.
Mafrica (GV-PDS-SV) L'interrogazione chiede quale sarà il ruolo
che la Verrès S.p.A. avrà nella realizzazione del progetto per la
produzione dell'EURO.
Ricordo che la Verrès S.p.A., che ha un capitale sociale al 55
percento della Zecca dello Stato, al 27,35 percento della Finaosta
e al 17,65 percento della SAT, produce tondelli per monete e ha
prodotto in questi ultimi anni tutte le monete in circolazione in
Italia.
Ricordando che, in risposta ad una precedente interrogazione del
Consigliere Linty, avevo detto che la Verrès S.p.A. era arrivata a
143 occupati, in questo periodo l'azienda ha già raggiunto i 154
occupati perché è molto impegnata nella produzione delle mille lire
metalliche.
Per quello che riguarda l'EURO, è stato raggiunto un accordo a
livello europeo per cui queste monete avranno una faccia comune a
tutti i paesi e un'altra invece caratteristica per ciascun paese.
In questa suddivisione ogni paese dovrà provvedere alla copertura
del proprio fabbisogno interno.
Il 9 gennaio ?98 ho incontrato l'Amministratore delegato della
Verrès S.p.A. assieme al Direttore di produzione e al Direttore
amministrativo, in quest'occasione l'Amministratore delegato, che è
anche Direttore della Zecca, ha confermato l'impegno a produrre
tutta la parte metallica delle monete attraverso la Verrès
S.p.A..
Tale azienda, rispondendo alla seconda domanda con cui si chiede
se sono stati predisposti progetti per far fronte a questa
necessità, il 16 gennaio ha presentato all'Assessorato un piano di
potenziamento perché, per essere in grado di fornire per la data in
cui circoleranno le monete il quantitativo di monete necessario,
comincerà la produzione dell'EURO già a partire dal ?99. Ha
predisposto un progetto di miglioramento delle capacità produttive,
progetto che prevede investimenti che sono già in corso di
attuazione e che, nel corso del '98, raggiungeranno gli 8 miliardi
di consistenza.
C'è quindi questa positiva incombenza affidata all'azienda
valdostana, incombenza a cui l'azienda ha predisposto piani e ha
richiesto gli interventi finanziari necessari alla Regione e alla
Finaosta per essere in grado, a partire dal prossimo anno, di
iniziare la produzione che sarà di svariati miliardi di pezzi
perché tutte le monete saranno sostituite dall'EURO; sono 8 diversi
tipi di moneta e ciascuna di esse avrà, ripeto, una faccia uguale
in tutta la Comunità economica e una faccia invece diversificata
per paese. Ricordo che recentemente è stata scelta, attraverso una
consultazione popolare, la faccia per alcune monete attraverso
Domenica In e il Televoto.
Mi pare quindi che le prospettive siano positive e che l'impegno
dell'azienda, per far fronte a questi compiti di consistenza
notevole, siano adeguati.
Président La parole au Conseiller Linty.
Linty (LNPIAP) Mi limito a ringraziare l'Assessore per la
risposta data pregandolo di fornirmi un piano di potenziamento per
il ?99 anche in termini contrattuali, quindi in termini di
occupazione del personale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK