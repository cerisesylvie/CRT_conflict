Consiglio Regionale della Valle d'Aosta - Oggetto del Consiglio n. 1722 del 19 dicembre 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1722 del 19 dicembre 1985 - Resoconto
OGGETTO N. 1722/VIII - CONCORSO PUBBLICO, PER TITOLI ED
ESAMI, PER LA NOMINA AL POSTO DI PRIMO SEGRETARIO CAPO SERVIZIO
DELLE ATTIVITA' CULTURALI E DI ANIMAZIONE NELL'AMBITO DEI SERVIZI
CULTURALI DELL'ASSESSORATO DELLA PUBBLICA ISTRUZIONE (QUALIFICA
VICE DIRIGENZIALE). - APPROVAZIONE DEL BANDO E DELEGA ALLA
GIUNTA.
PRESIDENTE:
Do lettura della delibera in oggetto:
IL CONSIGLIO
- richiamata la LR 30.4.1980, n. 18 e successive
modificazioni;
Delibera
1°) di approvare il sottoriportato bando di concorso per
l'espletamento del concorso pubblico, per titoli ed esami, per la
nomina al posto di Primo segretario capo servizio delle attività
culturali e di animazione nell'ambito dell'Assessorato della
pubblica istruzione stabilendo che il termine di pubblicazione sia
ridotto a 45 giorni ai sensi dell'articolo 84 della LR 28 luglio
1956, n. 3;
2°) di delegare alla Giunta regionale gli atti necessari
all'espletamento del concorso di cui trattasi, ivi compresa
l'approvazione della graduatoria finale e la nomina del
vincitore.
Bando di concorso.
... OMISSIS ...
PRESIDENTE:
Ha chiesto di parlare il Consigliere Cout, ne
ha facoltà.
COUT (P.C.I.):
In parte su questo bando di concorso
accennerò a delle considerazioni analoghe a quelle del Consigliere
Viberti, però vorrei intanto aggiungere una cosa. Stamani, in
risposta ad una interpellanza che riguardava il sistema delle
biblioteche, l'Assessore mi diceva che dovrebbero essere banditi i
concorsi per dirigenti; ora qui c'è il concorso per un dirigente,
ci saranno altri due concorsi per dei funzionari dell'Assessorato,
però non sono particolarmente riferiti alle biblioteche, ma in
generale alle attività culturali.
Visto che dovremo aspettare che questi dirigenti prendano
servizio per poter modificare la legge sulle biblioteche, mi sono
posto un problema; mi risulta che ci sono altri due posti che
dovrebbero essere messi in concorso per ciò che riguarda le
biblioteche: uno è il direttore della biblioteca regionale, per cui
c'è una persona incaricata per il momento di ricoprire questo
posto, un altro è proprio quel concorso che è stato rimandato per
diversi anni, mai espletato pur essendo stato bandito, che ancora
aspetta il suo dirigente.
Non eravamo d'accordo a suo tempo che ci fosse una biblioteca
con a capo due dirigenti, cioè una biblioteca bicefala, perchè
sarebbe molto difficile riuscire a capire quale di questi due
dirigenti sarebbe stato quello che avrebbe diretto veramente la
biblioteca. Inoltre è difficile riuscire a capire come mai in
questo specifico caso (per un concorso per cui viene previsto fra
le prove scritte: diritto amministrativo, ordinamento della
Regione, legislazione bibliotecaria con particolare riferimento al
sistema bibliotecario, tecniche di animazione, biblioteconomia,
organizzazione, svolgimento della animazione all'interno del
sistema bibliotecario; e come prove orali; nozioni di diritto
costituzionale, nozioni di storia e cultura della Valle d'Aosta)
viene previsto solo l'accesso a quelli che hanno una laurea in
giurisprudenza o titolo equipollente.
Nel concorso per l'altro dirigente della biblioteca, a suo tempo
era stato previsto per l'accesso a bibliotecario capo servizio il
diploma di laurea in lettere, storia e filosofia, giurisprudenza,
scienze politiche e sociologia, per cui per ciò che riguarda questo
concorso in particolare sono dell'idea che andrebbero fatte le
stesse considerazioni che sono state fatte prima dal Consigliere
Viberti.
La considerazione che vorremmo fare sarebbe di questo tipo:
esiste un grosso numero di laureati che ha delle difficoltà a
trovare un posto di lavoro; pensiamo che debba essere data la
possibilità non solo ai laureati in giurisprudenza, ma a tutti i
laureati di misurare nel concorso le possibilità effettive che
hanno di svolgere in futuro questo lavoro. Sarebbe opportuno - si
potrebbe emendare questo bando all'art. 2, ° comma - aggiungere
oltre al diploma di laurea in giurisprudenza o titolo equipollente,
anche quelli di lettere, storia e filosofia, o scienze politiche o
sociologia.
PRESIDENTE:
Ha chiesto di parlare l'Assessore alla
Pubblica Istruzione Faval, ne ha facoltà.
FAVAL (U.V.):
Il ne faut pas faire de la confusion: il y
a la bibliothèque régionale d'un côté et le service des
bibliothèques de l'autre. En ce qui concerne ce dernier, justement
pour chercher d'arriver au plus tôt à une solution par rapport aux
problèmes dont on avait parlé ce matin, a été fait ce concours,
parce que c'est la partie du service des bibliothèques qui concerne
les rapports avec les bibliothèques sur le territoire, et ce n'est
pas au contraire la partie concernant la technique de la
bibliothèque. Or on ne peut pas faire un rapport entre cet avis de
concours et celui qui avait été fait en 1978 parce qu'il s'agit de
deux choses différentes; on a choisi d'organiser le service des
bibliothèques d'une autre façon.
Je connais l'avis du parti communiste, de M. Cout, qui a été
exprimé lorsqu'on avait discuté au mois de mai la modification qui
concernait l'organigramme de l'Assessorat à l'Instruction Publique,
et là il avait donné un avis contraire à ce que l'on divise ces
responsabilités. Donc il s'agit de deux choses différentes; en tout
cas ce concours va dans la direction d'avoir le dirigeant qui
pourra nous permettre entre autres de modifier la loi, par rapport
aux problèmes qui sont nés sur la gestion des bibliothèques qui
existent sur le territoire.
En plus, la question de mettre toutes sortes de diplômes ce
n'est pas normal,
il faut bien qu'il y ait une limitation.
PRESIDENTE:
Ha chiesto di parlare il Consigliere Cout, ne
ha facoltà.
COUT (P.C.I.):
Per dire all' Assessore che non è
assolutamente vero che con questo bando di concorso completeremo
l'organico per ciò che riguarda non solo la biblioteca regionale,
ma proprio il servizio delle biblioteche. E' previsto nell'organico
un altro posto da vice dirigente che non è stato ancora espletato,
è vacante ed è precisamente quello per il posto di bibliotecario
capo servizio. Forse si è in attesa di quello, per modificare
quella che sarà la legge sulle biblioteche.
A nostro avviso è un continuo mandare in là nel tempo quelli che
sono i problemi urgenti per ciò che riguarda il servizio. Per
quanto riguarda i titoli di studio non si voleva da parte nostra
aprire a tutti: abbiamo anche fatto delle proposte, si potrebbe
andare ad allargare a lettere, storia e filosofia, a scienze
politiche o sociologia. Si tratta di lauree acquisite da giovani
che possono benissimo ricoprire questo posto in organico.
PRESIDENTE:
Metto in votazione la delibera in
oggetto:
ESITO DELLA VOTAZIONE
Presenti 29
Votanti 22
Favorevoli 22
Astenuti 7 (Bajocco, Cout, Dol-chi, Mafrica, Millet, Tonino e
Viberti)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK