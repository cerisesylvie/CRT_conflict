Consiglio Regionale della Valle d'Aosta - Oggetto del Consiglio n. 2613 del 8 maggio 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula
Oggetto del Consiglio n. 2613 del 8 maggio 2002 - Resoconto
OGGETTO N. 2613/XI Disegno di legge: "Modificazioni alla legge
regionale 4 dicembre 2001, n. 37 (Disposizioni in materia di
personale del Corpo valdostano dei Vigili del fuoco. Modificazioni
alla legge regionale 19 marzo 1999, n. 7)".
Articolo 1 (Sostituzione dell'articolo 1)
1. L'articolo 1 della legge regionale 4 dicembre 2001, n. 37
(Disposizioni in materia di personale del Corpo valdostano dei
vigili del fuoco. Modificazioni alla legge regionale 19 marzo 1999,
n. 7), è sostituito dal seguente:
"Articolo 1
(Esercizio dell'opzione)
1. Le disposizioni di cui all'articolo 49, commi 1 e 2, della
legge regionale 19 marzo 1999, n. 7 (Ordinamento dei servizi
antincendi della Regione Valle d'Aosta. Modificazioni alla legge
regionale 23 ottobre 1995, n. 45 (Riforma dell'organizzazione
dell'Amministrazione regionale della Valle d'Aosta e revisione
della disciplina del personale)), si applicano anche al personale
del Corpo nazionale dei vigili del fuoco in posizione di comando
presso il Corpo valdostano dei vigili del fuoco alla data del 31
dicembre 2001.
2. Il personale di cui al comma 1 deve esercitare l'opzione per
il trasferimento nell'organico del personale professionista del
Corpo valdostano dei vigili del fuoco entro il 30 giugno 2002.
L'inquadramento è subordinato all'assenso dell'Amministrazione
statale di provenienza, alla disponibilità di posti in organico ed
al superamento della prova di accertamento della conoscenza della
lingua francese.".
Articolo 2 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Président
Le projet de loi en question a été examiné par
la II
ème
et la III
ème
Commission du Conseil,
qui ont exprimé leur avis favorable à la majorité.
La parole au rapporteur, le Conseiller Cerise.
Cerise (UV)
Devo confessarvi che, contrariamente alle mie
abitudini, ho fatta mia la relazione al testo di legge, quindi la
do per letta e vi risparmio questa incombenza. Voglio però
aggiungere qualcosa.
Se sono arrivato a questa decisione, è perché il mio stato
d'animo non mi consentiva di fare una relazione a questa legge,
c'era un rifiuto istintivo, perché condivido, anzi sono
perfettamente d'accordo che la strada intrapresa dalla Giunta per
uscire da questa situazione sia stata la più corretta e la più
intelligente, per non dire l'unica possibile, se si voleva
risolvere il problema mettendo al sicuro degli interessi che erano
soprattutto degli interessi generali di questa Regione, compresi
gli interessi della categoria coinvolta.
In un altro contesto, certamente prescindendo da questi
interessi, era da continuare sulla strada del contenzioso nei
confronti dello Stato, perché uno Stato che si accorge, dopo tre
leggi, di avere visto lesionato il principio di leale
collaborazione fra Stato e regione, per me non è uno Stato
credibile, quanto meno qui lo Stato si sente leso, a seconda
dell'interpretazione che i governi hanno sulle leggi che le regioni
producono. Mi resta quindi poco da aggiungere, salvo un dettaglio
di ordine tecnico, vale a dire c'è uno spostamento delle date in
quanto questa opzione dovrà essere fatta entro il 30 giugno 2002,
perché il 31 dicembre non era più un termine ammissibile.
Mi riservo di fare altre considerazioni in sede di replica.
Président
La discussion est ouverte.
La parole à la Conseillère Squarzino Secondina.
Squarzino (PVA-cU)
Il mio intervento vale anche come
dichiarazione di voto.
La legge precedente noi non l'avevamo votata, perché non
affrontava in modo globale, complessivo e definitivo - se così
possiamo dire - la questione del passaggio fra i vigili del fuoco
del Corpo valdostano e quelli del Corpo nazionale. L'impostazione è
di tipo settoriale, nel senso che si sceglie di disciplinare con
legge ogni intervento, cioè bisogna intervenire con una modifica
legislativa per ogni caso di possibile passaggio di Vigili del
fuoco dal Corpo regionale a quello statale.
Ciò comporta il proliferarsi delle norme e quindi la possibilità
che viene data al Governo - non allo Stato, collega Cerise - di
intervenire su ogni disegno di legge. Avevamo chiesto allora - e
rinnoviamo la nostra richiesta ancora adesso - di prendere i dovuti
contatti con l'amministrazione statale perché si giunga ad un
accordo complessivo, per cui sia mantenuta aperta la possibilità di
passaggi dal Corpo nazionale a quello regionale, e viceversa.
Abbiamo altri casi, ad esempio quello della scuola, in cui questo
passaggio è possibile; perché non garantire la stessa possibilità
al Corpo forestale? In questo modo i nuovi casi, che costringono il
Consiglio regionale a rincorrere, di data in data, le situazioni
diverse che si vengono a creare, verrebbero ad essere
annullati.
Président
La parole au Conseiller Frassy.
Frassy (FI)
Brevemente, anche perché non ci resta che
richiamare le motivazioni sostanziali che ci avevano portato ad
astenerci sul precedente disegno di legge, motivazioni che in parte
sono già state espresse da chi mi ha preceduto e che per brevità
eviterò di richiamare, se non limitandomi a dire che al di là delle
valutazioni di carattere generale, anche da un punto di vista di
quelle che sono valutazioni forse di tecnica legislativa, che però
vuol dire anche chiarezza legislativa, essendo la legge oggetto di
modifica formata da soli sei articoli e la legge in esame ha due
articoli, forse sarebbe stato più utile, per chiarezza e per
reperimento delle fonti successivamente, abrogare quella legge e
riscriverla nella sua interezza, in maniera tale che questa materia
avesse uno sviluppo organico.
Da due anni, invece, siamo nella situazione di gestire i Vigili
del fuoco, in quanto sono passati sotto le competenze regionali, e
in due anni abbiamo già collezionato tre norme di legge che
regolamentano i dettagli e la sostanza di gestione di questo
comparto.
Non concordiamo sul meccanismo della proroga in legge, perché
abbiamo la sensazione - lo abbiamo già detto e lo ribadiamo - che
quanto prima arriverà la quarta leggina per modificare nuovamente i
termini.
Sarebbe stato utile che questi termini rimanessero aperti e che
entro un'ipotesi di trenta, sessanta, novanta giorni dalla scadenza
del distacco, il meccanismo fosse stato automatico, fatta salva la
verifica di disponibilità dei posti in organico e il placet
dell'amministrazione di provenienza: per questi motivi che ci
asteniamo.
Président
Y a-t-il d'autre requêtes d'intervention?
Le débat est clos. Déclarations de vote?
On passe à l'examen de loi, article par article.
Je soumets au vote l'article 1
er
:
Conseillers présents: 31
Votants: 26
Pour: 26
Abstentions: 5 (Beneforti, Curtaz, Frassy, Lattanzi, Squarzino
Secondina)
Le Conseil approuve.
Je soumets au vote l'article 2:
Conseillers présents: 31
Votants: 26
Pour: 26
Abstentions: 5 (Beneforti, Curtaz, Frassy, Lattanzi, Squarzino
Secondina)
Le Conseil approuve.
Je soumets au vote la loi dans son ensemble:
Conseillers présents: 32
Votants: 27
Pour: 27
Abstentions: 5 (Beneforti, Curtaz, Frassy, Lattanzi, Squarzino
Secondina)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK