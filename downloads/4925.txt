Consiglio Regionale della Valle d'Aosta - Oggetto del Consiglio n. 646 del 25 novembre 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 646 del 25 novembre 1982 - Resoconto
OGGETTO N. 646/VII - DISEGNO DI LEGGE CONCERNENTE:
"FINANZIAMENTI INTEGRATIVI REGIONALI NEL SETTORE DELL'EDILIZIA
RESIDENZIALE PUBBLICA".
PRESIDENTE:
Colleghi Consiglieri, dopo la dichiarazione
del Consigliere Tonino, di ritiro della proposta di legge regionale
n. 437, il Consiglio prende atto del ritiro di questa proposta e
passa ad esaminare l'articolato del disegno di legge n. 448.
Do lettura dell'art. 1.
Art. 1
(Istituzione fondo integrativo regionale)
Ad integrazione dei finanziamenti attribuiti alla Regione
Autonoma Valle d'Aosta ai sensi della vigente legislazione
nazionale nel settore della edilizia residenziale pubblica
convenzionata agevolata, è istituito un fondo regionale, destinato
a concorrere alla copertura delle quote di ammortamento dei mutui a
carico dello Stato, eccedenti le disponibilità assegnate alla
Regione. Detto fondo è finalizzato in particolare a far fronte ai
maggiori oneri derivanti dall'aumento del costo del denaro nel
periodo intercorrente tra la localizzazione degli interventi e
l'entrata in ammortamento dei mutui e alla maggiore onerosità delle
rate iniziali dei mutui indicizzati.
PRESIDENTE:
Se nessuno chiede la parola, metto in
approvazione l'art. 1 nel testo suddetto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE
: Do lettura dell'art. 2.
Art. 2
(Dotazione del fondo)
La dotazione del fondo di cui al precedente art. 1 è
stabilita per l'esercizio 1982 in lire 195.000.000 ed è
suscettibile di successive integrazioni in relazione all'ammontare
dei contributi pubblici afferenti le rate di ammortamento dei mutui
agevolati.
PRESIDENTE:
Se nessuno chiede la parola metto in
approvazione l'art. 2 nel testo suddetto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Do lettura dell'art. 3.
Art. 3
(Programma straordinario per le cooperative)
Atteso che ai maggiori oneri relativi all'edilizia agevolata
si fa fronte con il fondo di cui al precedente art. 1, il
finanziamento di cui al 4° comma dell'art. 1 del D.L. 23 gennaio
1982, n. 9 convertito con modificazioni nella legge 25 marzo 1982,
n. 94, attribuito alla Regione Autonoma Valle d'Aosta nella misura
di £ 253.000.000 con Decreto del Ministero dei Lavori Pubblici 13
aprile 1982, n. 1441/AG, è destinato ad un programma straordinario
di edilizia agevolata, finalizzato alla costruzione o al recupero
di abitazioni da assegnare ai soci di cooperative edilizie.
La localizzazione degli interventi e la scelta dei soggetti è
attuata contestualmente alla approvazione definitiva del progetto
biennale 1982-83.
PRESIDENTE
: Se nessuno chiede la parola, metto in
approvazione l'art. 3 nel testo suddetto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Do lettura dell'art. 4.
Art. 4
(Mutui individuali agevolati)
Per il concorso nel pagamento degli interessi sui mutui
agevolati da concedere a privati singoli o associati è impegnata
per l'anno 1982 la somma di £. 2.000.000.000.
Le modalità e le norme regolanti la concessione dei mutui di
cui al precedente comma saranno disciplinate da apposite
disposizioni legislative da emanare entro novanta giorni dalla data
di entrata in vigore della presente legge.
PRESIDENTE:
Se nessuno chiede la parola, metto in
approvazione l'art. 4 nel testo suddetto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Do lettura dell'art. 5.
Art. 5
(Contributo per acquisizione immobili)
Al fine di favorire l'intervento pubblico nel recupero
urbanistico del quartiere Cogne di Aosta è concesso al Comune
un
contributo in
conto capitale per l'acquisizione
degli immobili, da destinare prevalentemente alla realizzazione di
interventi di edilizia residenziale pubblica sia sovvenzionata che
convenzionata ai sensi dell'art. 35 della legge 22 ottobre 1971, n.
865 o degli articoli 7 e 8 della legge 28 gennaio 1977, n.
10.
PRESIDENTE:
Do lettura dell'emendamento presentato dal
Consigliere Tonino, concernente l'art. 5 del disegno di legge n.
448.
Sopprimere le parole "...o degli articoli 7 e 8 della legge 28
gennaio 1977, n. 10".
PRESIDENTE
: Il Consigliere Tonino mantiene
l'emendamento?
La parola al Consigliere Tonino; ne ha facoltà.
TONINO - (P.C.I.):
Manteniamo l'emendamento perché le
argomentazioni che sono state sollevate ultimamente, anche
dall'Assessore ai Lavori Pubblici, non sono assolutamente
convincenti.
Il convenzionamento con le imprese è un convenzionamento che si
può fare con l'art. 35 della legge n. 865.
Io non conosco un solo convenzionamento fatto in Valle d'Aosta,
con la legge n. 10, prima di tutto perché questa maggioranza e
questa Giunta non hanno mai fatto la convenzione tipo e poi perché,
in genére, il convenzionamento si fa per favorire determinate
categorie di cittadini. Per il resto, ci sembra un convenzionamento
che, nella realtà, non ha una pratica attuazione se non quella,
ripeto, di non pagare la seconda parte degli oneri. Visto allora
che il convenzionamento con le imprese è possibile con la
convenzione dell'art. 35, non comprendiamo il perché dell'altro
convenzionamento, nel quale, anzi, vediamo il pericolo che fondi
pubblici, destinati ad acquisire un grosso patrimonio immobiliare,
possano essere, con il convenzionamento degli artt. 7 e 8 della
legge n. 10, destinati e ceduti a cittadini che non hanno i
requisiti necessari, come quei cittadini appunto con redditi
elevati e possessori di altre case.
Noi vorremmo evitare una cosa del genere. Crediamo che facendo
così, non sia andare contro il principio dell'autonomia del Comune,
ma sia un doveroso indirizzo che noi riteniamo di dovere dare.
PRESIDENTE
: Viene messo in approvazione l'emendamento
presentato dal Consigliere Tonino.
ESITO DELLA VOTAZIONE
Presenti: 26
Votanti: 25
Astenuti: 1 (Minuzzo)
Favorevoli: 7
Contrari: 18
Il Consiglio non approva
PRESIDENTE:
Metto in approvazione l'articolo 5 nel testo
suddetto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Do lettura dell'art. 6.
Art. 6
(Condizioni per l'erogazione del contributo)
L'ammontare del finanziamento di cui al precedente art. 5 è
stabilito per l'anno 1982 in lire 3.000.000.000 e la relativa
erogazione è subordinata:
- alla stipula di un accordo, tra il Comune e l'Ente
proprietario degli immobili da recuperare, che preveda
l'acquisizione, anche graduale, dell'intera parte di quartiere
oggetto di recupero;
- alla approvazione, da parte del Comune, di un piano di
recupero che quantifichi il costo globale dell'intervento e
definisca la quota di volumi a destinazione abitativa;
- alla redazione di un programma generale di intervento
recante indicazioni circa il tipo di intervento e le relative
modalità di attuazione con particolare riferimento ai tempi e alla
sistemazione abitativa provvisoria e definitiva degli attuali
abitanti.
La Giunta regionale è autorizzata alla concessione del
contributo di cui al
primo comma, con facoltà di erogazione
diretta al cedente.
PRESIDENTE:
Do lettura degli emendamenti presentati dal
Consigliere Tonino concernenti l'art. 6.
Em. n. 1 - art. 6
Al primo alinea sostituire le parole "...dell'intera parte del
quartiere oggetto di recupero" con "...l'intero quartiere".
Em. n. 2 - art. 6
Sopprimere il secondo alinea.
PRESIDENTE:
Do lettura dell'emendamento presentato dai
Consiglieri Nebbia, De Grandis e Tamone, concernente l'articolo
6.
Gli ultimi due alinea del primo comma dell'art. 6 sono
sostituiti dal seguente unico alinea: "all'approvazione, da parte
del Comune, di un programma generale di intervento che ne
quantifichi il costo globale, che definisca la quota di volumi a
destinazione abitativa e che rechi indicazioni circa il tipo di
intervento e le relative modalità di attuazione, con particolare
riferimento ai tempi ed alla sistemazione abitativa provvisoria e
definitiva degli attuali abitanti."
PRESIDENTE:
La parola al Consigliere Tonino; ne ha
facoltà.
TONINO - (P.C.I.):
Ho già anticipato che per quanto
riguarda la seconda parte del nostro emendamento e cioè la
soppressione del 2° alinea, il risultato che si ottiene con
l'emendamento presentato dal Consigliere Nebbia è analogo per cui
ci va bene.
Manteniamo invece la prima parte dell'emendamento, nel senso che
quando si parla di intero quartiere, è nostra intenzione dare il
senso della dimensione. Questa, ripeto, è un'altra questione di
indirizzo che non è pregiudiziale alla conclusione della
trattativa.
PRESIDENTE:
Viene quindi ritirato il 2° emendamento
dell'art. 6 cioè la soppressione del 2° alinea.
La parola all'Assessore ai Lavori Pubblici Borbey; ne ha
facoltà.
BORBEY - (D.C.):
Come ho già detto abbiamo accettato
l'emendamento dei Consiglieri Nebbia, De Grandis e Tamone che
letteralmente quando si parla di piano di recupero in base alla 457
si dice piano in dettaglio, ma non era nostra intenzione dire
"piano in dettaglio" ma bensì una quantificazione di costo globale
di definizione di quota di volumi abitativi.
Anche per questo emendamento del Consigliere Tonino, se noi
andiamo a vedere, letteralmente "intero quartiere" vuol dire
"intero quartiere", mentre sappiamo benissimo che non è così,
perché senz'altro, una piccola parte rimarrà fuori.
Lasciamo quindi al Comune di Aosta ampia disponibilità poiché
dicendo "intero quartiere" significa dire al Comune di Aosta che
non è autorizzato a prendere l'acconto se in futuro, rimanesse
esclusa una volumetria anche minima.
PRESIDENTE:
Metto in approvazione il 1° emendamento
presentato dal Consigliere Tonino concernente l'art. 6.
ESITO DELLA VOTAZIONE
Presenti: 26
Votanti: 8
Favorevoli: 7
Contrari: 1
Astenuti: 18 (Andrione, Borbey, Bordon, Chabod, Clusaz, Faval,
Fosson, Lanièce, Lanivi, Lustrissy, Mappelli, Minuzzo, Nebbia,
Ricco, Rolando, Tamone, Viglino e Voyat)
Il Consiglio non approva
PRESIDENTE
: Essendo stato ritirato il 2° emendamento
presentato dal Consigliere Tonino, metto in approvazione
l'emendamento presentato dai Consiglieri Nebbia, De Grandis,
Tamone.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 6 nel testo
emendato.
Art. 6
(Condizioni per l'erogazione del contributo)
L'ammontare del finanziamento di cui al precedente art. 5 è
stabilito per l'anno 1982 in
lire 3.000.000.000 e la
relativa erogazione è subordinata:
- alla stipula di un accordo, tra il Comune e l'Ente
proprietario degli immobili da recuperare, che preveda
l'acquisizione, anche graduale, dell'intera parte di quartiere
oggetto di recupero;
- all'approvazione, da parte del Comune, di un programma
generale di intervento che ne quantifichi il costo globale, che
definisca la quota di volumi a destinazione abitativa e che rechi
indicazioni circa il tipo di intervento e le relative modalità di
attuazione, con particolare riferimento ai tempi ed alla
sistemazione abitativa provvisoria e definitiva degli attuali
abitanti.
La Giunta regionale è autorizzata alla concessione del
contributo di cui al primo comma, con facoltà di erogazione diretta
al cedente.
PRESIDENTE:
Metto in approvazione l'articolo 6 nel testo
emendato.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 7.
Art. 7
(Finanziamento)
Gli oneri di complessive lire 5.195.000.000 derivanti
dall'applicazione degli articoli 2, 4 e 6 della presente legge
graveranno:
- per lire 195.000.000 sull'istituendo capitolo n. 25620
"Intervento regionale straordinario per la copertura di maggiori
oneri di edilizia convenzionata ed agevolata" - Legge 5 agosto
1978, n. 457 - art. 36; Legge 15 febbraio 1980, n. 25 - art. 9;
Legge regionale;
- per lire 2.000.000.000 sull'istituendo capitolo n.
25255 "Contributi in
conto interessi per mutui nel
settore dell'edilizia economica popolare" Legge regionale
- per lire 3.000.000.000 sull'istituendo capitolo n. 22762
"Contributi per l'acquisizione ed il recupero urbanistico ed
edilizio nel quartiere Cogne in Comune di Aosta.
Per l'esercizio 1982 alla copertura delle spese di cui al
precedente comma si fa fronte:
- per lire 195.000.000 mediante riduzione di pari somma del
capitolo 50050 "Fondo globale di spese per l'adempimento di
funzioni normali" del bilancio di previsione della Regione per
l'esercizio 1982;
-per lire 5.000.000.000 mediante riduzione di pari somma dal
Capitolo 50150 "Fondo globale di spese per ulteriori programmi di
sviluppo" del bilancio di previsione della Regione per l'esercizio
1982.
PRESIDENTE:
Metto in approvazione l'articolo 7 nel testo
suddetto.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 8.
Art. 8
(Variazioni di bilancio)
Al bilancio di previsione della Regione per l'esercizio
finanziario 1982 sono apportate le seguenti variazioni:
PARTE SPESA
Variazioni in diminuzione
Cap. 50050 - Fondo globale per il finanziamento di spese per
l'adempimento di funzioni normali (Spese di investimento)
£ 195.000.000
Cap. 50150 - Fondo globale per il finanziamento di spese per
ulteriori programmi di sviluppo (Spese di investimento)
£ 5.000.000.000
Totale in diminuzione £ 5.195.000.000
Variazioni in aumento
2.1. Interventi a carattere generale
Programma 2.1.1. Finanza locale
Cap. 22762 - (di nuova istituzione) Contributi per
l'acquisizione ed il recupero urbanistico ed edilizio del quartiere
Cogne in Comune di Aosta
£ 3.000.000.000
Settore 2.2.1. - Assetto del Territorio e Tutela
dell'ambiente
Programma 2.2.1.02 Interventi per l'edilizia abitativa
Cap. 25255 - (di nuova istituzione) Contributi in conto
interessi per mutui nel settore dell'edilizia economica
popolare
Legge regionale
£ 2.000.000.000
Cap. 25620 - (di nuova istituzione) Intervento regionale
straordinario per la copertura di maggiori oneri di edilizia
convenzionata ed agevolata
Legge 5 agosto 1978, n.
25 -
art. 9
Legge regionale
£ 195.000.000
Totale in aumento £ 5.195.000.000
PRESIDENTE:
Metto in approvazione l'articolo 8 nel testo
suddetto.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 9 relativo
all'urgenza.
Art. 9
La presente legge è dichiarata urgente ai sensi del terzo
comma dell'articolo 31 dello Statuto speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Metto in approvazione l'articolo 9 nel testo
suddetto.
ESITO DELLA VOTAZIONE
Presenti: 28
Votanti: 28
Maggioranza: 18
Favorevoli: 28
Il Consiglio approva all'unanimità
PRESIDENTE:
Se non ci sono dichiarazioni di voto, il
Consiglio è chiamato a pronunciarsi sul complesso della legge per
votazione segreta.
VOTAZIONE SEGRETA
ESITO DELLA VOTAZIONE
Presenti: 29
Votanti: 29
Favorevoli: 28
Contrari: 1
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK