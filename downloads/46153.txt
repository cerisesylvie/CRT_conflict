Consiglio Regionale della Valle d'Aosta - Oggetto del Consiglio n. 2619 del 13 luglio 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENERGIA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2619 del 13 luglio 2023 - Resoconto
OGGETTO N. 2619/XVI - Ritiro di mozione: "Relazione alla IV
Commissione consiliare permanente in merito all'evoluzione
dell'aumento del costo dell'energia e del gas nella nostra
regione".
Bertin (Presidente) -
Punto n. 13 all'ordine del giorno.
Consigliere Aggravi chiede la parola per illustrare la mozione, ne
ha facoltà.
Aggravi (LEGA VDA) -
In realtà non voglio prendere troppo
tempo, considerato anche il fatto che è il quarto Consiglio che
questa mozione decanta all'interno dell'ordine del giorno. È una
mozione che nasceva, se non erro, a seguito di una serie, di due
interrogazioni; giustamente si citavano due interrogazioni con
risposta immediata iscritte all'ordine del giorno del Consiglio del
10 maggio 2023, appunto sul tema dei costi dell'energia.
All'epoca c'era poi stato anche un primo incontro più di natura
informale sul piano energetico ambientale regionale in seguito al
quale poi è partita la consultazione pubblica, su cui ci sarà un
iter non dico complicato ma che prenderà anche del tempo e su cui
la Commissione consiliare ovviamente si dovrà esprimere dopo la
prima cernita del lavoro che stanno facendo gli uffici sulle
osservazioni a cui, tra l'altro, anche il mio gruppo ha cercato di
fornire un contributo come hanno fatto anche altri gruppi.
L'impegnativa della mozione era quella di chiedere all'Assessore
competente in materia di energia di aggiornare la quarta
Commissione consiliare sull'evoluzione dell'aumento del costo
dell'energia e del gas nella nostra Regione anche con il
coinvolgimento degli attori già a suo tempo coinvolti nelle
audizioni del febbraio 2022. Si richiamava una serie di audizioni
già fatte in quarta Commissione per l'illustrazione, appunto, dei
documenti di analisi sui consumi energetici e dell'impatto
dell'aumento del costo dell'energia del gas nella nostra regione
con la partecipazione dei principali attori coinvolti.
Io farei una proposta all'Assessore competente, poi veda lei, e
la faccio anche al Presidente della Quarta, che poi è colui che
organizza le audizioni: se questo impegno può essere ricondotto
nell'ambito, come io immagino, dell'audizione che verrà fatta anche
con le Partecipate regionali di riferimento nell'ambito del piano
energetico ambientale regionale e quindi dedicare una parte, al di
là dei contenuti del piano, anche per poter aggiornare i dati che
erano stati presentati e discussi nell'ambito delle audizioni del
febbraio 2022; in tal caso io ritirerò questa mozione.
Penso che sia una richiesta che non abbia nulla di complicato e
particolare e che permetta anche di avere un tempo congruo,
considerato che, come penso, le audizioni legate al piano
energetico ambientale arriveranno poi quando effettivamente il
lavoro di verifica delle osservazioni sarà terminato.
Questa è la mia proposta: aspetto di capire che cosa voglia fare
il Governo.
Presidente -
La discussione generale è aperta. Si è
prenotato l'assessore Bertschy, ne ha facoltà.
Bertschy (AV-VdA Unie) -
Non ci sono particolari problemi
ad accogliere la mozione, magari precisando, senza emendarla, che
noi possiamo dare un contributo abbastanza fattivo sui costi
dell'energia e molto meno sui costi del gas. Ci sarebbe poi tutto
il tema relativo ancora alle altre energie, però ci impegniamo, un
po' come abbiamo fatto in passato, a coinvolgere le maggiori
società, sia di produzione che di distribuzione, per aggiornare
quelle analisi fatte ai tempi. Rispetto al gas appunto, essendo i
soggetti coinvolti più di uno e non dipendendo ovviamente dalla
possibilità nostra andare a fare eventuali lavori di collaborazione
con le società che erogano e distribuiscono gas, gas metano in
particolare, diventa un po' più complicato, però noi accogliamo
l'impegno. Sulle modalità, ci si metterà d'accordo nei prossimi
giorni. Il piano energetico regionale arriverà a settembre, in
autunno, dopo aver risposto alle osservazioni e quindi abbiamo il
tempo di organizzare questo incontro.
Intanto noi daremo mandato almeno sulla prima parte, rispetto ai
costi di energia, di aggiornare questi dati, e cercheremo di fare,
per le competenze e anche le possibilità che ci sono, un
aggiornamento sui costi del gas.
Presidente -
La mozione è pertanto ritirata.
Il Consiglio prende atto del ritiro.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK