Consiglio Regionale della Valle d'Aosta - Oggetto del Consiglio n. 810 del 10 luglio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
Edilizia pubblica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 810 del 10 luglio 2019 - Resoconto
OGGETTO N. 810/XV - Interpellanza: "Applicazione della
clausola della decadenza dei contratti per gli assegnatari di
alloggi di edilizia residenziale colpiti da provvedimenti
dell'autorità giudiziaria".
Rini
(
Presidente) -
Passiamo al punto n. 9.11
dell'ordine del giorno. Per l'illustrazione, la parola al collega
Manfrin.
Manfrin (LEGA VDA) -
Mi permetta solo un piccolo
incipit
. Anche a me sarebbe piaciuto andare alla
celebrazione della Festa del Corpo della Polizia penitenziaria,
prendo atto che qualcuno è legittimato e altri no.
Presidente -
Collega Manfrin, è legittimato chiunque
voglia partecipare. In qualità di Presidente del Governo, credo sia
tenuto a presenziare. Anch'io avrei avuto piacere di andare ma se
lei, collega, ha intenzione di andare, può tranquillamente andare,
le sue iniziative vengono rinviate.
Manfrin (LEGA VDA) -
Proprio per evitare il rinvio delle
iniziative.
Andiamo nel merito dell'interpellanza. Come ricordiamo tutti, in
quest'aula è stato recentemente trattato il tema della decadenza
dall'assegnazione degli alloggi di edilizia residenziale pubblica.
Pare a distanza di così poco tempo, ma avendo visto quello che è
accaduto, di essere stato quasi profetico visto appunto l'insorgere
del caso di "malAosta" che ha evidenziato in tutta la sua virulenza
la presenza negli alloggi di persone che, se verrà confermato
chiaramente dalla verità processuale quanto emerso dalle indagini,
quell'alloggio non lo meritavano per niente.
Cominciamo col dire una cosa. La decadenza dagli alloggi se si
utilizzano per delinquere o si rappresenta un pericolo sociale non
è facoltativa, come il Sindaco di Aosta ha lasciato intendere,
bensì, essendo una legge regionale, essa deve essere applicata e
fatta rispettare. Detto questo, veniamo al caso concreto. Mi spiace
dovermi richiamare sempre alla mia precedente esperienza politica,
ma a volte ci viene in soccorso. A febbraio 2016 ricevetti una
segnalazione e cominciai ad approfondire uno strano caso di
occupazione abusiva. Questo caso riguarda uno degli arrestati del
caso di malAosta, di cui ovviamente non farò il nome. Le risposte
alle richieste di informazioni arrivarono a maggio ed evidenziarono
che il misteriosissimo signor
omissis
era risultato
assegnatario di un alloggio presso il Quartiere Cogne fin dal 1998
e aveva accumulato dal 1998 ad allora, 2016, una situazione
debitoria di 23.498,39 euro, quindi non aveva mai pagato il canone
di affitto da quando aveva avuto l'alloggio assegnato fino a quel
momento. La legge n. 3/2013 sulla morosità è molto chiara,
all'articolo 44, "Risoluzione del contratto per morosità", si dice:
"
la morosità superiore a quattro mesi nel pagamento del canone
di locazione o nel rimborso delle spese dirette o indirette per i
servizi prestati all'inquilino è causa di risoluzione del
contratto, previa intimazione scritta dell'ente gestore di
adempiere entro 60 giorni col pagamento della somma dovuta e dei
relativi interessi al tasso legale
". C'erano quindi tutti gli
estremi per mandarlo via, non so quali passi siano stati compiuti
ma nulla è stato fatto. Questo è incidentale, nonostante però vi
fosse questa previsione, ovvero la decadenza per morosità, e
appunto le norme fossero molte chiare: il signore o la signora in
questione tra il 2015 e 2016 aveva beneficiato addirittura di un
cambio di alloggio, ovviamente palesemente illegittimo non avendo
mai pagato un solo euro di affitto. Io già non pago l'affitto di
casa mia, addirittura chiedo la mobilità in un altro alloggio più
grande e mi viene concesso pur non avendo mai pagato l'affitto. A
questo punto si arriva direttamente alla farsa perché non solo si
beneficia di un nuovo alloggio, ma si occupa abusivamente quello
vecchio. Questo simpatico assegnatario prima non paga l'affitto dal
1998 fino a quel momento, poi chiede l'assegnazione di un nuovo
alloggio e, una volta ottenuto, sapete cosa fa? Lascia suo figlio
nel vecchio alloggio che lo occupa abusivamente. Su questo punto la
legge è chiarissima, articolo 42 "Decadenza dall'assegnazione",
sempre legge n. 3/2013: "
la decadenza dall'assegnazione è
dichiarata dall'ente gestore nei casi in cui l'assegnatario o i
componenti il nucleo familiare... g) non abbiano rilasciato
l'alloggio di edilizia residenziale pubblica precedentemente
occupato a titolo di locazione, qualora beneficiari di una nuova
assegnazione o destinatari di un provvedimento di cambio di
alloggio
". La previsione di legge quindi è chiara.
Evidentemente sollecitati a quel punto gli uffici comunali della
mia interrogazione si muovono e il 9 giugno avviano la procedura di
decadenza dall'assegnazione, intimando di liberare l'alloggio entro
30 giorni. L'illustre occupante abusivo non si scompone e, con una
lettera che arriva oltre un mese dopo, il 13 luglio, rammaricandosi
di non aver potuto trovare una soluzione "pacifica e accomodante" -
cioè io occupo abusivamente un alloggio ma non sono riuscito a
trovare una soluzione pacifica e accomodante ?, chiede la proroga
di 60 giorni, dopo essere già in ritardo, scrivendo questa supplica
all'altrettanto illustre allora Assessore Sorbara. Tale proroga, in
spregio a qualsiasi legge, deve essergli stata concessa, non lo
sappiamo, ma a settembre lui si trova ancora lì. A quel punto
formulo una nuova interrogazione al Consiglio comunale i primi di
settembre a cui, prima ancora che venga discussa in aula, viene
fatto seguire un nuovo provvedimento di decadenza in data 8
settembre dove si intima l'APS di concludere il procedimento di
decadenza entro 30 giorni. Durante la seduta del 21 e 22 settembre
2016 mi vengono fornite ampie e circostanziate rassicurazioni sulla
decadenza dello stesso sempre dall'Assessore Sorbara, senonché
vengo in possesso di una
mail
del 24 ottobre in cui lo
stesso Ufficio casa chiede all'APS se l'alloggio sia stato
liberato, poiché in caso contrario si sarebbe dovuto procedere con
la decadenza. L'APS risponde che nessuno ha liberato alcunché e
siamo quindi a quattro mesi dalla scadenza dell'
ultimatum
dato dal Comune di Aosta. Bontà sua, finalmente il 9 novembre 2016
arriva l'ordinanza di rilascio dell'alloggio ma, sentite bene, non
l'ordinanza di rilascio dell'alloggio concesso illegittimamente, io
ritengo, e mai utilizzato, ma solo di quello occupato
abusivamente.
La legge quindi dice: "se tu sei assegnatario di un alloggio in
nuova procedura di mobilità e il tuo alloggio di prima non lo
rilasci - chiaramente si specifica l'assegnatario o un componente
il nucleo familiare, e questo è un componente del nucleo familiare
- se tu occupi abusivamente un alloggio e non lo rilasci, decadi. A
mesi di distanza il Sindaco arriva e fa una procedura di decadenza
dall'alloggio occupato abusivamente. Mi pare pacifico che
l'alloggio occupato abusivamente debba essere liberato, la
procedura di decadenza andava fatta invece dell'alloggio nuovo,
perché l'inquilino chiaramente non aveva rispettato la legge n.
3/2013, quindi dire che doveva lasciare quell'alloggio è
sicuramente pleonastico.
Tutto questo accade a mia insaputa, poiché tratto in inganno
dalle informazioni fornite in aula del Consiglio comunale di Aosta,
ovviamente. Immaginate quindi la mia sorpresa quando alla fine di
tutta questa storia, io, convinto che questa persona fosse stata
finalmente cacciata di casa, mi ritrovo questo qui protagonista
della vicenda di "MalAosta", o questa qui. Una persona che avrebbe
dovuto essere cacciata di casa nel 2016 si trovava ancora in casa
nel 2019. La mia prima domanda è stata: che cosa ci fa quello
ancora lì? La seconda è stata: quante famiglie per bene, con figli
a carico magari, non hanno un tetto sopra la testa e languono nella
graduatoria mentre delinquenti e prevaricatori si sollazzano grazie
alle proprietà pubbliche?
Venendo quindi a questa interpellanza, siccome l'acquisizione
del patrimonio immobiliare del Comune di Aosta da parte della
Regione è molto recente e risulta necessario comprendere chi e come
debba intervenire al più presto su questa situazione tramite questa
interpellanza, Assessore, le chiedo: "
quanti dei destinatari dei
summenzionati provvedimenti - quelli di "MalAosta" - siano
assegnatari o componenti di nucleo assegnatario ERP o di emergenza
abitativa; quale sia l'organo competente a rilevare e dichiarare
decaduti i contratti di assegnazione; se sia intenzione
dell'Amministrazione dare corso alla decadenza dei contratti di cui
all'articolo 42, lettera g), della legge regionale 3/2013
".
Ovviamente, purtroppo, il Regolamento del Consiglio regionale
non ci permette di allegare documentazione alle nostre iniziative,
altrimenti avrei fornito a tutti i Consiglieri un'ampia
documentazione che fa parte sia di atti di accesso agli atti, sia
di interrogazioni a risposta scritta, sia di interrogazioni
consiliari al Comune di Aosta, sia anche di ordinanze che sono
chiaramente rilevabili sul sito del Comune ma che purtroppo sono
coperte da segreto istruttorio. Sono disponibilissimo però a
fornire tutta questa documentazione all'Assessore e a chiunque ne
farà richiesta in maniera da poter inquadrare la persona e far
rispettare la legge.
Presidente -
Per la risposta, la parola all'Assessore
Borrello.
Borrello (SA) -
La tematica è alquanto complessa e lei
nella sua interrogazione, che fa seguito ad altre iniziative che
lei ha prodotto, ha approfittato... e correttamente e onestamente
si è riferito a una discussione incardinata al Comune di Aosta,
perché è opportuno anche andare a definire le responsabilità e le
competenze in capo all'ente che ha la competenza per quanto
riguarda la gestione del patrimonio pubblico. Ribadiamo che, per
quanto riguarda l'Amministrazione regionale, proprio in virtù di un
accordo di programma circa l'avvenuto passaggio del patrimonio di
edilizia residenziale pubblica dal Comune in gestione APS alla
Regione in gestione ARER avvenuto nel 2018, io posso parlare in
quanto rappresentante dell'Amministrazione regionale per quanto di
competenza rispetto all'anno di decorrenza, quindi dal 2018 a
oggi.
Per quanto riguarda tutte le discussioni e le argomentazioni che
lei ha prodotto - e sono agli atti delle Amministrazioni competenti
-, non entro nel merito, questo è utile anche per far capire a
coloro che sono meno avvezzi alla materia che, per quanto riguarda
l'argomento dell'interpellanza - l'ho già detto più volte ma siamo
già in linea rispetto a questo tipo di indirizzo -, è opportuno
ribadire che la competenza e i relativi atti di decadenza con
procedure e tempistiche prestabilite dalla legge, la legge n.
3/2013, sono in capo all'ente proprietario o che gestisce le
assegnazioni. A oggi pertanto l'Amministrazione regionale non è
competente in materia ma in virtù - e ne abbiamo parlato - ci sarà
anche un'ulteriore piccola modifica di legge nella prossima
omnibus
, ma, in virtù della modificazione che abbiamo
prodotto al fine di poter gestire il patrimonio e il bando
regionale, diventerà di competenza regionale a partire dal 2020. In
quel momento sarà l'Amministrazione regionale per conto del proprio
ente gestore ARER che potrà intervenire per quanto riguarda le
procedure di decadenza. Queste procedure verranno attuate dall'ente
gestore o dall'Amministrazione competente, quindi tutti i casi che
lei ha citato sono ancora in capo all'Amministrazione comunale, che
faranno l'istruttoria, provvederanno anche nel caso in cui ci fosse
ARER dal 2020 in poi, ma l'ordinanza di decadenza, qualora non
vengano recepite rispetto all'ente gestore, deve essere
obbligatoriamente fatta dall'ufficiale di governo territorialmente
competente. L'istruttoria dal 2020 in poi quindi sarà fatta
dall'ARER e l'ordinanza di decadenza deve essere fatta dal Sindaco,
lo prevede la legge nazionale giustamente, perché l'ufficiale di
governo territorialmente competente è il Sindaco. L'ARER istruisce
la pratica per un alloggio nel comune di Aosta, non viene recepita
questa procedura di decadenza, l'ordinanza va fatta dal Sindaco di
Aosta. Qualora l'alloggio sia a Verrès, l'ordinanza sarà fatta dal
Sindaco di Verrès, questo ovviamente per quanto riguarda gli
ufficiali di governo.
Abbiamo richiesto comunque all'ARER l'informazione sulla vicenda
da lei citata nelle premesse. Con nota del 1° luglio l'ARER
riferisce che "
non è pervenuta a questa azienda
- in virtù
del fatto che ancora non è in capo all'azienda, quindi dobbiamo
riferirci ad altri enti e altre attività -
alcuna comunicazione
da parte dell'autorità giudiziaria di nuclei assegnatari di alloggi
di edilizia residenziale, né di nuclei assegnatari di alloggi di
emergenza abitativa
". Nella stessa
mail
ci ha altresì
informato che il Presidente dell'ARER, in applicazione a quanto
deciso da questo Consiglio regionale, ha mandato una nota al
Presidente del Tribunale di Aosta. Ho detto e ho dichiarato più
volte anche agli organi di stampa, io sono in linea per aumentare i
livelli di controlli per coloro che sono assegnatari di un bene
pubblico perché, come ho sempre detto - e lo ribadisco anche in
questa sede -, il diritto alla casa è sacrosanto, sancito dalla
Costituzione, ma è altrettanto sacrosanto il rispetto del bene
pubblico. Abbiamo quindi approvato la mozione, se ricordate,
all'interno di questo Consiglio regionale in data 22 maggio scorso,
con una
mail
per le vie brevi ho trasmesso la mozione al
Presidente dell'ARER e l'ho trasmessa ufficialmente il 20 giugno
chiedendo di interagire con il Presidente del Tribunale di Aosta.
Il Presidente dell'ARER mi ha mandato copia della lettera che è
stata mandata al Tribunale di Aosta, ovviamente, qualora lei abbia
necessità, mi formulerà un 116 in tal senso, dove noi chiediamo una
collaborazione con una procedura da concordare col Tribunale al
fine di andare a capire quali sono gli assegnatari che hanno
commesso nel contesto di sentenze in giudicato dei reati che
possono rientrare nell'articolo 42 della legge n. 3/2013 ai fini
della procedura di decadenza di cui sopra. La normativa inoltre
prevede la decadenza dell'assegnazione completa, previo parere
obbligatorio della Commissione regionale delle politiche abitative
all'ente che ha indetto il bando e che ha effettuato
l'assegnazione, nel caso di specie il Comune di Aosta, secondo le
competenze dei propri organi e nel rispetto degli organi che
vengono coinvolti, nello specifico eventualmente il Tribunale, le
Politiche sociali e tutti gli interlocutori che devono essere
attivati.
Per quanto riguarda le intenzioni, mi sembra chiaro che non solo
le ho dette e manifestate all'interno delle sue interpellanze a
livello di Consiglio regionale, c'è stata l'approvazione di una
mozione e abbiamo dato corso all'approvazione della stessa. A
questo aggiungo che l'ARER, quindi io posso parlare
dell'Amministrazione regionale, ha in corso una collaborazione, un
protocollo con la Guardia di finanza, che deve essere rinnovato
perché è in fase di scadenza, ma cercheremo di ragionare in termini
di rinnovo, ai fini di trovare i furbetti delle finanze per quanto
riguarda errate o fasulle dichiarazioni dei redditi ai fini del
mantenimento dell'assegnazione delle case popolari.
Per questo devo dire - e prendo spunto da una sua sollecitazione
- che proprio dal 2018 con il Presidente e con gli uffici dell'ARER
abbiamo attivato un piano di rientro delle morosità, do dei numeri
perché è importante che si sappiano. La morosità nel corso degli
anni - quindi sto parlando di oltre vent'anni - è arrivata a circa
2 milioni di euro, dall'anno scorso abbiamo fatto un piano di
rientro invasivo nel rispetto dei dettami della legge n. 3/2013,
andando a parametrare con i valori di ISEE che vengono
dichiarati... quindi se tu hai un valore ISEE che ti permette un
piano di rientro, quindi non è che andiamo a fare azioni che sono
eccessivamente invasive rispetto alle finanze delle singole
famiglie, a oggi posso dire che annualmente andiamo a recuperare da
150.000 a 200.000 euro delle morosità che non sono state verificate
nel corso degli anni. Questa è sicuramente un'azione
importante.
Io approfitto - e lo dico al di là del fatto che è sempre lei
che mi fa queste interpellanze - per dire che è importante che si
sappiano certe cose, anche a livello di questo momento di dominio
pubblico vi fa capire che l'Amministrazione regionale c'è, che
vogliamo dare un segnale anche per mezzo di questi momenti pubblici
al fine di far capire che dobbiamo rispettare il bene pubblico.
L'ho sempre detto, penso di essere consequenziale alle parole che
ho detto anche agli organi di stampa, sempre però nel rispetto
degli organi competenti, perché noi possiamo arrivare fino a un
certo punto, possiamo fare le segnalazioni e arriveranno poi altri
organi che devono, in maniera integrativa con il nostro ruolo,
verificare i casi specifici.
L'ultima considerazione che faccio è la seguente. Qual è
un'attività che non è codificata? Noi riceviamo come
Amministrazione regionale, ma siamo anche in linea con il Comune di
Aosta, tante segnalazioni di eventuali casi di abusi, occupazioni,
oppure anche formulate da lei, che vengono formulate anche
nell'ottica della rappresentanza del pubblico ufficiale. Noi ci
adoperiamo in maniera immediata per fare segnalazioni alla
Questura, la quale devo ringraziare pubblicamente perché è sempre
ben disposta per far tutti i controlli all'interno del quartiere
qualora ci siano degli elementi di potenziale pericolosità. Posso
segnalare, per esempio, che alcuni cittadini e alcuni
rappresentanti mi hanno segnalato dei locali abbandonati che
venivano utilizzati per utilizzi impropri, ho avuto questa
segnalazione e ho comunicato immediatamente al Questore il quale ha
subito provveduto per andare a definire i potenziali rischi.
Io penso che, al di là del merito, l'importante è far capire che
c'è una voglia di far rispettare il bene pubblico nel rispetto
della legge sapendo che ci sono degli ambiti di competenza.
Presidente -
Per la replica, la parola al collega
Manfrin.
Manfrin (LEGA VDA) -
La ringrazio, Assessore, per la sua
risposta articolata e che, come già altre volte, contiene anche
degli elementi ulteriori rispetto all'oggetto dell'interpellanza,
questo è importante anche per avere un ritorno immediato. Un'unica
cosa non ho compreso, cioè nel momento in cui nel 2020
l'Amministrazione regionale erediterà tutta la gestione, se per
allora non ci saranno azioni da parte del Comune di Aosta, a quel
punto la Regione sarà legittimata nell'intervenire anche sulle
situazioni pregresse...
(interruzione dell'Assessore Borrello, fuori
microfono)
... perfetto, questo è importante. La ringrazio per aver fornito
dei dati anche riguardo alle segnalazioni. Giustamente è stato
ricordato che vi sono occupazioni abusive e devo confermare che sia
relativamente al piano di rientro... anch'io ho avuto sentore di
questi dati e adesso lei li ha esplicitati, sono assolutamente
importanti, avere un rientro di questo tipo evidenzia anche che
forse in passato non c'era tutta questa voglia di andare a chiedere
gli affitti arretrati e magari invece adesso si è imposto un nuovo
registro, quindi è un dato positivo. Un altro dato positivo è che
si sta intervenendo in maniera puntuale anche a seguito di
segnalazioni sulle eventuali situazioni di illegittimità. Quello
che sarà assolutamente necessario sarà intervenire e andare a
siglare al più presto un protocollo d'intesa con il Tribunale, di
cui già è stata fatta la comunicazione e ringrazio per averci messo
al corrente, per avere anche un punto di riferimento sul quale
andare a basare l'azione di legalità e di pulizia anche all'interno
degli alloggi di edilizia residenziale pubblica.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK