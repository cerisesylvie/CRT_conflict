Consiglio Regionale della Valle d'Aosta - Oggetto del Consiglio n. 2189 del 23 marzo 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2189 del 23 marzo 2023 - Resoconto
OGGETTO N. 2189/XVI - Approvazione di mozione: "Sostegno alla
petizione promossa da Coldiretti contro il cibo sintetico e difesa
delle filiere agro-zootecniche valdostane in Conferenza
Stato-Regioni e nei rapporti con il Ministero dell'agricoltura,
della sovranità alimentare e delle foreste".
Bertin (Presidente) -
Punto n. 14. Illustra il
consigliere Manfrin.
Manfrin (LEGA VDA) -
Quest'iniziativa nasce a fronte di
un rischio, che è un rischio a livello dell'Unione europea di
commercio di prodotti alimentari prodotti in maniera sintetica e la
sostituzione di quelli tradizionali con questi, in ossequio a
quelle politiche
green
ed eco-compatibili che tanto
piacciono a una certa politica che io definirei nazi-ecologista,
avrei elencato e stavo elencando lo
stop
delle produzioni
delle auto a motore endotermico, che è uno dei temi che vanno
esattamente in questo solco, la Direttiva Casa, che porterà
inevitabilmente a una svalutazione dei nostri immobili, ma anche
giustamente - ne parlavamo un secondo fa con il collega Sammaritani
- anche l'introduzione, per esempio, della parte degli insetti nel
menù di tutta l'Europa direi che rientra esattamente in questa
direzione e in quest'ottica che noi rifuggiamo.
Oggi però voglio rubare per un attimo il ruolo al collega
Distort iniziando il mio intervento con una citazione: "l'umanità
sta imparando a sostituire alcune delle attività naturali che sono
state più importanti nel corso della storia con altre sintetiche
progettate da noi". Così scrive Christopher Preston
nell'introduzione del suo libro intitolato: "L'era sintetica,
evoluzione artificiale, resurrezione di specie estinte,
riprogettazione del mondo", un libro, pubblicato pochi anni fa, che
preconizza un futuro in cui l'uomo cessa di essere la specie più
intelligente del pianeta per divenire di fatto il demiurgo. Perché
si inizia e voglio iniziare il mio intervento con questa citazione?
Perché questo è un tema di grandi dibattiti negli ultimi mesi: la
questione del cibo sintetico, un cibo che per l'appunto
sostituirebbe attività naturali che sono state fondamentali nel
corso della storia dell'uomo, l'agricoltura, la pesca e
l'allevamento, con altre sintetiche progettate dall'uomo in
laboratorio. In un futuro non troppo lontano potremo addentare un
hamburger coltivato in vitro, bere del latte ottenuto in provetta,
mettere in forno del pesce ottenuto in laboratorio o addirittura
cuocere uova sintetiche al tegamino. A fare un elenco di questo
tipo sembra di stare guardando una puntata di Star Trek Next
Generation, dove il cibo sull'astronave, la più famosa della
televisione ovviamente, viene creato sinteticamente con quella
macchina che si definisce "Replicatore". Quello che però a un primo
sguardo può sembrare un tema uscito in un film di fantascienza, di
fatto, sta diventando realtà, infatti le infrastrutture
biotecnologiche con cui dare vita alla produzione di cibo sintetico
non solo già esistono, è infatti del 2013 purtroppo il primo
hamburger artificiale, ma in alcuni mercati sono già autorizzati a
operare. Il caso più eclatante è quello degli Stati Uniti
d'America, dove la Food and Drug Administration ha recentemente
dato il via libera al consumo di carne sintetica in tutto il
territorio a stelle e strisce. Inoltre già a inizio del 2023
potrebbero essere introdotte a livello europeo le prime richieste
di autorizzazione all'immissione in commercio di cibi sintetici che
coinvolgono l'EFSA e la Commissione UE, e i numeri del fenomeno
parlano da soli. Uno studio di McKinsey indica che, entro il 2040,
la carne coltivata potrebbe rappresentare il 20 percento del
mercato globale della carne. Una pericolosa deriva degli alimenti
creati in laboratorio è iniziata con la finta carne della società
americana Beyond Meat e sostenuta da importanti campagne di
marketing
, che tendono a nascondere i colossali interessi
commerciali e speculativi in ballo per esaltare invece il mito
della maggiore sostenibilità rispetto alle attività tradizionali di
allevamento e pesca.
Ma cosa si intende, ad esempio, con l'espressione "cibo
sintetico"? Pensiamo, ad esempio, alla carne sintetica, sotto
questa categoria rientrano quegli agglomerati cellulari che
riproducono le fibre muscolare animali, ma, come ho detto prima,
anche pesce, uova e anche latticini, attraverso processi
biotecnologici in laboratorio. Si tratta quindi di un concetto o,
meglio, di un prodotto ben diverso rispetto ai cosiddetti
"surrogati" a base di soia e proteine vegetali, detti anche "carne
finta", che sono da tempo in commercio e studiati per chi abbraccia
un'alimentazione vegana o soffre di intolleranze alimentari. Ve ne
parlo con cognizione di causa perché adesso si è alimentato un
mercato che va incontro anche a chi, per esempio, non può
alimentarsi con glutine o lattosio, come il sottoscritto, una volta
gli alimenti e anche le carni contenevano questi elementi, adesso
vengono prodotte anche delle versioni che fortunatamente sono
edibili anche per chi ha questo tipo di intolleranze.
La produzione di cibo sintetico poi, a differenza di quanto
sbandierato da certa propaganda, è un processo che è tutt'altro che
ecologico poiché ad alta intensità energetica. Secondo diversi
studi, infatti l'impatto ambientale potrebbe essere più elevato di
quello generato dagli allevamenti o dalle produzioni agricole. Nel
caso specifico, il metano emesso dagli allevamenti rimane
nell'atmosfera circa dodici anni, mentre l'anidride carbonica
legata alla produzione di carne sintetica persiste e si accumula
per millenni. Non dimentichiamo poi che la produzione di carne
sintetica comporta consumi di acqua non inferiori a quelli della
carne naturale e il processo di lavorazione biotecnologica produce
residui che possono avere un potenziale altamente inquinante.
Inoltre si impone un problema anche dal punto di vista della
salute, non sappiamo infatti come potrebbe reagire il nostro
organismo sottoposto per lungo tempo all'assunzione di cibo
sintetico replicato in laboratorio, senza quelle interazioni
complesse tra componenti macro e micro-nutrienti che rendono spesso
assimilabili e sfruttabili dal punto di vista nutrizionale i cibi
che vengono dalla natura.
Infine il cibo sintetico può mettere seriamente in discussione
il futuro della cultura alimentare valdostana e nazionale, delle
campagne e dei pascoli, dell'intera filiera del cibo
Made in
Italy
. Il timore è che questa produzione possa presto inondare
il mercato europeo nazionale, favorendo le multinazionali e i
colossi
hi-tech
, che solo nel 2021 hanno investito 1,4
miliardi di dollari nel segmento della carne artificiale, con un
trend
del + 23.000 percento rispetto al 2016. Un'invasione
che, se guardiamo la nostra piccola realtà, costituirebbe un enorme
danno per il settore agro-alimentare valdostano, che costituisce un
fiore all'occhiello per la nostra Regione tanto da annoverare, come
sappiamo, diversi marchi DOP e IGP di origine animale e
vegetale.
Per cercare di fare una sintesi di quanto espresso sinora,
possiamo dunque dire che il cibo sintetico limita la libertà dei
consumatori e omologa le scelte sul cibo, favorisce gli interessi
di pochi operatori monopolizzando l'offerta di cibo nel mondo,
spezza lo straordinario legame che unisce cibo e natura, non aiuta
la salute, poiché non vi è garanzia che i prodotti chimici usati
siano sicuri per il consumo alimentare, l'esperienza maturata è
ancora troppo breve e non consente di avere alcuna certezza, non
aiuta a perseguire gli obiettivi di giustizia sociale che guidano
l'Europa in quanto prodotto su brevetti e tecnologie con alti costi
di ingresso e sviluppo nelle mani di pochi grandi investitori
multinazionali, può avere impatti socio-economici molto pericolosi
in quanto figlio di una fascia in azione ecologica che non ha
finora consentito riflessioni ben più approfondite.
Su questo tema giustamente si sono mobilitate sin da subito
diverse associazioni, tra cui
in primis
Coldiretti.
Coldiretti ha infatti dato il via a una raccolta firme su tutto il
territorio nazionale, che ha già superato le 250 mila
sottoscrizioni, per fermare questa pericolosa deriva che mette a
rischio il futuro dei nostri allevamenti e dell'intera filiera del
cibo Made in Italy. L'obiettivo è promuovere una legge che vieti la
produzione, l'uso e la commercializzazione del cibo sintetico in
Italia: dalla carne prodotta in laboratorio al latte senza mucche,
fino al pesce senza mari, laghi e fiumi, prodotti che potrebbero
presto inondare il mercato europeo sulla spinta delle
multinazionali e dei colossi hi-tech come abbiamo detto prima.
Questa è la raccolta firme a cui molti Consigli regionali e
comunali di altre Regioni italiane hanno già aderito, anche qui in
Valle d'Aosta abbiamo ricevuto via
mail
diverse
deliberazioni di Consiglio che hanno voluto aderire a questa
raccolta firme. Una battaglia, quella contro il cibo sintetico, su
cui si è pronunciato anche il Governo nazionale quando, nel corso
dell'ultima Assemblea di Confagricoltura e venendo incontro alla
petizione di Coldiretti, il Presidente del Consiglio ha ribadito la
linea dura del Governo nei confronti del cibo sintetico e non a
caso il Ministero dell'agricoltura è stato ribattezzato Ministero
dell'agricoltura e della sovranità alimentare. "Le bugie sul cibo
in provetta confermano che c'è una precisa strategia delle
multinazionali che con abile operazione di marketing puntano a
modificare stili alimentari naturali fondati sulla qualità e la
tradizione" ha affermato il presidente della Coldiretti Ettore
Prandini nel sottolineare: "siamo pronti a dare battaglia, poiché
quello del cibo Frankenstein è un futuro da cui non ci faremo
mangiare".
Fatte queste doverose premesse, e ricordate anche le parole
importanti della Coldiretti, chiediamo al Governo regionale, per
tramite di questa mozione, "di sostenere la petizione promossa da
Coldiretti contro il cibo sintetico e tutte le iniziative di
sensibilizzazione al riguardo sostenute dal mondo agricolo
valdostano, finalizzate a richiamare l'attenzione sui rischi della
diffusione del cibo da laboratorio". Chiediamo inoltre "di
difendere, in sede di Conferenza Stato-Regioni e nei rapporti con
il Ministero dell'agricoltura, della sovranità alimentare e delle
foreste, le filiere agro-zootecniche valdostane minacciate dalla
diffusione del cibo da laboratorio" e infine "di trasmettere copia
della presente mozione al Ministero dell'agricoltura, della
sovranità alimentare e delle foreste".
Presidente -
Apro la discussione generale. Si è prenotato
il consigliere Perron.
Perron (LEGA VDA) -
La petizione di Coldiretti presenta
degli elementi già in parte illustrati dal consigliere Manfrin
decisamente interessanti. La difesa del
Made in Italy
infatti oggi va di pari passo con la difesa a livello europeo da
derive assurde, da una parte, ci sono quelle iper-ambientaliste, ne
abbiamo già parlato, e, dall'altra, quelle iper-salutiste, qui
torniamo al discorso del
nutri-score
, del
health
warning
, ad esempio, sulla questione del vino, e come questa
sul cibo sintetico, che poi in realtà ambientaliste e salutiste non
so quanto possano essere, perché i cibi sintetici saranno sempre
un'incognita, e sono spinte da protagonisti del settore
hi-tech
. C'è proprio sul sito della Coldiretti, andate a
guardare, sempre scritto dalla parte nostra ma i dati sono quelli,
le persone sono quelle, nel settore hi-tech c'è il solito Bill
Gates, fondatore di Microsoft, il co-fondatore di Google, il
co-fondatore di PayPal, il fondatore di Netscape, eccetera. Stiamo
parlando di una potenza finanziaria ed economica enorme, l'esempio
più lampante è sempre sulla pagina Coldiretti, se andate a vedere,
citano l'aumento degli investimenti nel settore: + 6.000 percento
in cinque anni. E come funziona il meccanismo? È chiaro che
potentati economici di quel livello hanno un potere di fare
lobby
immenso oggi, tra l'altro, non solo lobby, perché
qualcuno si ricorderà che sono passati più di 30 anni, ma anche
speculazioni. La più famosa, proprio l'Italia vide la speculazione,
quella del 1992, l'Italia aveva già i suoi problemi, per carità, ma
la speculazione di George Soros, che mise in crisi la lira e la
sterlina britannica, erano i tempi dello SME, con il famoso
prelievo forzoso sui conti il 10 luglio del 1992. Già lì, già
trent'anni fa, potentati economici erano in grado di mettere in
crisi degli Stati nazionali: l'Italia e l'Inghilterra. Immaginatevi
cosa possono fare oggi con giri d'affari aumentati.
Allo stesso tempo invece - e qui il caso più lampante è quello
degli USA - ci sono dei potentati economici che sono legati alla
produzione su vasta scala di carne e allevamenti, quelli intensivi,
decisamente impattanti sull'ambiente e francamente, lo dico per
parere personale, orrendi per il trattamento riservato agli
animali. In Valle, invece, abbiamo una grande tradizione di
allevamento, non devo certo ricordarlo io; non abbiamo allevamenti
di quel tipo, ma abbiamo eccellenze che permettono di mantenere
vivo e curato il nostro territorio. Abbiamo quindi un modello di
sviluppo che è virtuoso, che può essere un esempio per molti, ce lo
troviamo già qua in casa con la passione degli allevatori, che può
essere un connubio tra il vecchio tipo di allevamento e
l'innovazione, ma che mantiene sempre un equilibrio con l'ambiente,
quindi lontano dagli allevamenti intensivi e lontano dalle carni
sintetiche: ecco perché ogni azione credo che tuteli il nostro
mondo va presa in seria considerazione, quindi voterò convintamente
questa mozione.
Poi aggiungo un ultimo elemento, un po' più sibillino forse, ma
quella che viviamo oggi è l'età della tecnica, non è che è stata
scoperta adesso, ci sono pensatori che ragionano su questi temi da
almeno 200 anni, ma oggi il nostro sviluppo tecnologico rischia di
cambiare completamente l'essere umano. Non tutto quello che è
possibile fare è grazie alla scienza deve per forza essere
applicato. Su questo ci vorrebbe una serie riflessione. Dove sono i
limiti? Non è proprio la politica che deve porre dei limiti su
certi temi? Cibi sintetici, oggi ne parliamo qua a livello
nazionale in questi giorni, maternità surrogata ad esempio,
intelligenza artificiale, chiedete ai vostri figli se voi non la
conoscete, chiedete cos'è
ChatGPT
ad esempio, controllo
capillare degli individui, ormai siamo sempre più tracciabili,
ascoltate alcune notizie a livello nazionale, vengono fuori sempre
più casi di persone che parlano vicino al cellulare spento,
ovviamente, non in chiamata... o meglio acceso, non connesso
direttamente, la persona non sta chiamando ma parla e qualche ora
dopo gli arrivano dei messaggi pubblicitari sul telefono, vuol dire
che questi captano H24 quello che diciamo, compreso quello che sto
facendo io adesso, oppure il credito sociale sul modello cinese,
che tanto piace a una certa Sinistra, speriamo che non governi mai,
oppure nuove frontiere della medicina, qui abbiamo anche un medico.
Ho visto l'altro giorno un video, non del complottista Jimmy, il
benzinaio (con tutto rispetto) ma nuove frontiere della medicina
prevedono nano componenti magnetiche inserite nel corpo umano, si
chiama "Theranostics", ho visto un video di Cingolani che parla di
questo, per la medicina certo ma potenzialmente in grado di
controllare da remoto un essere umano, possono bruciare le
cellule.
Quindi, e con questo chiudo, io comincio seriamente a pensare
che quello che si chiama il transumanesimo, cioè l'ideologia che
vede nell'essere umano futuro l'unione tra sintetico, tra
artificiale e biologico, oggi sconosciuto ai più, possa essere
paragonato al liberalismo del XVII secolo o socialismo del XIX,
cioè quelle ideologie che all'epoca erano minoritarie, poi si sono
rivelate il destino dei secoli successivi. A quel punto non avremo
più il problema della carne sintetica, perché sintetici saranno
probabilmente gli esseri umani e quindi saremo collegati alle
macchine. Mi auguro di sbagliare, che almeno resti agli atti, gli
storici del futuro se scartabelleranno quello che veniva detto nei
Consigli regionali, troveranno anche questo e diranno se avevo
ragione oppure no, se saranno interessati.
Presidente -
Consigliera Minelli, a lei la parola.
Minelli (PCP) -
Abbiamo letto con attenzione la mozione
che hanno presentato i colleghi della Lega, noi siamo contrari al
cibo sintetico e a quanto ne deriva, al fatto che ci sia in corso
una promozione dello stesso, una promozione a vari livelli che
viene fatta in particolare dalle grandi aziende che dalla
promozione del cibo sintetico, dalla produzione e dalla vendita
dello stesso realizzerebbero grandi profitti.
Le premesse che sono state evidenziate dai colleghi,
praticamente tutte, quasi tutte, sono premesse che riteniamo
corrette, infatti portano a comprendere che siamo di fronte a una
dinamica, quella legata alla produzione del cibo sintetico, che è
di omogeneizzazione, una dinamica che è di tipo capitalista, tutto
il contrario di quello che è invece un pensiero ecologista. Per
questo ci ha sorpresi negativamente una parte del secondo punto.
Dopo "appurato che il cibo sintetico..."sono segnate tutta una
serie di caratteristiche, ma l'ultima è quella che ci lascia
perplessi, perché si dice: "può avere impatti socio-economici molto
pericolosi - e fin qui siamo d'accordissimo - in quanto figlio di
una fascinazione ecologica che non ha finora consentito riflessioni
ben più approfondite". Ora, non ci risulta che nessuna
organizzazione ecologica abbia sponsorizzato il cibo sintetico,
semmai - come dicevo - lo fanno i produttori e quelle grandi
multinazionali che sono state citate che tutto sono tranne che
legate al pensiero ecologista. Quello che noi chiederemmo ai
colleghi è di eliminare quella parte, di mantenere tutto il resto,
perché siamo assolutamente convinti che occorrano delle azioni che
vadano a contrastare questa pratica e non so quanto potrebbe in
questo momento anche essere presente nella nostra regione, ma
effettivamente una preoccupazione per il futuro c'è e deve essere
evidenziata. Accanto a questo ci sembrerebbe utile anche inserire
nella mozione un comma che ha una direzione non diversa ma se
vogliamo complementare: quella in qualche modo di condannare gli
allevamenti intensivi, che sono altrettanto da condannare,
considerato che noi abbiamo invece una tradizione che è totalmente
diversa.
Se c'è la disponibilità a emendare, almeno togliendo quella
parte del secondo comma delle premesse, quindi voteremo la mozione,
altrimenti ci asterremo, e ce ne dispiace, perché comunque noi
riteniamo che l'impegnativa, e anche tutto il discorso che è stato
fatto, per quello che riguarda le altre premesse, sia
condivisibile.
Presidente -
Consigliere Jordan ha chiesto la parola, ne
ha facoltà.
Jordan (AV-VdA Unie) -
Crediamo anche noi che il cibo
sintetico rappresenti in qualche modo un mezzo pericoloso per
distruggere ogni legame del cibo con la produzione agricola, con i
diversi territori, cancellando in modo significativo la distinzione
culturale nell'alimentazione umana e proponendo un'unica dieta in
qualche modo omologata.
Il tema dei cibi sintetici e della carne creata in laboratorio
crea opinioni contrastanti. I promotori sostengono che la carne
sintetica sia una risposta all'aumento di quantità di carne che
sarà necessaria in futuro, l'aumento della popolazione porterà -
secondo loro - sempre più a una scarsità di risorse, ma la
fake
meat
, secondo i sostenitori, potrebbe rappresentare una svolta
nella riduzione dei gas serra e i prodotti degli allevamenti
intensivi.
Crediamo che la strada da seguire - e la nostra Regione ne è un
esempio - invece sia l'investimento in allevamenti sostenibili,
così come dobbiamo essere attenti - ed è stato citato dai colleghi
- al latte senza mucche, ai pesci senza mare, eccetera. Bene ha
fatto la Coldiretti a schierarsi contro e a sollecitare l'interesse
pubblico e molti di noi questo interesse l'hanno manifestato il
giorno dell'inaugurazione del mercato aperto ad Aosta, dove è
iniziata la raccolta firme.
Così come è interessante l'opinione di
Slow Food
in
merito, che sostiene: "secondo chi sta sperimentando la carne
sintetica per l'immissione sul mercato, innanzitutto americano - ma
poi Singapore sta seguendo e così altri - è il cibo del futuro, lo
sarebbe per il suo valore etico, visto che - come dicevo prima -
eviterebbe la macellazione di animali, ma anche a livello
ambientale perché consentirebbe di fare a meno degli allevamenti".
Etica e ambiente accompagnano questa narrazione in qualche modo
distorta e si cerca di condizionare in modo distorto e negativo
l'opinione pubblica, ma attenzione perché, com'è già stato detto, a
guardare bene sembra più l'affare del futuro, un bel po' di gruppi
finanziari stanno lavorando dietro questo tema. "Il rischio
evidente - cito ancora Slow Food - è che il cibo, diventato una
commodity
, una merce di scambio sui grandi mercati
internazionali come tante altre, diventi oggetto di una deriva
tecnologica che lo priva di qualunque significato e legame con il
territorio e con le comunità che ci vivono, con i loro saperi e
tradizioni". Altri elementi di attenzione che devono essere ben
compresi è che la produzione di carne sintetica richiede componenti
inorganici e organici e ancora la crescita innescata da lieviti,
che in qualche modo sono stati modificati geneticamente, che sono
alla base della crescita ormonale. Ancora i bioreattori che sono
utilizzati per questa sperimentazione e per la produzione
necessitano - e che sono necessari per sviluppare tessuti e mezzi
di cultura per la crescita di questa carne sintetica - di grandi
quantità di energia, quindi le potenziali emissioni non sono del
tutto indifferenti.
Il problema, rispetto a queste indicazioni tecniche e
tecnologiche, non è quello, il problema è la risposta a numerose
domande: che ne sarà degli animali d'allevamento? Possiamo farne a
meno? Può fare a meno l'agricoltura degli animali d'allevamento? Le
diverse forme di allevamento non hanno lo stesso impatto, il
marketing
che potrebbe derivare a favore della carne
sintetica potrebbe colpire non solo l'allevamento industrializzato
e intensivo, che crediamo che in qualche modo vada fortemente
regolamentato, ma anche colpire gli allevamenti sostenibili,
virtuosi, come i nostri, come quelli dei nostri territori, che già
in qualche modo sono penalizzati sul mercato. Scegliere carni
alternative potrebbe avere come conseguenza l'ulteriore chiusura di
molti allevamenti sostenibili, la cui presenza è funzionale
all'equilibrio dei territori, di tutti i territori, facciamo
riferimento alla nostra regione ma in realtà questo ragionamento
può essere esteso in ogni parte del mondo. Oltre alla perdita di
razze, animali locali, di saperi tradizionali, alla manualità
legata all'allevamento e alla lavorazione della carne e dei suoi
derivati, così fortemente legati alla nostra cultura, al nostro
Made in Italy. Le conseguenze ambientali sul paesaggio, sul
patrimonio culturale e gastronomico sarebbero notevoli e quindi
dobbiamo essere attenti, opporci a queste derive che in modo
subdolo stanno cercando di condizionare la società a livello
mondiale.
Presidente -
Ha chiesto la parola il consigliere Cretier,
ne ha facoltà.
Cretier (FP-PD) -
Credo che la mozione presentata sul
cibo sintetico abbia un senso se difende le nostre produzioni di
qualità descritte nel "considerato" e per il sostegno
all'iniziativa della Coldiretti, che si è fatta promotrice della
petizione, anche se sono convinto che anche tutte le altre
associazioni di produttori e organizzazioni agricole non menzionate
la pensino allo stesso modo, convinte che bisogna porre
l'attenzione sul tema a difesa delle produzioni locali che già
rispettano disciplinari di produzione, protocolli e compilano tanti
registri sia in campo animale che vegetale. Bene che si scelgano i
canali istituzionali per difendere le nostre aziende, ma non credo
che le filiere agro-zootecniche siano minacciate, almeno in questo
momento, dal cibo sintetico.
Un parere personale: sicuramente per il futuro il rischio
sussiste. Certo che bisogna fare attenzione alle normative, alle
iniziative legislative, a tutti i livelli, è possibile verificare
l'iter soprattutto se si è presenti nelle varie istituzioni locali,
di governo e a livello europeo. Spesso mancano i controlli mirati,
dobbiamo puntare sulla qualità e sulla sicurezza alimentare e alla
prevenzione in modo di difendere prodotti se non a chilometro zero,
almeno di prossimità. Questo sarebbe un grande beneficio per creare
economia circolare pura, sostenibilità e abbattimento di costi,
sostegno alle aziende che fanno filiera corta. Poi ci sono le mode,
le scoperte della
nouvelle cuisine
, le curiosità, le novità,
le richieste del mercato, le importazioni, gli accordi commerciali,
gli scambi commerciali e poi cadono le frontiere commerciali, ma
questa è un'altra storia.
Bene la condivisione e il raccordo dell'iniziativa.
Sulla questione "intensivi" mi esprimo in questo senso:
riteniamo che la grande differenza sia tra con terra o senza terra,
perché dal mondo agricolo si passa al mondo industriale, quindi per
gli addetti il carico aziendale, e con questo si escludono dal
rischio tutte le nostre aziende, quindi siamo favorevoli
all'iniziativa.
Presidente -
Ha chiesto la parola il consigliere
Rollandin, ne ha facoltà.
Rollandin (PA) -
Condividendo gran parte di quello che è
stato evidenziato per quest'intervento, chiederei eventualmente
agli Assessori competenti di prevedere una riunione specifica su
questo tema che permetta di garantire, soprattutto nella nostra
regione ma in generale, che i rischi che sono stati annunciati non
diventino realtà.
Naturalmente la produzione a livello locale credo che oggi sia
un punto di riferimento importante per l'insieme delle nostre
caratteristiche come Regione e penso che sia importante mantenere
questo tipo di rapporto e soprattutto garantire che quanto avviene
nella nostra regione mantenga le caratteristiche che tutti
vogliono. Chiederei quindi agli Assessori competenti di poter avere
un riferimento specifico che garantisca quello che succede in Valle
e dia la possibilità di essere, da un punto di vista generale,
garantiti in merito a quello che viene introdotto nelle mense della
nostra regione. Per questo noi voteremo quanto previsto e riteniamo
che sarebbe urgente poter inserirsi su questo tema in modo tale che
la gente sia cosciente delle difficoltà che noi abbiamo ad avere la
garanzia di quello che giornalmente mangiamo.
Presidente -
Ha chiesto la parola l'assessore Carrel, ne
ha facoltà.
Carrel (PA) -
Grazie colleghi che avete presentato
quest'importante iniziativa e grazie a coloro che sono intervenuti
in questo dibattito, che credo sia un dibattito che porterà a
diverse discussioni nei prossimi anni e necessiterà da parte di
tutti i cittadini una presa di posizione, che sia favorevole o
contraria. Come cittadini appunto saremo chiamati in qualche modo a
schierarci.
Ci viene raccontato che il futuro non può che passare attraverso
quella strada e che l'agricoltura tradizionale, in particolar modo
l'allevamento zootecnico, non potrà più essere sostenibile. Credo
che questo per la Valle d'Aosta, e per le piccole realtà della
Valle d'Aosta, sia un grande problema su cui dobbiamo essere vigili
e dobbiamo in qualche modo intervenire.
Come già ricordato da chi mi ha preceduto, stiamo assistendo a
investimenti miliardari da parte di multinazionali su carne
sintetica, chiamata anche
clean meat
, ossia carne pulita,
come a significare che quella tradizionale non lo sia. Nel 2019 una
start up
israeliana ha investito ingenti capitali in
Danimarca per la realizzazione di una fabbrica di latte prodotto
interamente in laboratorio che sostituirà 50 mila capi di mucche.
Oltre a carne e latte, sono già stati creati artificiosamente anche
uova, pesci e mieli, ma credo che questo sia più che un elenco di
dati di quanto sta accadendo a livello mondiale, un'occasione per
ribadire la solidarietà alla Coldiretti e a tutti coloro che si
schierano a difesa del cibo, dell'allevamento e dell'agricoltura in
generale. Ecco dunque che approviamo questa mozione e approviamo
l'azione svolta da Coldiretti a partire dal 2022 con una raccolta
di firme importante su tutto il territorio nazionale per fermare
questa pericolosa deriva che mette a rischio il futuro dei nostri
allevamenti e dell'intera filiera del cibo
Made in Italy
e,
permettetemi di dire, anche del cibo Made in Valle d'Aosta.
L'obiettivo di Coldiretti, che condivido pienamente, è quello di
promuovere una legge che vieti la produzione, l'uso e la
commercializzazione del cibo sintetico in Italia costituito da
prodotti che potrebbero presto inondare il mercato europeo sulla
spinta delle multinazionali.
A livello di Governo italiano - e qui mi rivolgo soprattutto ai
proponenti, al proponente consigliere Manfrin - il cambio di
dicitura del Ministero è significativo e credo che l'aggiunta del
termine "sovranità alimentare" debba essere visto positivamente. Il
termine che non viene dal sovranismo politico, è un termine coniato
nel 1996 da Via Campesina, un'organizzazione internazionale non
governativa composta da piccole, medie imprese di oltre 80 Paesi,
impegnata per la sostenibilità dell'agricoltura e la lotta allo
sfruttamento dei territori e delle persone da parte delle
multinazionali. Sin da allora quindi vi era l'idea e l'intenzione
di difendere l'agricoltura, i nostri allevamenti e le nostre
produzioni. Questo modello nuovo di gestione delle risorse naturali
deve avere come priorità la soddisfazione delle esigenze alimentari
e il rispetto dell'ambiente e dei lavoratori, non la
massimizzazione del profitto. Lo era negli anni precedenti, lo è
oggi e ancora di più lo sarà in futuro visti gli investimenti
importanti che si stanno scaturendo da importanti
multinazionali.
Puntiamo inoltre, tutti assieme, a ridurre la distanza fra i
fornitori e i consumatori, perché è questa la chiave che ci
permetterà di avvicinare realmente la gente e i consumatori
all'agricoltura e soprattutto alla nostra piccola agricoltura di
montagna. Quando parliamo di produzioni locali e tradizionali, non
possiamo non pensare agli sforzi che, come Assessorato, stiamo
facendo e abbiamo fatto per difendere il nostro sistema di
allevamento estensivo e rispettoso dell'ambiente e delle nostre
produzioni di qualità. Appoggio quindi pienamente la mozione
proposta come Assessore all'agricoltura ma ancora prima come
cittadino e come consumatore. L'identità culturale di ogni popolo
passa anche attraverso la propria tradizione alimentare e trovo
molto pericolosa questa promozione del cibo sintetico, come ha
ricordato bene anche la collega Minelli, che vuole portare in
un'unica dieta omologata, cancellando la distintività culturale,
spesso millenaria, dell'alimentazione umana che caratterizza ogni
popolo.
Credo che questo sia un atto che, come Consiglio regionale,
dovremmo in qualche modo cercare di votare all'unanimità e per
questo motivo come Assessore propongo ai proponenti di accogliere,
se possibile, la prima richiesta della collega Minelli di togliere
l'ultimo punto delle premesse, ma richiedo soprattutto di
aggiungere un quarto punto negli impegni che vada a citare quanto
leggo: "trasmettere copia della presente mozione ai Parlamentari
valdostani". Dico questo perché quello che Coldiretti chiedeva era
l'approvazione di una legge che vieti la produzione del cibo
sintetico a livello nazionale, quindi è opportuno che anche i
nostri Parlamentari siano al corrente, che soprattutto siano poi
promotori e sappiano in qualche modo che il Consiglio regionale dà
e sta dando quell'indirizzo e quindi possono tenerlo in
considerazione nelle opportune sedi e dunque appoggiare questa
nostra linea che oggi mi auguro potremo votare tutti assieme, tutti
e trentacinque, per lanciare un bel messaggio di unità, soprattutto
di unità e di vicinanza all'agricoltura in Valle d'Aosta anche a
livello nazionale, ma soprattutto in Valle d'Aosta, l'agricoltura
di montagna.
Presidente -
Consigliere Manfrin, a lei la parola.
Manfrin (LEGA VDA) -
Ringrazio ovviamente tutti i
colleghi che sono intervenuti in questo dibattito.
Io credo che principalmente nel riconoscere che il messaggio è
stato recepito e che questo Consiglio è sensibile rispetto a questa
problematica, probabilmente nella parte delle premesse si sia
compiuto un errore, cioè nel leggere la frase come una critica
verso un modo di pensare. Non è un attacco verso chi ha
un'inclinazione ecologica lo scrivere nelle premesse che "il cibo
sintetico può avere impatti socio-economici molto pericolosi in
quanto figlio di una fascinazione ecologica che non ha finora
consentito riflessioni ben più approfondite". "Fascinazione", come
potete immaginare e come viene definito anche dal vocabolario, è
una magica e irresistibile attrazione, non significa che chi ha
un'attenzione verso l'ambiente sia a favore della carne
sintetica.
Quello che vuole dire questa premessa è che il rischio degli
investimenti di
marketing
delle grandi multinazionali
portino tutto un mondo, com'è già accaduto, ad esempio, con il
mondo dei motori endotermici, a definire la carne sintetica come
effettivamente ecologicamente sostenibile. Questa quindi riteniamo
che sia una premessa fondamentale, perché noi già lo vediamo - e
ringrazio il collega Perron per aver voluto preconizzare un futuro
che ci auguriamo non possa mai vedere la luce -, il pericolo vero è
che domani alcuni organi di informazione ci spieghino che se, per
esempio, come è avvenuto in Olanda - e credo che sia sotto gli
occhi di tutti - il Governo ci dice che bisogna abbattere le
emissioni di azoto, bisogna ridurre del 50 percento gli allevamenti
o i capi all'interno degli allevamenti, questo diventi legge,
questo diventi un dogma, perché? Perché lo ha detto lo Stato,
perché lo Stato dice che se noi eliminiamo il 50 percento dei capi
esistenti all'interno di uno Stato che sono lì da migliaia di anni,
non come quel tipo di allevamento... e si decide tutto a un tratto
che bisogna abbattere il 50 percento dei capi perché le emissioni
di azoto sono eccessive e quindi tra le emissioni magari di una
fabbrica e le emissioni di un allevamento di bovini si decide di
uccidere metà degli animali dell'allevamento. Si rischia che questo
sia un dogma inoppugnabile, perché? Perché è stato detto, perché si
dice che è meglio così, perché una mucca emette dell'azoto. Questo
è il vero pericolo e questa è la premessa contenuta all'interno di
questa frase. Il pericolo è che ci spieghino che produrre carne
sintetica è meglio perché così si andranno ad abbattere le
emissioni di azoto, perché così si andrà a ridurre il consumo di
acqua, perché così si andrà a ridurre il consumo e il dispendio di
energia, quando poi in realtà non è vero, ed è purtroppo la stessa
cosa che sta accadendo tragicamente, per esempio, nel mondo
dell'endotermico. Viene spiegato che bisogna cancellare la
produzione di auto endotermiche nel 2035, che per adesso per
fortuna è stata stoppata, perché? Perché le auto elettriche sono
meglio, senza spiegare quali sono i costi di estrazione delle terre
rare, né qual è la scarsità delle terre rare da estrarre, né si
spiega che l'alimentazione che si dovrà dare a queste automobili
sarà sicuramente più impattante rispetto al resto e senza, tra
l'altro, neanche evidenziare quale sarà l'infimo abbattimento
rispetto a una cosa di questo tipo, se verrà adottato.
Da qui a farlo diventare dogma... quindi rischiamo davvero che
da un certo punto in poi arrivi il giornale specializzato e ci
dica: "no, ma guardate che questa è la scelta
green
, è più
ecologicamente compatibile". No, dobbiamo rifuggire questa
narrazione, il che non significa che non bisogna essere attenti ai
problemi del pianeta, assolutamente no, ma riteniamo a maggior
ragione che proprio questo tipo di produzione sia più attenta ai
bisogni del pianeta rispetto a quella che invece si vorrebbe
introdurre. Lo abbiamo detto nelle premesse di quest'iniziativa: il
dispendio di acqua, il dispendio di energia e l'impronta CO2, che è
diventata ormai anche questa una cosa da richiamare a ogni piè
sospinto, sono sicuramente sfavorevoli alla carne sintetica
rispetto a quella tradizionale: ecco perché riteniamo che questa
premessa vada lasciata.
Sulla proposta di integrazione dell'Assessore condividiamo,
ovviamente anche impegnare i nostri Parlamentari riteniamo sia
assolutamente una necessità importante per questo Consiglio e far
vedere che la Valle d'Aosta è assolutamente al fianco del Governo,
della Coldiretti, degli allevatori e di tutta la filiera rispetto a
questa battaglia crediamo sia assolutamente fondamentale.
Accogliamo quindi l'emendamento proposto dall'assessore Carrel.
Mi permetto anche però di aggiungere una cosa rispetto a quanto
ha detto il collega Cretier del quale ho apprezzato l'intervento,
però ha detto una cosa che ritengo sia un po' miope, non è una
critica, ma cerco di spiegarle. Dire che oggi non c'è un problema,
quindi non vediamo un problema per il momento e quindi magari si
può anche lasciar correre è un rischio. Sono rischi che abbiamo
corso e faccio un esempio banale: l'aggiornamento del piano
pandemico. Il piano pandemico della Regione autonoma Valle d'Aosta
risale al 2016 e noi abbiamo affrontato la pandemia con quello. Se
noi nel 2019 avessimo detto: "aggiorniamo il piano pandemico" e
qualcuno ci avesse risposto: "va beh, ma non è un problema del
momento", probabilmente avrebbe avuto ragione, ma avrebbe fatto una
scelta con gli occhi del poi molto facile sicuramente miope, perché
da lì a poco tempo avremmo affrontato quello che ben sappiamo.
Prendere quindi oggi in carico un problema di cui vediamo soltanto
il suo inizio e prendere dei provvedimenti in tempo è la scelta
migliore per evitare di farci trovare impreparati. Non è quindi una
critica, ma una differenza di visioni, spero di poter aver spiegato
anche al collega come riteniamo di voler intervenire.
Rispetto alle modifiche proposte, ha dimenticato anche la
questione relativa agli allevamenti intensivi che abbiamo anche
affrontato con i colleghi, soprattutto con il collega Planaz, che è
sicuramente molto più esperto di me nel merito, e che, secondo noi,
merita un approfondimento specifico e separato rispetto a quello
della carne sintetica.
Saremmo quindi per accogliere l'emendamento proposto
dall'Assessore e mantenere la parte delle premesse e la parte
impegnativa rispetto alla proposta, ma ci auguriamo anche noi che
possa trovare accoglimento questa nostra iniziativa con la
spiegazione che abbiamo fornito, perché quest'iniziativa non va a
dire che non è giusto sostenere l'ecologismo, non è giusto avere
attenzione verso il nostro pianeta e verso ovviamente il futuro
dell'ambiente, ma va semplicemente a evidenziare che bisogna
rifuggire la comunicazione... magari l'investimento in
comunicazione che le grandi multinazionali che sono interessate a
che questo progetto prenda piede producono per convincerci a fare
un certo tipo di consumo. Banalmente... spero che poi avremo modo
di approfondire anche questo tema ma sapete che esiste una
fondamentale differenza tra le abitudini di quella che in gergo
alberghiero si chiama "piccola colazione" che viene fatta in Europa
e la "piccola colazione" che viene fatta negli Stati Uniti. Negli
Stati Uniti vi è un abbondante consumo, come sapete, nella classica
colazione americana di uova e bacon. Questa colazione di uova e
bacon nessuno si domanda perché, perché lì si mangia questo tipo di
prodotto e invece qui si mangia una colazione di diverso tipo.
Quella colazione così abbondante nasce da un investimento
pubblicitario che venne fatto nei primi del Novecento e che vide
uno psicologo che fece uno studio approfondito e sostanzialmente
produsse un'analisi secondo la quale l'inizio della giornata...
cioè si sottopose a una serie di medici una domanda dicendo: "ma,
secondo voi, medici, è meglio iniziare la giornata con una
colazione scarsa o con una colazione abbondante?" e la risposta
della stragrande maggioranza dei medici fu: "no, con una colazione
abbondante" e da lì un investimento di produttori di bacon
chiaramente introdusse la pubblicità che disse: "bene, la colazione
più abbondante e più proteica con un maggior apporto è quella fatta
con il bacon" e da lì arriva l'abitudine alimentare a consumare
questo tipo di prodotto. Oggi è un'abitudine, ieri era
marketing
. Rifuggiamo questo marketing e invece puntiamo
sulla nostra filiera, sulla nostra qualità e sul
Made in VdA
come giustamente ha ricordato l'Assessore.
Presidente -
Consigliere Planaz, a lei la parola.
Planaz (LEGA VDA) -
Anch'io ringrazio tutti quelli che
sono intervenuti a riguardo di quest'argomento e ringrazio il
collega Manfrin che ha avuto l'impulso di presentare un'iniziativa
di questo tipo, ma dobbiamo fare attenzione a non sbagliare noi già
l'approccio che andiamo a portare anche di fronte a tutta la
comunità. Oggi noi stiamo parlando di difendere il prodotto
Made
in Italy
, ma anche tutte le produzioni europee di carne e
dall'altra parte stiamo parlando di un prodotto che oggi qua ho
sentito definire da molti dei miei colleghi come carne.
Da una parte abbiamo la carne originale, che è stata prodotta e
viene prodotta da allevamenti intensivi estensivi... e qui anche a
seguito del sollecito dell'Assessore, io vorrei che uscisse una
votazione univoca su questo argomento in modo da dare un segnale
importante a tutto l'intero mondo, anche nei confronti di
Coldiretti che porta avanti questa battaglia e correggo i dati del
collega Manfrin, mi scusi, ma erano già 350 mila firme a dicembre,
e meno male, e speriamo che oggi siano molte di più. Questo è un
segno che quest'argomento è molto sentito da molte persone, non
solo dai produttori, ma anche da chi oggi deve rispettare tutte le
regolamentazioni per quanto riguarda la produzione di alimenti. In
una situazione di questo tipo ci troviamo con una concorrenza
sleale di un prodotto che oggi, purtroppo, in qualche modo viene
definito carne, ma non sappiamo se è veramente carne e quali sono
poi gli effetti collaterali che possono avere sulla popolazione
anche solo per la salute. La popolazione mondiale cresce
esponenzialmente tutti i giorni, ci troveremo di fronte a
cambiamenti climatici, all'aumento della popolazione e quant'altro
e a volte, come ha ben illustrato il collega Manfrin, è facile
dire: "ma sì, usiamo questa tipologia di prodotto che non
inquiniamo, abbiamo così sufficiente alimentazione per tutta la
popolazione". Io vorrei anche ricordare un piccolo fatto: oggi
anche l'agricoltura italiana non riesce a produrre tutto quello che
potrebbe produrre perché non riesce ancora a soddisfare i costi di
produzione che ci sono per produrre un prodotto genuino e
tradizionale, su questo bisogna fare attenzione.
Io allora accolgo anche la richiesta del collega Rollandin e
anche di tutti quelli che sono intervenuti di continuare a vigilare
e mantenere questo discorso attivo, portarlo avanti, portarlo in
tutte le sedi. Coldiretti si limita a vietare la vendita e il
consumo di questi prodotti all'interno del territorio nazionale
perché è il territorio che gli compete ma noi dobbiamo fare
attenzione per tutto quello che ci compete anche a livello europeo
di fare in modo che questo non accada sia nella commercializzazione
ma anche nella produzione e anche di investire, perché sono state
investite delle risorse di tutta la popolazione europea e, di
conseguenza, anche italiana e valdostana, per andare a fare degli
studi e dare maggior forza a questo progetto. Noi dobbiamo fare
molta attenzione che questo non accada almeno con risorse
nostre.
Presidente -
Consigliere Baccega, a lei la parola.
Baccega (FI) -
Due brevi riflessioni dopo aver ascoltato
con grande attenzione il dibattito che si è sviluppato rispetto a
questa mozione. Noi siamo sicuramente al fianco dell'iniziativa
della Coldiretti, siamo fortemente convinti che il
Made in
Italy
, ma soprattutto il Made in Valle d'Aosta vada
salvaguardato e vada perseguito.
Ripudiamo certamente quella roba che si chiama carne sintetica
anche perché non è assolutamente ecologicamente sostenibile, quindi
sicuramente voteremo con convinzione questa mozione.
Una breve riflessione conclusiva: c'è un po' una tendenza a
dirottare certi atteggiamenti... parlo delle mense, di cui magari
parleremo nell'arco del prossimo Consiglio, quindi catalogare certi
prodotti, perché bisogna indirizzare verso un pensiero, verso una
filosofia che francamente ci preoccupa parecchio. Le ultime
suggestioni in questa Regione riguardano le aiuole edibili di cui
certamente andremo a parlare ma francamente credo che, e non voglio
andare fuori tema, anche su queste cose sia giusto quello che ha
sostenuto e ha proposto il collega Rollandin, è meglio che su
queste filosofie, su questi percorsi ci si possa ritrovare un
attimo a fare una riflessione attenta per salvaguardare i nostri
prodotti e del Made in Italy, e del Made in Valle d'Aosta.
Presidente -
Consigliera Minelli, a lei la parola.
Minelli (PCP) -
Volevo intervenire ancora innanzitutto
per ringraziare l'assessore Carrel, che mi sembra aver colto lo
spirito dell'intervento che ho fatto precedentemente e per aver
sottolineato come sarebbe importante che una mozione di questo
tipo, per la sua valenza, potesse essere votata all'unanimità. Io
concordo con lei in linea di principio.
Ho poi ascoltato le spiegazioni del collega Manfrin che ci dice
che abbiamo colto in senso negativo, con un'accezione negativa il
termine "fascinazione ecologica"; però, collega Manfrin, lei deve
leggere la sua frase nella sua interezza e la frase recita proprio:
"può avere impatti socio-economici molto pericolosi in quanto
figlio di una fascinazione ecologica", il problema nasce proprio da
lì. Poi lei ha voluto chiarire e spiegare l'importanza di quel
punto e ha fatto tutto un discorso che proprio per i suoi
contenuti, se doveva essere rivolto a farci cambiare idea, non ha
sortito il suo effetto, anzi, perché lei ha insistito nel ritenere
che c'è tutta un'ideologia che in qualche modo si vorrà far passare
e che porta con sé anche la parte legata al cibo sintetico. Io
rilevo una cosa: molto, molto spesso in quest'aula noi siamo
accusate di essere ideologiche... ecco, io oggi qui ho proprio
sentito un elogio di un'ideologia. Mi dispiace, perché questo non
ci permette di votare questa mozione, proprio anche per le cose che
lei ha successivamente spiegato.
Ritengo proprio che l'impianto stesso della mozione sia
contraddittorio, l'ha detto bene il collega Baccega nel suo ultimo
intervento, ha detto: "il cibo sintetico non è ecologicamente
sostenibile" e io sono perfettamente d'accordo con lui. Come le
dicevo, non ci sono associazioni ecologiche, associazioni
ecologiche vere e proprie riconosciute che sostengono il cibo
sintetico; continuo a pensare che la mozione è una mozione
interessante, che pone degli impegni, compreso quello che ha
chiesto di aggiungere l'Assessore, che è condivisibile. A
malincuore noi non possiamo votare questa mozione ma, a differenza
di quello che ho detto precedentemente, non ci asterremo ma non
parteciperemo al voto, ciò che ha un effetto, ai fini dell'esito
della mozione e anche dell'indirizzo della mozione che dovrà
arrivare a chi di competenza, diverso, proprio perché io di
ideologismo in questo senso non voglio essere accusata, quello che
noi pensiamo è tutto il contrario rispetto a quello che lei ha
detto.
Presidente -
La parola al consigliere Cretier.
Cretier (FP-PD) -
Brevemente per rispondere al collega
Manfrin. Comincio a essere un po' preoccupato sull'apprezzamento
dell'intervento in senso ironico chiaramente da parte mia.
Volevo dire semplicemente che ha espresso la mia miopia ma il
gruppo sostiene convintamente questa mozione, quindi era un parere
personale semplicemente... pur ponendo in discussione anche
l'effetto di procedere immediatamente.
Presidente -
Se non vi sono altri interventi, metto in
votazione la mozione con l'emendamento come illustrato in
precedenza. La votazione è aperta. La votazione è chiusa.
Presenti, votanti e favorevoli: 31
La mozione è approvata all'unanimità.
Con questa votazione interrompiamo temporaneamente il Consiglio
per arieggiare i locali. Il Consiglio è sospeso.
La seduta è sospesa dalle ore 11:13 alle ore 11:30.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK