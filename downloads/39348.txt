Consiglio Regionale della Valle d'Aosta - Oggetto del Consiglio n. 2590 del 7 febbraio 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2590 del 7 febbraio 2017 - Resoconto
OGGETTO N. 2590/XIV - Interrogazione: "Autorizzazione dei
lavori e delle rispettive spese per la ristrutturazione della Casa
da Gioco di Saint-Vincent".
Rosset (Presidente) -
Punto n. 5 all'ordine del giorno.
Ha chiesto la parola il Presidente della Regione, ne ha
facoltà.
Rollandin (UV) -
Il faut avant tout préciser que les
dépenses liées aux travaux de restructuration de l'hôtel Billia et
de la Maison de jeu sont de 89 millions 621 mille 200 euros pour
les investissements capitalisés (je le souligne), somme qui figure
dans les bilans de la société qui ont été approuvés par l'assemblée
des actionnaires et transmis chaque année au Conseil régional, et
30 millions 545 mille 239 euros pour les autres investissements,
qui concernent les frais liés aux investissements et, notamment,
les frais supplémentaires de gestion, supportés par la société au
cours de la réalisation des travaux et dérivant de la décision,
prise en accord avec la Région, de garder les établissements
ouverts pendant les travaux.
Par ailleurs, les chiffres figurant dans le plan de
développement indiquent un ordre de grandeur, et ce, précisément
parce que ce document ne contient pas des projets préliminaires,
mais des lignes d'orientation dont la concrétisation a été gérée
par la société Casino de la Vallée, désignée dans le plan de
développement comme
stazione appaltante
, en vertu d'un
mandat sans représentation que lui a été attribué par la
Région.
Presidente -
Ha chiesto la parola il consigliere
Chatrian, ne ha facoltà.
Chatrian (ALPE) -
In pochi minuti è difficile fare una
sintesi, dopo aver ascoltato attentamente le risposte del
Presidente della Regione.
Noi abbiamo fatto questa iniziativa, perché avremmo auspicato di
fare chiarezza. Abbiamo una società pubblica al cento per cento,
c'era un amministratore unico e non c'era un consiglio
d'amministrazione; sotto l'amministratore unico praticamente c'era
una dirigenza, una
governance
di quattro, cinque o sei
dirigenti, ma a monte c'è la proprietà. La domanda che abbiamo
posto al Governo regionale è: chi ha autorizzato tutti questi
lavori? Nelle specifiche e nei bilanci che in questi anni abbiamo
attentamente non solo letto, ma studiato, abbiamo potuto notare
comunque che i costi sono stati nettamente più alti rispetto alle
stime che sono state accompagnatorie ai documenti approvati in
questo Consiglio regionale nel 2009 e nel 2010, nel senso che la
somma stimata era all'incirca 83 milioni di euro. Alla domanda
puntuale, il Presidente della Regione ci risponde che 89 milioni di
euro sono stati i lavori capitalizzati.
Usciamo dal tecnico e facciamo invece un esempio classico. Io ho
una mia società, incarico un amministratore unico, perché io faccio
anche altro, decido di ristrutturare la mia azienda, dal punto di
vista edile in questo caso e gli do un mandato con una stima. Al
termine dell'operazione - non parliamo di investimenti
capitalizzati, ma invece dei totali investimenti - la domanda che
noi avevamo posto dal punto di vista non tecnico ma politico era
chi avesse autorizzato, dato che non c'è una deliberazione del
Consiglio che autorizzava il trasferimento alla casa da gioco, la
cui entità è determinata annualmente con la legge finanziaria,
tenuto conto della programmazione finanziaria approvata dal
Consiglio regionale. Non c'è stata! Non c'è una delibera di Giunta,
non c'è un atto amministrativo che approvi tale investimento, non
quello capitalizzato ma il totale investimento. Giustamente il
Presidente ha diviso i due investimenti: 89 milioni di euro quello
capitalizzato e 30,5 milioni di euro quello non capitalizzato, ma
la somma porta a 120 milioni di euro.
La domanda che noi abbiamo posto era, se non c'è un documento,
se non c'è una lettera, se non c'è nulla di tutto questo, chi ha
permesso questo a livello di proprietà? Il Consiglio regionale, no;
il Governo regionale, no. Chi ha autorizzato il signor Frigerio dal
2011 al 2014 a spendere 120 milioni 166 mila euro? Questo è un
interrogativo troppo importante, perché il pomeriggio affronteremo
comunque la questione casinò sulle criticità economiche e
finanziarie, ma la domanda banale che i valdostani si stanno
facendo in questo momento è questa: 80 milioni di euro era la
stima, 83 milioni - ci dicono - è la somma per i lavori che sono
stati eseguiti, ma i soldi spesi sono 120 milioni 166 mila
euro.
Il Presidente ci ha detto che, in accordo con la proprietà,
l'amministratore unico ha dato corso ad altri investimenti per
tenere aperta la casa da gioco, ma io mi chiedo politicamente, dato
che il pubblico di solito ragiona con degli atti amministrativi,
chi ha dato l'autorizzazione per spendere 120 milioni di euro? Noi
oggi ci troviamo con dei disegni di legge che al momento sono fermi
in Giunta, perché non sono stati approvati da questo Governo
regionale, con cui si richiederebbero 43 milioni di euro su delle
cifre spese e quindi da contribuire come proprietà. Ma i conti
della serva purtroppo non tornano. Dalla risposta che ci ha dato il
Presidente poc'anzi, i dubbi aumentano perché alla fine qui non si
capisce chi ha autorizzato il signor Frigerio, di conseguenza la
dirigenza della casa da gioco, a spendere questi 120 milioni di
euro, quando nessuno - così sembra - ha autorizzato l'allora
amministratore unico della società. Termino chiedendo in quale
società una proprietà lascia la delega in bianco all'amministratore
di spendere, poi qualcuno ripianerà comunque i debiti. La legge n.
49 del 2009 recita un passaggio molto importante: la Regione può
intervenire per il finanziamento degli investimenti. Ma per quel
"può intervenire" io penso che a monte ci debba essere un
documento, che certifichi che qualcuno ha autorizzato i 120 milioni
di euro.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK