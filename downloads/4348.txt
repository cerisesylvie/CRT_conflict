Consiglio Regionale della Valle d'Aosta - Oggetto del Consiglio n. 23 del 14 gennaio 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 23 del 14 gennaio 1982 - Resoconto
OGGETTO N. 23/VII - RATIFICA DI DELlBERAZIONI ADOTTATE DALLA
GIUNTA REGIONALE IN VIA D'URGENZA.
Oggetto n. 5657 in data 20 novembre 1981:
Concessione di un contributo al Museo Nazionale della Montagna
di Torino, in conto compartecipazione spese allestimento mostra
"Alessio Nebbia tra geoplastigrafia a pittura" - Approvazione e
liquidazione di spesa.
PRESIDENTE
:
Annuncio al Consiglio, perché risulti
a verbale, che il Consigliere Nebbia, figlio del pittore cui si
riferisce la mostra, si è allontanato dall'aula.
Il Consiglio prende atto.
Metto in approvazione la ratifica della deliberazione in
oggetto.
Esito della votazione:
Presenti : ventitré
Votanti : ventitré
Favorevoli : ventitré
Il Consiglio approva all'unanimità.
Oggetto n. 5725 in data 27 novembre 1981:
Concessione di un contributo di L. 8.130.000 al Comune di
Aymavilles per la costruzione di un tratto di fognatura fra le
Frazioni Dialley e Charriettes - Approvazione ed impegno di
spesa.
PRESIDENTE
:
Metto in approvazione la ratifica
della deliberazione in oggetto.
Esito della votazione:
Presenti : ventitré
Votanti : ventitré
Favorevoli : ventitré
Il Consiglio approva all'unanimità.
Oggetto n. 5735 in data 27 novembre 1981
:
Concessione di un contributo di L. 1930.000 alla Società "Guide del
Cervino" per lavori di riparazione eseguiti ai Rifugi Perelli e
Camillotto Pellissier e sostituzione funi sulle pareti del Cervino
- Approvazione e finanziamento di spesa.
PRESIDENTE
:
Ha chiesto di parlare il Presidente
della Giunta, ne ha facoltà.
ANDRIONE
: (U.V.)
- Volevo far notare al
Consigliere Mafrica, in materia di espropriazioni varie, che la
Giunta regionale da 35 anni - ed è intenzionata a continuare così
per il futuro - mantiene il livello della propria spesa a L.
1.500.000, affinché i Consiglieri regionali possano essere sempre
informati di ogni tipo di spesa.
Oggi, con L. 1.600.000 si fa poca cosa, quindi è normale che il
numero delle delibere approvate d'urgenza dalla giunta e che
vengono in Consiglio aumentino, perché, diminuendo il valore della
moneta, le volte in cui si supera il milione e mezzo,
evidentemente, sono destinate ad aumentare.
PRESIDENTE
:
Ha chiesto di parlare il Consigliere
Mafrica, ne ha facoltà.
MAFRICA
: (P.C.I.)
- Il Presidente sa che la
generosità dell'opposizione è tale che sarebbe disposta anche a
concedere, se richiesto, un margine di L. 2.000.000 invece che di
L. 1.500.000. Ma non è questo il problema: quando parliamo di
espropriazione ci riferiamo a questioni più generali, come vedremo
in seguito ad un punto successivo dell'ordine del giorno.
Quando la Giunta sceglie di incaricare una società piuttosto che
un'altra per determinati studi e progettazioni, senza che ci sia un
dibattito preventivo in Consiglio, passa poi alla parte operativa
con l'acquisto di macchinari, per cui siamo di fronte ad una
delibera che - dal mio punto di vista, non so se in termini
giuridici si potrà verificare o
meno una competenza della
Giunta - espropria il Consiglio.
Dal punto di vista politico del dibattito su un problema di un
certo tipo, per i suggerimenti che possono venire dalle forze
consiliari, questa procedura rappresenta una presa di posizione che
sottrae dibattito.
Sulla concessione in oggetto, per esempio, non ci sono
osservazioni particolari da fare, come pure per altre, mentre ce ne
sono alcune che porterebbero a discussioni molto complesse.
PRESIDENTE
:
Metto in approvazione la ratifica
della deliberazione in oggetto.
Esito della votazione:
Presenti : ventisei
Votanti : ventisei
Favorevoli : ventisei
Il Consiglio approva all'unanimità.
Oggetto n. 5821 in data 4 dicembre 1981:
Concessione e liquidazione al Comune di Nus di un contributo di
L. 4.130.000 nell'acquisto di arredamento e attrezzatura per le
scuole medie.
PRESIDENTE:
Metto in approvazione la ratifica della
deliberazione in oggetto.
Esito della votazione:
Presenti : ventisei
Votanti : ventisei
Favorevoli : ventisei
Il Consiglio approva all'unanimità.
Oggetto n. 5825 in data 4 dicembre 1981:
Lavori
di costruzione delle carte regionali della Valle d'Aosta - Zona
Centro Nord- Liquidazione all'impresa appaltatrice di un 7° acconto
per revisione dei prezzi contrattuali - Approvazione e liquidazione
di spesa.
PRESIDENTE
:
Ha chiesto di parlare il Consigliere
Tonino, ne ha facoltà.
TONINO
: (P.C.I.)
- Vorrei chiedere quanti anni
impiegheremo ancora per completare questa cartografia e,
anche, come viene consultata, se è di utilità, se viene
utilizzata dai professionisti, dai Comuni ed in che modo è
pubblicizzata presso i Comuni della nostra Regione.
PRESIDENTE
:
Ha chiesto di parlare il Presidente
della Giunta, ne ha facoltà.
ANDRIONE
: (U.V.)
- Dovremo terminare quest'anno,
perché l'ultimo lotto è quello chiamato Sud-Est, che comprende la
fascia da Gressoney a Champorcher.
La restituzione è avvenuta, saranno necessari degli
aggiornamenti perché vi sono stati dei mutamenti, probabilmente
dovremo fare una strisciata, come si dice, per certi punti della
Valle perché possano essere riportati esattamente sulle carte.
Esiste un archivio specifico ai Lavori Pubblici che viene
consultato, i Comuni ricevono o hanno ricevuto la parte relativa
alla loro competenza territoriale, è uno dei grossi lavori fatti
dall'Amministrazione regionale la cui utilità credo non sia da
dimostrare.
Da quando abbiamo iniziato i lavori ad oggi, sono trascorsi
esattamente quattro o cinque anni dalla prima restituzione, avevamo
scelto due ditte, una si è ritirata, per cui in Italia è rimasta
una ditta sola che fa bene questi lavori.
E' stato già dato il collaudo ad un insegnante universitario,
quindi dovremmo concludere, entro breve tempo, tutte le operazioni
relative alla cartografia, che diventa un documento di base per
altri studi.
Tutte le piante tematiche verranno trasferite su queste nuove
carte che sono infinitamente più precise che non quelle
dell'Istituto Militare.
PRESIDENTE
:
Metto in approvazione la ratifica
delle deliberazioni in oggetto.
Esito della votazione:
Presenti : ventisei
Votanti : ventisei
Favorevoli : ventisei
Il Consiglio approva all'unanimità.
Oggetto n. 5826 in data 4 dicembre 1981:
Lavori
di completamento delle opere di somma urgenza relative alla rete
antincendio della Fabbrica Maxel in Comune di Gignod e di
adeguamento interno - Esecuzione dei lavori in economia diretta -
Approvazione ed impegno di spesa.
PRESIDENTE
:
Ha chiesto di parlare il Consigliere
Mafrica, ne ha facoltà.
MAFRICA
: (P.C.I.)
- Vorrei sapere se con questa
delibera abbiamo esaurito l'intervento per la rete antincendio
presso la Maxel e se queste spese vengono fatte dalla Regione,
perché rientrano in qualche modo nella costruzione dello
stabilimento, o se invece non è discutibile questo fatto, cioè se
non si tratta di spese legate alla produzione. Vorrei sapere ancora
quante sono le agevolazioni date complessivamente alla Maxel, visto
che sovente discutiamo di imprese che sono in difficoltà e facciamo
un calcolo di quanto ha dato la Regione.
PRESIDENTE
:
Ha chiesto di parlare il Consigliere
Carlassare, ne ha facoltà.
CARLASSARE
: (Democrazia Proletaria - Nuova
Sinistra)
- Vorrei innanzitutto essere informato su una cosa
che probabilmente è già stata discussa, ovvero questi lavori
derivano da una cattiva progettazione e da responsabilità della
conduzione dello Stabilimento, o da qualcosa di non prevedibile
all'atto della progettazione?
Dalla risposta dipende il mio voto favorevole o meno a questa
delibera.
Rimangono tutte le riserve su quanto espresso dal Consigliere
Mafrica, se questo Stabilimento ormai è in funzione, se gli
interventi che vengono fatti nello stabile debbono continuare a
ricadere sul bilancio regionale e non piuttosto essere considerati
interventi derivati dal logorio, dall'usura normale.
PRESIDENTE
:
Ha chiesto di parlare il Presidente
della Giunta, ne ha facoltà.
ANDRIONE
: (U.V.)
- Il continuo aggiornamento della
legislazione ed il fatto che l'accertamento se le condizioni
esistono o meno continua - malgrado la dichiarazione di Ente
inutile - ad essere affidata all'ENPI, i cui compiti vengono
prorogati ormai per la quinta volta ancora per pochi mesi, fanno sì
che questi adeguamenti siano in realtà un obbligo di legge e che
non potessero essere previsti al momento della progettazione in
quanto non ancora imposti dall'ENPI.
Si può discutere a lungo sul fatto se sia compito o meno della
Regione di fare questo, però l'interpretazione data è quella che la
convenzione prevede che sia la Regione a fornire il capannone,
evidentemente agibile, in base alla legislazione vigente e con
questo tipo di struttura.
Per quanto riguarda le agevolazioni fornite alla Maxel, la
Regione ha dato un capannone operante con quattro anni di affitto a
partire dal 5° anno ed il pagamento dell'affitto deve, nel termine
previsto dal leasing, ricostituire in un erario la somma che è
stata spesa dalla Regione.
Quindi, anche questi 50 milioni verranno restituiti secondo
quella procedura. Inoltre, esiste un'altra agevolazione, votata da
questo Consiglio recentemente, che è la fideiussione di 1
miliardo.
PRESIDENTE
:
Metto in approvazione la ratifica
della deliberazione in oggetto.
Esito della votazione:
Presenti : venticinque
Votanti : venticinque
Favorevoli : venticinque
Il Consiglio approva all'unanimità.
Oggetto n. 5830 in data 4 dicembre 1981:
Lavori
di pronto intervento per il ripristino di difese spondali lungo il
torrente Urtier in Località Cretaz in Comune di Cogne -
Approvazione di perizia suppletiva - Approvazione ed impegno di
spesa.
PRESIDENTE
:
Metto in approvazione la ratifica
della deliberazione in oggetto.
Esito della votazione:
Presenti : venticinque
Votanti : venticinque
Favorevoli : venticinque
Il Consiglio approva all'unanimità.
Oggetto n. 5831 in data 4 dicembre 1981:
Lavori
di sistemazione ed adeguamento del nuovo accesso dell'Ospedale di
Aosta - Approvazione di perizia suppletiva - Approvazione ed
impegno di spesa - Approvazione di nuovi prezzi - Approvazione atto
di sottomissione.
PRESIDENTE
:
Ha chiesto di parlare il Consigliere
Mafrica, ne ha facoltà.
MAFRICA
: (P.C.I.)
- Sono numerose, soprattutto per
quel che riguarda i lavori dell'Ospedale, le delibere di Giunta che
vengono come perizie suppletive per nuovi lavori.
Possibile che, soprattutto in queste costruzioni, non finiscono
mai i nuovi lavori individuati? I pozzetti di ispezione, non
potevano essere previsti prima, è necessario arrivare
sempre con un pezzetto alla volta?
Chiedo all'Assessore come può il Consiglio seguire un'opera
quando un certo progetto, già esistente, viene poi mutato
radicalmente nel corso dell'esecuzione dei lavori stessi.
PRESIDENTE
:
Ha chiesto di parlare l'Assessore ai
Lavori Pubblici Borbey, ne ha facoltà.
BORBEY
: (D.C.)
- Ritengo che il Consigliere
Mafrica abbia preso la parola non riferendosi forse a questa
delibera, perché sarebbe un assurdo basarsi su questa e cioè
discutere su un lavoro di circa 200 milioni, di l4 milioni
fuori.
Quando sono partito per farmi la casa, ero convinto di cavarmela
con 80 milioni, poi invece ne ho spesi 125.
Il discorso da farsi in questo caso è lungo e coinvolge una fase
iniziale di progettazione, poi di verifica da parte degli uffici
regionali ed infine di esecuzione in opera.
Quando si opera in ristrutturazione, come abbiamo fatto per
l'emodialisi e per la T.A.C., lì, ci sono venute tante di quelle
sorprese che anche noi eravamo abbastanza demoralizzati. Da adesso
si fa in modo che i progettisti facciano dei progetti esecutivi i
migliori possibili e noi li verifichiamo.
Anche per le opere stradali, prima di passare in giunta il
progetto di approvazione, se è una strada comunale o regionale,
mandiamo, il giorno tale, un geometra che verifica prendendo delle
sezioni tipo se il progetto corrisponde alla realtà del terreno,
perché ci siamo accorti che molte volte alcuni progettisti facevano
dei progetti con le sezioni - qui forse evado il campo
dell'edilizia - prendendo le sole curve del livello. Ci trovavamo
poi a dover far passare le fognature in aria, tanto per fare un
assurdo.
Quello che dice il Consigliere Mafrica è vero, ma c'è anche da
dire che, molte volte, si opera in settori per i quali alcune opere
sono difficilmente valutabili, specie nel campo della
ristrutturazione dove ci siamo accorti che nell'Ospedale, ad
esempio, tutti gli scarichi, le tubazioni, anche del riscaldamento,
sono marce ed abbiamo dovuto procedere a ripristinarle tutte
quante.
PRESIDENTE
:
Metto in approvazione la ratifica
della deliberazione in oggetto.
Esito della votazione:
Presenti : venticinque
Votanti : venticinque
Favorevoli : venticinque
Il Consiglio approva all'unanimità.
Oggetto n. 5834 in data 4 dicembre 1981:
Acquisto di un nuovo gruppo elettrogeno di emergenza per lo
stabilimento per la produzione di rubinetterie civili in Comune di
Cogne - Approvazione ed impegno di spesa.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA
: (P.C.I.)
- Voglio sentire cosa mi dirà
l'Assessore Borbey su questo errore. Credo che qui sia un caso di
una leggerezza addirittura incredibile.
Si prende un gruppo elettrogeno della potenza di 100 kw, poi si
scopre che ne serviva uno da 165. Si tratta di un errore che costa
all'Amministrazione oltre 50 milioni, che dubito possa essere
coperto senza che questa si assuma delle responsabilità.
Una delibera di questo tipo, onestamente, non possiamo
votarla.
PRESIDENTE
:
Ha chiesto di parlare il Consigliere
Carlassare, ne ha facoltà.
CARLASSARE
: (Democrazia Proletaria -Nuova
Sinistra)
- Forse, per quanto ne so, posso dare già in parte
una risposta.
Questo gruppo è stato acquistato in seguito ad una richiesta
precisa - ma posso anche sbagliarmi - da parte della Società
Rubinetterie di Cogne e, a questo punto, diventa ancora più grave
perché se la Società Rubinetterie di Cogne fa un progetto e
richiede una cosa, dopo di che cambia idea perché si è sbagliata,
correttezza vuole che questa paghi per il suo errore.
Pare che, fortunatamente, ma per un fatto casuale, questo gruppo
elettrogeno possa servire da un'altra parte, non so se corrisponde
effettivamente alle esigenze, oppure se sia una forzatura anche
questa; comunque, vista l'enorme quantità di soldi utilizzati per
impiantare questo stabilimento, che sono un'enorme facilitazione
per questa società, mi pare più che corretto che nel caso commetta
degli errori grossolani, almeno paghi per questi.
PRESIDENTE
:
Ha chiesto di parlare l'Assessore ai
Lavori Pubblici Borbey.
BORBEY
: (D.C.)
- Ringrazio il Consigliere
Carlassare per avere già dato lui la risposta esatta perché è bene
informato. Da richieste scritte, quindi non verbali, fatte dalla
ditta Sottini, avevamo avuto assicurazione che era sufficiente un
gruppo elettrogeno da 100 kw; ad ogni modo sono fatti che
succedono.
Avevamo delle questioni in pendenza con la Ditta Sottini,
pagamento Regione o pagamento Sottini, in base alla convenzione, è
un caso e non una questione di ripiego, che occorreva un gruppo
elettrogeno alla fabbrica di Champagne della Rossignol di quella
potenza.
Non abbiamo pagato altri lavori che erano forse di competenza
nostra, che si è accollata la Sottini (ma era una cosa sui 5-6
milioni) ed abbiamo provveduto invece a pagare il trasporto, che è
costato più o meno quella spesa.
Posso assicurare i Consiglieri che non è una questione di
ripiego avere utilizzato il gruppo elettrogeno della Cogne nella
località Champagne; certamente sono cose spiacevoli quando
succedono, in prima istanza avevamo detto di no, che non lo avremmo
sostituito e che spettava alla Sottini farlo.
In seguito è venuto quell'ingegnere che è direttore dei lavori,
insieme all'ing. Peano, che era
stato nominato per verificare questa faccenda e, secondo loro
richiesta, occorreva un gruppo elettrogeno alla Champagne, per cui
con la Sottini abbiamo definito così.
PRESIDENTE
:
Metto in approvazione la ratifica
della deliberazione in oggetto.
Esito della votazione:
Presenti : venticinque
Votanti : ventiquattro
Astenuto : uno (Minuzzo)
Favorevoli : diciassette
Contrari : sette
Il Consiglio approva.
Oggetto n. 5843 in data 4 dicembre 1981:
Concessione e liquidazione al Comune di Fénis di un primo
contributo di Lire 21.500.000 per la ghiacciatura e l'ordinaria
manutenzione della pista regionale di slittino di Fénis
(Combasse).
PRESIDENTE
:
Metto in approvazione la ratifica
della deliberazione in oggetto.
Esito della votazione:
Presenti : venticinque
Votanti : venticinque
Favorevoli : venticinque
Il Consiglio approva all'unanimità.
Oggetto n. 5844 in data 4 dicembre 1981:
Concessione e liquidazione al Comitato di gestione della pista
di bob di Breuil-Cervinia di un primo contributo di Lire 70.000.000
nelle spese da sostenere per la gestione della pista stessa -
Approvazione e finanziamento di spesa.
PRESIDENTE
:
Ha chiesto di parlare il Consigliere
Minuzzo, ne ha facoltà.
MINUZZO
: (P.S.D.I.)
- Chiedo al Presidente della
Giunta se è possibile rinviare questa delibera alla presenza
dell'Assessore Pollicini oggi assente, in quanto vorrei chiedere
dei chiarimenti sia di carattere tecnico che inerenti alla delibera
di Giunta.
Essendo state previste delle spese in delibera che non sono
state effettuate perché è stata rinviata la Coppa del Mondo, vorrei
sapere da lui se sono state sopportate o meno; ho visto un compenso
di L. 1.000.000 per lo speaker, non so se quello è stato lì una
settimana ad annunciare che la Coppa del Mondo era rinviata, per
evitare che il pubblico rimanesse in attesa dello svolgersi della
Coppa del Mondo.
PRESIDENTE
:
Non ci sono obiezioni al rinvio alla
presenza dell'Assessore Pollicini, per cui se l'Assessore sarà
presente nel pomeriggio, la ratifica della deliberazione 5844
sarà discussa oggi pomeriggio.
Oggetto n. 6005 in data 11 dicembre 1981:
Aumento dell'importo annuo della borsa di studio istituita alla
memoria del Prof. Albert Deffeyes - Approvazione e liquidazione di
spesa.
PRESIDENTE
:
Metto in approvazione la ratifica
della deliberazione in oggetto.
Esito della votazione:
Presenti : ventiquattro
Votanti : ventiquattro
Favorevoli : ventiquattro
Il Consiglio approva all'unanimità.
Oggetto n. 6008 in data 11 dicembre 1981:
Concessione e liquidazione al Comune di Verrès di un contributo
di L. 9.800.000 nell'acquisto di arredamento per l'Istituto
Magistrale.
PRESIDENTE
:
Metto in approvazione la ratifica
della deliberazione in oggetto.
Esito della votazione:
Presenti : ventiquattro
Votanti : ventiquattro
Favorevoli : ventiquattro
Il Consiglio approva all'unanimità.
Oggetto n. 6131 in data 18 dicembre 1981
:
Aumento dell'importo annuo delle borse di studio da assegnare ad
alunni delle Scuole Secondarie e dell'I.P.R. che si distinguono
particolarmente nello studio della lingua francese.
PRESIDENTE
:
Ha chiesto di parlare il Consigliere
Carlassare, ne ha facoltà.
CARLASSARE
: (Democrazia Proletaria - Nuova
Sinistra)
- Vorrei chiedere all'Assessore se sono previste
borse di studio per gli allievi che si distinguono particolarmente
in altre materie, tipo storia, geografia, economia e, volutamente,
non tiro in ballo italiano, perché potrebbe sembrare una facile
contrapposizione fra italiano e francese, mentre la mia non vuol
esserlo. Però ritengo che se è corretto salvaguardare l'aspetto
culturale per quanto riguarda la lingua, lo sarebbe altrettanto per
le materie che ho enunciato, riferendosi ad un approfondimento
della realtà storica, geografica, economica della Valle d'Aosta ed
all'interno di questo potremo anche inserire l'italiano e la
matematica, non come spirito di contrapposizione però, in quanto
sono d'accordo che siano date queste borse di studio.
Se invece queste borse di studio sono relative solo a quanto
concerne il distinguersi da parte
degli allievi nella parlata francese, sono contrario che ci sia
una così ristretta specializzazione delle caratteristiche culturali
tipiche della realtà valdostana.
PRESIDENTE
:
Ha chiesto di parlare l'Assessore alla
Publica Istruzione Viglino, ne ha facoltà.
VIGLINO
: (U.V.)
- Je ne partage pas tout à fait
l'opinion du Conseiller de Nuova Sinistra parce-que, en Vallée
d'Aoste, en ce qui concerne l'école, l'interprétation de l'article
40 de nostre statut, où il est dit que le même nombre d'heures doit
être destiné soit à la langue italienne soit à la langue française,
a eu comme résultat cinq ou six heures de français et ving-cinq
heures d'italien.
A mon avis il est indispensable, de la part de l'Administration
régionale, de maintenir ces bourses d'étude exclusivement pour la
langue française, qui se trouve chez nous, où elle devrait avoir un
droit de cité tout au moins égal à la langue italienne, dans une
position extrêmement défavorable.
Lorsque l'article 40 aura eu son application totale dans toutes
nos écoles et donc il y aura le même nombre d'heures d'enseignement
pour la langue française par rapport à la langue italienne, alors
il sera utile, à mon avis, de revoir une telle disposition.
D'autre part il existe quelques bourses d'étude, surtout dans
les écoles secondaires, qui sont basées sur le mérite de l'élève et
à cet égard, nous avons à peine approuvé l'augmentation de la
bourse d'étude intitulée "Albert Deffeyes" de trois cents mille à
cinq cents mille lires.
Pour le restant nous ne donnons aucune bourse pour les élèves
qui se distinguent particulièrement soit en mathématique, soit en
physique, soit en science, parce-que le sens de ces bourses
d'étude, déjà établies depuis beaucoup d'années, est vraiment, je
ne dis pas de compenser, parce-que nous ne compenserons jamais
l'interprétation qui a été donnée aux articles de nostre statut sur
la langue française, mais tout au moins d'affirmer l'existence de
cette langue et de démontrer que nous soutenons d'une façon tout à
fait particulière afin de rétablir la justice, la langue française
en Valle d'Aoste.
PRESIDENTE
:
Metto in approvazione la ratifica
della deliberazione in oggetto.
Esito
della votazione:
Presenti : ventitré
Votanti : ventidue
Favorevoli : ventidue
Astenuto : uno (Carlassare)
Il Consiglio approva.
Oggetto n. 6135 in data 18 dicembre 1981:
Concessione e liquidazione al Comune di Quart di un contributo
di L. 2.770.000 nell'acquisto di attrezzatura e arredamento per la
scuola media.
PRESIDENTE
:
Metto in approvazione la ratifica
della deliberazione in oggetto.
Esito della votazione:
Presenti : ventitré
Votanti : ventitré
Favorevoli : ventitré
Il Consiglio approva all'unanimità.
Oggetto n. 6137 in data 18 dicembre 1981:
Concessione e liquidazione ai Comuni di Gressoney-Saint-Jean e
di Ayas di una seconda sovvenzione per il funzionamento delle
scuole medie comunali legalmente riconosciute per l'anno
1980-1981.
PRESIDENTE
:
Metto in approvazione la ratifica
della deliberazione in oggetto.
Esito della votazione:
Presenti : ventitré
Votanti : ventitré
Favorevoli : ventitré
Il Consiglio approva all'unanimità.
Oggetto n. 6138 in data 18 dicembre 1981:
Ampliamento del cimitero comunale di Châtillon (1° lotto) -
Liquidazione all'impresa appaltatrice A. & D. s.n.c. di Di
Salvo e Aiello, di Saint-Vincent di un 1° acconto per revisione dei
prezzi contrattuali - Approvazione e finanziamento di
spesa.
PRESIDENTE
:
Metto in approvazione la ratifica
della deliberazione in oggetto.
Esito della votazione:
Presenti : ventitré
Votanti : ventitré
Favorevoli: ventitré
Il Consiglio approva all'unanimità.
Oggetto n. 6230 in data 18 dicembre 1981:
Scoperto provvisorio di tesoreria - Proroga per l'anno
1982.
PRESIDENTE
:
Metto in approvazione la ratifica
della deliberazione in oggetto.
Esito della votazione:
Presenti : ventitré
Votanti : ventitré
Favorevoli : ventitré
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK