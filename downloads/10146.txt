Consiglio Regionale della Valle d'Aosta - Oggetto del Consiglio n. 1139 del 4 aprile 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1139 del 4 aprile 1990 - Resoconto
OGGETTO N. 1139/IX - DATI CONCERNENTI I FLUSSI DI TIR CHE
PROVVEDONO ALLO SDOGANAMENTO PRESSO L'AUTOPORTO DI POLLEIN.
(Interrogazione)
PRESIDENTE:
Do lettura dell'interrogazione presentata dai
Consiglieri Mafrica e Tonino, iscritta al punto 10 dell'ordine del
giorno.
INTERROGAZIONE
RICORDATO che ancora recentemente, con deliberazione n. 2035 del
2 marzo 1990, la Società Autoporto Valle d'Aosta S.p.A. ha ottenuto
contributi per lire 2.155.523.590 come corrispettivo, per il 1990,
dell'accesso gratuito dei TIR alle strutture autoportuali;
CONSTATATO che nel corso di un convegno si è affermato che
presso l'Autoporto di Pollein si determinano flussi "anomali" di
TIR (che sdoganano in Valle, provenendo da Trieste e dal Brennero e
poi scaricano a Milano) e che i servizi autoportuali sono tra i più
cari d'Italia;
i sottoscritti Consiglieri del Gruppo comunista
INTERROGANO
la Giunta regionale per conoscere:
1) i dati relativi al numero di TIR che negli ultimi tre anni
hanno sdoganato a Pollein, provenendo da Trieste e dal Brennero e
le ragioni che possono motivare tali flussi "anomali";
2) come si concilia una politica di alti costi dei servizi
autoportuali con gli ingenti contributi che la Regione annualmente
eroga all'Autoporto per favorire il traffico commerciale.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (UV):
Je donnerai une réponse pour la première
partie, pour la deuxième partie répondra l'Assesseur Voyat.
Si j'ai bien compris, cette interpellation a été suggérée par
certaines données qui avaient été diffusées au moment de la
rencontre à Courmayeur. En effet j'avais été surpris moi-même
d'entendre certains passages. Etant donné que je ne connaissais pas
à fond le problème, j'ai envoyé une lettre aux différents organes
compétents:
"Guardia di finanza, Direttore della circoscrizione
doganale e Presidente dell'autoporto",
afin qu'il y ait un
document officiel de réponse, pour savoir si en effet il y avait
les cas dont on parle, c'est-à-dire "
TIR che negli ultimi tre
anni hanno sdoganato a Pollein provenienti da Trieste e dal
Brennero",
parce qu'on disait qu’il y avait des
poids lourds qui faisaient ce passage, qui franchement est plutôt
drôle, et qui arrivaient à Aoste pour dédouaner et par la suite
trouver une autre destination.
D'après les réponses qui m'ont été données soit par la Direction
de l'autoport, soit par le Commandement de la brigade financière,
soit par la Direction de la circonscription douanière d'Aoste on
exclut qu'il y ait des cas de ce genre.
En effet j'ai ici les réponses. Pour ce qui est de l'autoport:
"Non risulta che i TIR entrati nei valichi abbiano transitato
nel territorio nazionale per venire a sdoganare presso
l’autoporto di Pollein e quindi ritornare a
scaricare la merce a Milano o altrove".
Le Commandement de la
brigade financière d'Aoste:
"Non risulta, dai controlli eseguiti
dai militari dipendenti durante i quotidiani servizi
anticontrabbando, che automezzi commerciali siano transitati in
Valle con provenienza jugoslava e austriaca, diretti alla dogana di
Pollein per le operazioni di sdoganamento e successivo scarico
delle merci all'interno del territorio".
La dernière réponse
est de la douane:
"I risultati di una sommaria indagine hanno
dato esito negativo".
Voilà les réponses qui ont été prédisposées. Pour la deuxième
partie répondra l'Assesseur Voyat.
PRESIDENTE:
Ha chiesto la parola l'Assessore alle Finanze,
Voyat; ne ha facoltà.
VOYAT (UV):
E' tutto da dimostrare che il servizio di
sdoganamento all'autoporto di Pollein sia più caro che altrove.
Le spese a carico delle Case di importazione sono quelle di
manovalanza, che sono identiche a quelle pagate presso altri
autoporti, mentre per i TIR che trasportano bestiame vivo, carni
fresche o prodotti animali in genere, si paga da un minimo di 4.000
ad un massimo di 8.000 lire per le operazioni di punzonatura o di
verifica animali eventualmente deceduti o per la campionatura di
carni o di prodotti di origine animale.
Queste sono le spese pagate all'autoporto di Pollein per le
operazioni di sdoganamento.
C'è invece una differenza di prezzo, tra l'autoporto di Pollein
e gli altri punti di sdoganamento, per l'opera degli spedizionieri
doganali.
Si sa che per poter sdoganare occorre la firma e la
documentazione predisposta da uno spedizioniere doganale.
Ebbene, a Pollein, tali prestazioni sono svolte da spedizionieri
raggruppati nella società Cenda o da altri spedizionieri che
esercitano come liberi professionisti.
In altri centri, invece, le grandi società di spedizione hanno
alle loro dipendenze degli spedizionieri doganali, che non vengono
pagati per ogni singola operazione di sdoganamento, ma
mensilmente.
Il tipo di servizio di sdoganamento offerto dai liberi
professionisti dell'autoporto di Pollein è vantaggioso per i
piccoli spedizionieri, che non possono permettersi di avere alle
loro dipendenze uno spedizioniere doganale, in quanto tale costo
sarebbe superiore a quanto essi pagano annualmente per queste
operazioni, mentre potrebbe risultare più elevato per le grandi
case di spedizione che devono sdoganare molti TIR.
E' evidente che, se una casa di spedizione preferisce effettuare
anche a Pollein le operazioni di sdoganamento servendosi di un
proprio dipendente, perché ritiene di spendere meno, può farlo
benissimo.
In definitiva, quindi, io ritengo che i prezzi dei servizi
dell'autoporto di Pollein non siano diversi da quelli di altri
punti di sdoganamento.
C'è da osservare che le strutture dell'autoporto di Pollein sono
private, per cui le Case di spedizione prima ne pagavano l'affitto,
mentre a ciò ora provvede l'Amministrazione regionale.
Altrove, invece, le strutture autoportuali sono pubbliche e
quindi non è necessario che gli autotrasportatori ne paghino
l'affitto.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Replicando alla risposta del Presidente
della Giunta, confermo che l'interpellanza è stata suggerita dalla
curiosità di avere chiarimenti sulla notizia, che era stata fonte
di perplessità, che era stata diffusa nel corso di un convegno e
secondo la quale esiste un flusso di traffico da Trieste e dal
Brennero che viene a sdoganare ad Aosta.
Prendo atto che le risposte ufficiali sono negative e quindi non
ho altre considerazioni da fare in merito.
Mi pare invece di non poter essere soddisfatto della risposta
dell'Assessore Voyat, perché noi, in effetti, per l'anno 1990
versiamo 2.155.000.000 per avere una certa promozione del traffico
commerciale; questo dice la legge da cui dipende il versamento di
questo contributo.
L'Assessore ci dice che le spese di sdoganamento sono più o meno
analoghe a quelle che ci sono negli altri autoporti e che invece,
probabilmente, sono più care le spese dovute alle pratiche degli
spedizionieri, perché qui ci sono spedizionieri liberi
professionisti, mentre altrove ci sono persone a stipendio fisso e
quindi lì è possibile far pagare di meno.
Mi pare che questo confermi comunque che per l'utente di questa
struttura ci sia un maggior costo, perché a lui non interessa se
deve pagare ad un professionista o ad un impiegato, ma interessa
quanto paga. La risposta dell'Assessore, quindi, non smentisce la
notizia di costi più elevati all'autoporto di Pollein.
Anche l'ultima considerazione, che altrove le strutture sono
pubbliche e qui invece private, e noi, quindi, con queste somme
andiamo in qualche modo a coprire il mancato incasso della
struttura privata, mi dà l'impressione che noi, in realtà, dal
punto di vista della legge non facciamo nessuna promozione, perché
con questo intervento ci riportiamo al livello degli altri e poi
rimangono comunque, per alcune ragioni connesse alla organizzazione
dei servizi, dei costi più elevati.
Penso che la materia, come d'altronde risulterà ben chiaro
quando si discuterà di altri provvedimenti di legge, possa essere
ripensata, perché, al limite, con 2 miliardi, che possono diventare
4, per 10 anni, non so fin dove potrà giungere il valore di
quell'autoporto. Qualche anno fa era di 11 o 12 miliardi.
(...Interruzione del Presidente Rollandin...)
... quando lo abbiamo comprato; mentre qui, se va avanti questa
impostazione, rischiamo di pagarlo quasi un terzo per ogni anno.
Ecco allora che andrebbe completamente ripensata tutta la politica
verso questa struttura.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK