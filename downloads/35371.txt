Consiglio Regionale della Valle d'Aosta - Oggetto del Consiglio n. 2859 del 6 marzo 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Istituzioni scolastiche
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2859 del 6 marzo 2013 - Resoconto
OGGETTO N. 2859/XIII - Interpellanza: "Criteri per
l'accoglimento delle domande di iscrizione presso le scuole
paritarie della regione".
Président
- La parole au collègue Donzel.
Donzel (PD)
- Grazie Presidente.
È un argomento estremamente delicato quello che riguarda il
rapporto tra il sistema pubblico di istruzione, che ha aperto anche
alla scuola privata attraverso un meccanismo di riconoscimento che
consente alla scuola privata di diventare paritaria e di essere
parte assolutamente integrante del sistema pubblico di istruzione.
A questa cosa conseguono naturalmente obblighi precisi da parte di
queste istituzioni - alcune, avrò modo di dirlo, di rilevante
importanza per il nostro territorio regionale - e naturalmente da
parte dell'Amministrazione regionale in questi anni sono anche
seguiti non solo delle sovvenzioni, dei contributi, degli aiuti, ma
degli importantissimi finanziamenti strategici nel settore
dell'istruzione valdostana. Questa premessa è fondamentale perché
nel panorama scolastico valdostano delle scuole paritarie, oltre ad
esistere una componente significativa di scuole di ispirazione
cattolica, che però hanno aderito a questo sistema e quindi
rispettando assolutamente i criteri previsti dalla normativa,
esistono delle istituzioni, come l'IPRA di Châtillon e lo IAR, che
sono assolutamente istituzioni che hanno perso la componente
privatistica, diventando di fatto delle istituzioni a totale
contribuzione pubblica, su cui l'Amministrazione bene ha fatto
negli anni ad investire profondamente, perché sono due luoghi
strategici: uno che fa riferimento al turismo e quindi in una
realtà come la nostra è indispensabile che riusciamo a dare
un'opportunità straordinaria ai nostri giovani di formarsi in
quell'ambito, poi il giudizio se questo si faccia bene, male...non
è questa la sede, ma sicuramente c'è un indirizzo preciso. Allo
stesso modo...la stessa cosa vale per lo IAR, che sicuramente
svolge in un settore altrettanto importante come quello
dell'agricoltura di montagna un ruolo strategico, perché in alcuni
settori non si è limitato soltanto, naturalmente, alla ricaduta nel
settore agricolo, ma ha aperto a quello che è quello sviluppo
particolare per la nostra regione, che è l'agriturismo, e quindi
anche lì un settore assolutamente strategico, quindi da una parte
un sistema che fa riferimento ad alcune istituzioni di natura
religiosa e altre istituzioni che hanno una caratura ancora più
legata all'Amministrazione regionale.
È chiaro che queste istituzioni, avendo anche ottenuto un
notevole successo, interesse, attrattività da parte delle famiglie
valdostane, non sono nelle condizioni di accogliere magari tutte le
iscrizioni. È naturale quindi che debbano darsi dei criteri, come
prevede la normativa, questi criteri devono essere resi pubblici e
trasparenti da precise deliberazioni di queste istituzioni e io
ritengo anche sia assolutamente importante in un rapporto di
correttezza con le famiglie valdostane...che le motivazioni per cui
si seleziona in modo particolare le iscrizioni debbano essere rese
chiare e trasparenti. La mia preoccupazione quindi è anche capire
se l'Amministrazione, in quanto ente finanziatore di queste realtà,
ha fatto gli opportuni controlli, ha verificato se questi criteri
sono rispettati, fa delle verifiche puntuali su queste procedure e
qui mi permetto anche di segnalare una questione che non è...
Presidente
- Invito solo i colleghi a non utilizzare i
telefoni in aula che interferiscono con...grazie.
Donzel (PD)
- ...non è una questione irrilevante, noi
abbiamo delle difficoltà nel sistema pubblico rispetto a locali
come le palestre, rispetto a tipologie di aule e quant'altro, però
il sistema pubblico non può dire: "no, tu non vieni nella mia
scuola"? Noi allora alle volte ci troviamo in qualche modo ad avere
anche qualche classe particolarmente numerosa nel settore pubblico
e ci troviamo in alcune scuole anche ad avere, come giustamente
deve essere e per fortuna c'è, una straordinaria, una meravigliosa
accoglienza di ragazzi che magari hanno qualche disabilità, ma che
non per questo non hanno diritto all'accesso dell'istruzione
pubblica. Anche su questi temi allora io vorrei che ci fosse
chiarezza nei confronti delle istituzioni paritarie, perché io
penso che, siccome noi le finanziamo, debba esserci una certa
sensibilità anche su questi tipi di tematiche. Non può essere che
non ci sia formalmente un'attenzione anche a questo mondo degli
svantaggiati da parte di chi riceve un finanziamento pubblico, cioè
la possibilità di partecipare ci deve essere per tutti e non può
essere un discrimine, per esempio la disabilità, ad avere accesso
ad una scuola paritaria: questo è molto importante come concetto.
Attendo quindi che su questo argomento si faccia chiarezza qui in
aula del Consiglio regionale.
Président
- Président Rollandin.
Rollandin (UV)
- Grazie Presidente.
Per quanto è delle osservazioni fatte dal collega, credo che le
valutazioni che sono state correttamente riportate, cioè sul tema
delle scuole paritarie, di quello che è l'impatto delle scuole
paritarie, che hanno ai vari livelli...sia a livello di prime
classi, sia a livello di formazione, cioè lei ha citato lo IAR, ha
citato l'IPRA, sicuramente sono scuole di formazione importanti,
che lei ha ricordato hanno avuto un'evoluzione, in particolare lo
IAR. Il fatto che i canonici abbiano dovuto, purtroppo, in qualche
modo allontanarsi da questa struttura, con tutte le conseguenze che
abbiamo discusso anche in Consiglio, è legato, purtroppo, ad una
carenza di loro personale, che in qualche modo interferiva...che
era una forza, che è stato molto importante.
Per quanto riguarda l'IPRA, c'è stata questa riforma che ha
portato ad avere una scuola come tutte, quindi di fatto l'IPRA è a
tutti gli effetti una scuola che è pubblica nel suo insieme, come
lo è oggi lo IAR. Credo quindi che queste considerazioni siano
corrette, come le considerazioni che lei ha fatto dell'attenzione
agli alunni, o comunque alle persone che hanno delle difficoltà di
qualsiasi natura e che questo venga riconosciuto e tenuto in dovuta
considerazione. Ritengo che questo sia un dato di fatto, possiamo
dirlo, per tutte le strutture e, in particolare, per alcune che
hanno anche l'ospitalità, in particolare il Don Bosco di Châtillon.
Voglio ricordare che c'è una commissione specifica che analizza,
che prende in considerazione soprattutto quelli che hanno più
difficoltà, tutti i casi difficili, dobbiamo dirlo, per fortuna che
c'è la possibilità di in qualche modo inserirli in questo ambito,
laddove vengono seguiti con particolare attenzione già dalle prime
classi e lo stesso Istituto Don Bosco di Châtillon, non
dimentichiamo, ha l'eccellenza in una serie di formazioni
professionali, che non fa concorrenza, ma integra quella che è
l'offerta più generale.
Venendo alle sue domande più specifiche:
"se siano stati resi
pubblici e trasparenti i criteri con cui vengono accolte o respinte
le iscrizioni presso le scuole paritarie"
, i criteri di
accoglimento delle domande di iscrizione sono decisi dagli organi
di gestione collegiali delle scuole stesse. Per le scuole
paritarie, come per le scuole regionali, nel caso di alunni fuori
zona i criteri di ammissione sono esplicitati dal piano
dell'offerta formativa della scuola reperibile presso la stessa, o
su internet qualora la scuola sia dotata di sito, quindi sono in
qualche modo trasparenti e tengono conto delle situazioni che le
citavo prima.
"Evidenziare quali verifiche l'Amministrazione ha
fatto..."
: per quanto riguarda questo punto, l'unica scuola
secondaria di primo grado paritaria presente in Valle è l'Istituto
Don Bosco di Châtillon, è regolato da una convenzione con
l'Assessorato della sanità e le ammissioni sono vagliate da
un'apposita commissione, che comprende un rappresentante
dell'istruzione. Per ciò che è delle scuole secondarie superiori
IPRA e IAR, prevedono un test di ingresso, vista anche la capienza
legata alla presenza di laboratori specialistici. Voglio ricordare
che sempre lo IAR ha fatto uno sforzo ultimamente, nell'attesa
della definizione di una nuova sede, per utilizzare degli spazi
esterni come convittori per dare ospitalità ad una serie di persone
che, proprio perché venivano dalle valli, per cui non era comodo
viaggiare...per dare quindi la possibilità di completare il ciclo
di studi, quindi è andato incontro proprio a queste presenze.
Voglio dirle che tra i criteri, in particolare lo IAR, ha insistito
negli ultimi due anni, soprattutto nell'ultimo anno, a tener conto
degli studenti provenienti da famiglie che hanno l'attività
agricola, cosa che è stata molto apprezzata, perché, come è
evidente, se è giusto dare la formazione, che oggi arriva fino al
quinto anno, quindi è molto avanzata, è sicuramente importante che
ci siano i figli di agricoltori, di allevatori, o comunque di
persone che lavorano nel settore agricolo, che possano avere i
figli per dare continuità a...quindi questo è un altro aspetto
molto importante.
Il diritto allo studio in Valle d'Aosta quindi è garantito e le
competenti strutture dell'assessorato, sia gli uffici che la
dirigenza, sono a disposizione per verificare e risolvere eventuali
problematiche che vengano poste. Ad oggi difficoltà su questo tema,
da quello che mi è stato detto, non ce ne sono state, i controlli
sono nell'ambito di quello che è...ci sono le convenzioni che
prevedono appunto la possibilità di svolgere questa attività, che
permetta di capire con piena trasparenza quelle che sono le regole.
Spero di aver risposto agli interrogativi del collega. Grazie.
Président
- Merci. Pour la réplique, la parole au
collègue Donzel.
Donzel (PD)
- Ringrazio il Presidente per l'attenzione
che ha voluto dare a questo tema, ma non mi permetto certamente di
contraddire le considerazioni, le verifiche sono fatte, ci sono
delle commissioni che operano delle scelte. Ecco, è importante dal
mio punto di vista che si lavori molto in questa fase sulla
trasparenza e sulla pubblicità con cui vengono fatti questi
percorsi di selezione, perché, come è capitato in altre situazioni
- l'abbiamo visto nei concorsi che ci sono stati recentemente -,
c'è un'aspirazione ad arrivare in un certo posto, se questa
aspirazione non arriva al termine, c'è del malcontento. È
importante allora che questi passaggi, che magari in passato
venivano fatti in maniera molto formale, molto burocratica, siano
invece magari guardati con maggiore attenzione. Non può passare
l'idea all'interno della nostra comunità che particolari rapporti
di conoscenza con persone che lavorano all'interno delle strutture
possano agevolare...
(interruzione di un consigliere, fuori microfono)
...ho detto: non deve passare l'idea, non ho detto che c'è, ho
detto: non deve passare quest'idea, dobbiamo essere noi a
garantire, a rasserenare le famiglie, a dire: "guardate che i
vostri figli sono assunti in base a criteri precisi" e, fra
l'altro, il criterio degli agricoltori che sono guardati con
particolare attenzione mi ricordo di averglielo riconosciuto in
passato come un elemento di positività, perché è un momento...poi
lo vedremo, magari in successiva fase del Consiglio regionale,
andremo a discutere proprio di un settore come quello, dove ci sono
sempre...questo indirizzo del ricambio dei giovani e quindi, se non
vanno a scuola, è difficile che ci sia ricambio dei giovani? Da
questo punto di vista, quindi va fatto, ecco, però la inviterei,
visto che formalmente tutte le cose sembrano in regola, a farsi
dare una statistica sulla presenza degli alunni disabili nelle
scuole paritarie e a confrontare analoga statistica con le scuole
pubbliche. Può darsi che emergano degli elementi in questo senso,
ecco io glielo lascio come segnalazione, vada a verificare quale
percentuale c'è, quanti sono gli alunni disabili nelle scuole
paritarie e quanti sono quelli che vanno nelle scuole pubbliche,
perché, secondo me, è un elemento che potrebbe aprire qualche
riflessione rispetto a questo tema delle iscrizioni. Grazie.
Président
- Merci. Point 11 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK