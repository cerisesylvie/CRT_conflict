Consiglio Regionale della Valle d'Aosta - Oggetto del Consiglio n. 2709 del 26 giugno 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
STATUTO
Precedente
Successivo
Resoconto integrale del dibattito dell'aula
Oggetto del Consiglio n. 2709 del 26 giugno 2002 - Resoconto
OGGETTO N. 2709/XI Iniziative per respingere i tentativi di
riduzione dell'autonomia della Regione. (Ritiro di mozione -
Approvazione di risoluzione)
Mozione Visti i recenti comportamenti del Governo nazionale di
centro-destra nei confronti della Valle d'Aosta
Ricordati gli ultimi episodi:
- la richiesta del Ministro degli Affari regionali, La Loggia,
tendente ad ottenere la presidenza della Commissione paritetica
Stato-Regione, rinnovata di recente;
- il mancato rispetto da parte del Governo delle norme che
regolamentano il riparto fiscale Stato-Regione, tramite il blocco
dei trasferimenti dei flussi di cassa, e quindi delle risorse
finanziarie di competenza regionale;
Ritenendo detti comportamenti lesivi dell'autonomia della Valle
d'Aosta e tendenti ad aprire un inopportuno conflitto politico tra
Stato e Regione;
Considerando tale decisione configurabile come un abuso nei
confronti della Valle d'Aosta, non rispettosa delle norme che
regolano il rapporto finanziario tra Stato e Regione;
Constatato il danno che deriva alla finanza regionale e, di
conseguenza, all'economia valdostana dalla mancanza di liquidità
nelle casse regionali;
il Consiglio regionale
Deplora
le inadempienze del Governo Berlusconi nei confronti della Valle
d'Aosta;
Dà mandato
alla Giunta della Regione e ai Parlamentari valdostani di
respingere ogni tentativo tendente a ridurre l'autonomia garantita
alla Valle d'Aosta dallo Statuto Speciale e dalla Costituzione
Italiana.
F.to: Beneforti - Squarzino Secondina - Curtaz
Président
La parole au Conseiller Beneforti.
Beneforti (PVA-cU)
Cercherò di essere il più breve e
sintetico possibile. Chi fa politica segue da vicino la vita
politica, amministrativa e sociale del nostro Paese, nonché i fatti
che avvengono a tutti i livelli, compreso quello regionale. Da un
anno a questa parte si segue il comportamento del Governo centrale
e abbiamo visto come affronta i problemi sociali, della sanità, del
lavoro, del fisco, dell'occupazione, del Mezzogiorno,
dell'informazione; abbiamo visto anche come affronta le riforme
istituzionali e il conflitto di interessi che esiste nel nostro
Paese; abbiamo visto come e perché rimette in discussione alcuni
principi dello Stato di diritto, cosa che non è mai avvenuta
nell'ultimo mezzo secolo.
Ci siamo resi conto di come la maggioranza di Centro-Destra
cerchi di impadronirsi di poteri che, secondo la Costituzione, non
gli spettano: vedi l'articolo 21, che prevede il diritto di
manifestare liberamente il proprio pensiero; vedi l'articolo 39 sul
diritto e la libertà sindacale; vedi l'articolo 104 sull'autonomia
della Magistratura. Abbiamo visto altresì come si comporta nei
confronti delle Regioni che non sono governate dal Centro-Destra,
oggi la Valle d'Aosta è la dimostrazione più evidente: basta
guardare la pesantezza con cui interviene sulle scelte fatte o da
operare.
Questo comportamento è per noi irresponsabile e lesivo della
nostra autonomia, dei diritti sanciti dallo Statuto speciale e
dalla Costituzione, reputiamo che ogni forma di conflittualità
politica fra Stato e Regione sia dannosa per la Valle d'Aosta
perché tende a smantellare le nostre prerogative. Certe prese di
posizione del "Governo Berlusconi" infatti sono un attacco
all'autonomia, alla democrazia, alla libertà politica di cui la
Regione ha sempre goduto dopo il ventennio fascista.
Chi, come noi, si è sempre schierato contro ogni attacco nei
confronti delle nostre prerogative statutarie, provenienti
dall'interno e dall'esterno della Valle d'Aosta, non può non
respingere con forza certe pretese e certi comportamenti, perché
rappresentano un indebolimento degli organi di autogoverno
regionale, perché rappresentano una riduzione della nostra
autonomia ed indipendenza a favore del potere centrale. Come si fa
a rivendicare, a pretendere, come ha fatto il Ministro La Loggia,
la presidenza della Commissione paritetica Stato-Regioni, rinnovata
di recente, quando è risaputo che è una conquista della Valle
d'Aosta, conquista che non ha mai dato adito a contrasti fra le due
parti quando ha trattato i problemi relativi all'attuazione del
nostro Statuto? Come si fa a sostenere una richiesta del genere e
affermare allo stesso tempo che la stessa richiesta non deve
scandalizzare nessuno quando si capisce lontano un miglio che
l'alternanza è richiesta per ragioni politiche e non per altri
motivi? Come fa il Governo a mancare di rispetto alle norme che
regolamentano il riparto fiscale Stato-Regione tramite il blocco
dei trasferimenti dei flussi di cassa e quindi delle risorse
finanziarie di competenza regionale? ... se non per aprire una vera
e propria conflittualità con la Regione Valle d'Aosta? Del resto
abbiamo saputo che il blocco non deriverebbe dalla mancanza di
liquidità da parte dello Stato, tanto meno dalla mancata rimessa
della documentazione richiesta alla Regione dal competente
Ministero. Per questo il blocco delle rimesse di denaro nelle casse
della Regione lo riteniamo un abuso di potere, una discriminazione
e una ritorsione politica nei confronti della Valle d'Aosta alla
quale, con la legge di riparto fiscale e l'accordo ex dogana, i
precedenti Governi avevano assicurato l'autonomia finanziaria.
Nessun Governo precedente si è comportato come quello attuale
nei confronti della Valle d'Aosta. Certo, ci sono stati dei momenti
difficili, particolari, ma si è sempre trovato una soluzione e si è
sempre trovato un'intesa, anche in questo Consiglio abbiamo sempre
operato e agito unitariamente quando erano in gioco gli interessi
della Valle d'Aosta, mai nessuno è andato a Roma a chiedere che si
chiudessero i rubinetti dei flussi di cassa o che non si
approvassero certe leggi come quella sul Casinò, e forse come
accadrà, Presidente, quella del Corpo forestale dello Stato.
La lotta politica c'è sempre stata, ma anche se è accesa, si
deve guardare prima, come si è sempre guardato, all'interesse della
Valle d'Aosta e all'interesse della nostra gente e lo stesso
dobbiamo fare oggi. Noi non condividiamo del tutto l'uso che viene
fatto delle risorse, lo denunciamo e lo diciamo apertamente quando
non condividiamo le scelte che vengono fatte, lo diciamo in
occasione dell'approvazione dei bilanci, con interpellanze e
mozioni che presentiamo, ma questo è il compito e il ruolo
dell'opposizione in questo Consiglio, anche se non ci è permesso
sempre di svolgerlo pienamente, infatti come gruppo dell'Ulivo non
possiamo non recriminare di non essere stati informati dalla Giunta
di quanto stava accadendo nei rapporti Stato-Regione da alcuni
mesi, ma, nonostante questo, consapevoli del danno e dei guasti che
possono derivare all'economia valdostana dalla mancanza di
liquidità nelle casse regionali, ci siamo fatti carico del problema
e abbiamo informato i nostri gruppi Parlamentari della Camera e del
Senato su quanto stava accadendo in Valle d'Aosta per via del
comportamento del Governo nei confronti di una Regione non ancora
amministrata dal Centro-Destra.
Le risposte che abbiamo avuto ci inducono ad insistere, anche
per questo abbiamo presentato la mozione: occorre parlarne in
questa sede e insieme assumere le iniziative necessarie a
respingere ogni attacco alla libertà politica di cui la Regione ha
sempre goduto dopo il ventennio fascista. Ogni ritorno al passato
lo riteniamo deleterio, ogni compromesso non sarebbe dignitoso, per
questo dobbiamo deplorare le inadempienze del "Governo Berlusconi"
nei confronti della Valle d'Aosta e assumere l'impegno di
respingere ogni tentativo tendente a ridurre l'autonomia garantita
alla Valle d'Aosta dallo Statuto speciale e dalla Costituzione
italiana.
Quella contro la Valle d'Aosta è un'operazione politica che
trova il suo asse in una concezione statalista e centralista senza
precedenti, è un'operazione che dimostra che federalismo,
sussidiarietà, mercato, autonomia locale sono cose buone per la
propaganda, ma nei fatti restano sulla carta, per questo Governo
esiste solo lo Stato centrale! Ci auguriamo pertanto che su questa
mozione si apra un confronto serie e credibile, insieme dobbiamo
andare a deplorare le inadempienze del Governo nei nostri confronti
e stabilire la difesa della nostra autonomia. La mozione la
conoscete, è certamente emendabile, importanti sono i principi che
devono essere riconosciuti alla Valle d'Aosta, per cui siamo qui
pronti ad accettare tutte le modifiche che si rendono necessarie,
ci auguriamo comunque che venga approvata.
Si dà atto che dalle ore 18,04 presiede il Vicepresidente
Viérin Marco.
Presidente
La parola al Consigliere La Torre.
La Torre (SA)
Evidentemente il tono del dibattito è
calato perché la discussione di oggi è stata estremamente lunga,
però io credo che questa mozione debba avere la sua attenzione e
credo che, se questa mozione potesse avere un titolo, il titolo
potrebbe essere: "Grandi manovre politiche all'interno dell'area
della Sinistra valdostana" e magari potrebbe avere anche un
sottotitolo: "Buttiamo un po' di benzina sul fuoco". Il Consigliere
Beneforti, d'altronde da esperto politico, non poteva perdere
l'occasione di usare argomenti di attualità, come la Commissione
paritetica, il riparto fiscale, il Casinò ed altro, per cercare di
portare a casa, dal suo punto di vista, un legittimo risultato
politico per la sua parte politica e quindi lanciare un raccordo
fra le forze di opposizione e le forze di maggioranza dell'area di
Sinistra per conseguire, appunto, un piccolo risultato
politico.
L'azione politica può anche essere intelligente, però credo che
sia poco nobile il mezzo, anche perché il fine politico è talmente
lampante che ci pare sbagliato, per cercare di portare a casa un
risultato di questo tipo, utilizzare il discorso della nostra
autonomia, cercando quasi di dividere fra chi difende di più o di
meno l'autonomia... quasi come se l'autonomia fosse un argomento di
paese, dove si tiene magari una gara di chi lo fa meglio perché lo
spiega meglio sulla piazza del paese. Io credo che non sia così: il
nostro sentimento di autonomia è un sentimento maturo che non ha
bisogno di prove di virilità, che non ha bisogno di dover dare
risposte a provocazioni ed è un argomento che è testimoniato ogni
giorno dalla presenza dei consiglieri comunali sul territorio,
nelle comunità montane, nel Consiglio regionale, nell'operato della
Giunta, nell'operato dei Parlamentari.
È demagogico pensare che all'interno di questo Consiglio ci sia
qualcuno che non vuole difendere l'autonomia. Io credo, e voglio
riconoscere ad ognuno, la capacità e la volontà nel pensiero e
nelle azioni di voler difendere l'autonomia, non abbiamo bisogno,
Consigliere Beneforti, che ci solleciti lei questo, perché già lo
facciamo.
Credo quindi che, come ho detto, sicuramente la sua mozione può
avere un'intelligenza politica, però credo che il mezzo che ha
usato non sia quello giusto e con il suo stesso metodo un po'
demagogico potrei dirle che queste forze di maggioranza avevano
lanciato un appello all'unità per difendere questa autonomia quando
si era parlato di mettere la Valle d'Aosta prima di tutto, al
momento delle elezioni politiche, ma molte risposte non sono
venute.
In quel momento c'è chi ha sentito la necessità di
differenziarsi e di dividersi, giustamente dal loro punto di vista,
per difendere quelli che potevano essere i loro interessi
partitici, legittimi.
Ebbene, non capiamo adesso come mai, sotto questa sua
sollecitazione, noi dovremmo entrare in questo scontro, trasformare
la nostra Valle in un terreno di battaglia fra scontri di posizioni
politiche e ideologiche che si combattono sul territorio nazionale!
Noi non abbiamo bisogno di affermare nessuna differenziazione di
parte, noi siamo Valdostani, è stato detto, siamo molto sereni e
molto maturi nella nostra consapevolezza e non abbiamo bisogno di
schierarci né a Destra né a Sinistra, d'altronde credo che noi
potremo tranquillamente rispettare ed essere rispettati da chi
rispetterà e vorrà rispettare la Valle d'Aosta, così come
combatteremo chi combatterà la Valle d'Aosta.
Abbiamo avuto tanti esempi anche nel passato che anche i Governi
di Sinistra non hanno poi avuto queste attenzioni particolari, così
come hanno messo in discussione il regime pattizio, che è elemento
fondamentale e importante nel rapporto fra la Valle d'Aosta e il
Governo centrale.
Credo dunque che non abbiamo proprio da dire niente, se non
riaffermare con serenità nelle nostre azioni quotidiane il nostro
pensiero regionalista e autonomista e non abbiamo bisogno di queste
sue sollecitazioni demagogiche a svolgere quello che è il lavoro di
tutti i giorni e che tutti i giorni viene portato avanti, come ho
detto, da tanti consiglieri comunali, di comunità montana e
comunque da chi opera nella politica della nostra Regione. Penso
quindi che la sua sia una mozione demagogica, che abbia uno scopo
politico intelligente dal suo punto di vista, ma che noi, ci
dispiace, consideriamo solo un polverone e benzina sul fuoco a cui
noi non ci sentiamo di aderire, pertanto ci asterremo sulla sua
mozione e con questo ho concluso.
Presidente
La parola al Consigliere Cottino.
Cottino (UV)
Tout simplement pour demander une brève
suspension.
Presidente
Sono accordati cinque minuti di
sospensione.
Si dà atto che la seduta è sospesa dalle ore 18,20 alle ore
19,15 e che, alla ripresa dei lavori, riassume la presidenza il
Presidente Louvin.
Président
Le Conseiller Cottino avait demandé une
suspension, s'il veut bien nous annoncer le résultat de la
discussion.
La parole au Conseiller Cottino.
Cottino (UV)
Abbiamo fatto questa interruzione da una
parte per confrontarci fra di noi e dall'altra per verificare con i
proponenti della mozione se c'era la possibilità di fare un
documento unico. Qualche problema c'è, nel senso che non tutti i
gruppi che formano questo Consiglio hanno firmato la risoluzione
che ho già provveduto a consegnare alla Presidenza del
Consiglio.
È una risoluzione molto semplice che va a ribadire alcuni
concetti, e alcuni principi che riteniamo estremamente importanti.
Perché la scelta di presentare questa risoluzione, anziché votare
la mozione presentata? Perché c'erano delle discrepanze, delle
opinioni diverse sulle premesse, dato che sul deliberato di quella
mozione credo che nessuno possa essere contrario.
L'intento era quello di ampliare e modificare alcune premesse.
Devo dare atto, e lo faccio molto volentieri, che i colleghi per la
Valle d'Aosta per l'Ulivo hanno aderito alla firma del nuovo
documento, il che dovrebbe voler significare il ritiro della loro
mozione.
È con questo spirito che abbiamo presentato la mozione, senza
voler entrare in polemica con coloro che la pensano in modo diverso
perché non è nel nostro interesse fare della polemica sterile,
quello che ci interessa è approvare un documento che esprima la
volontà reale del Consiglio. Non credo che ci sia la necessità di
illustrarlo punto per punto dato che il documento a vostre mani è
sufficientemente chiaro da permettermi di evitare ogni ulteriore
commento.
Président
Je rappelle que la résolution est présentée aux
termes du premier alinéa de l'article 65.
La parole au Conseiller Beneforti.
Beneforti (PVA-cU)
Mi dispiace che chi è intervenuto nel
dibattito su questa mozione sia assente perché gli avrei voluto
dire che non abbiamo inteso affatto con questa mozione fare della
demagogia, ma semplicemente difendere gli interessi della Valle
d'Aosta.
Mi ha fatto piacere che il Capogruppo dell'Union abbia
riconosciuto che sulla parte deliberativa della nostra mozione c'è
il consenso generale delle parti che hanno sottoscritto questa
risoluzione, pertanto ne prendiamo atto. Siamo rammaricati del
fatto che non siano presenti i Consiglieri della Stella Alpina
perché almeno avrebbero dovuto dire perché non vogliono
sottoscrivere la risoluzione. Per noi questa risoluzione è
significativa, pertanto ritiriamo la nostra mozione e voteremo la
risoluzione che è stata presentata.
Président
La parole au Conseiller Frassy, pour motion
d'ordre.
Frassy (FI)
Penso che il Regolamento dica delle cose
diverse rispetto alla procedura che si sta seguendo. Prendiamo atto
che il gruppo dell'Ulivo ha ritirato la mozione e riteniamo che,
essendo stata ritirata la mozione, non possa essere presentata
nessuna risoluzione se non con la procedura dell'iscrizione in via
d'urgenza in quanto l'articolo 65 che si riferisce alle risoluzioni
che possono essere presentate in occasione di dibattiti concernenti
petizioni o mozioni... vanno regolamentati ai sensi dell'articolo
64 che è quello relativo agli ordini del giorno.
L'articolo 64 prevede che durante la discussione generale
possono essere presentati ordini del giorno che determino o
specifichino il concetto oggetto di iscrizione all'ordine del
giorno, perciò rileviamo che "in primis" non c'è più un oggetto
all'ordine del giorno in quanto è stato ritirato, inoltre che il
contenuto della mozione ritirata è ben diverso rispetto al
contenuto della risoluzione in quanto il contenuto della mozione è
un pesante attacco all'operato politico del Governo nazionale su
punti specifici elencati nominativamente, la risoluzione è
un'affermazione di principi generalissimi che non si riferiscono a
situazioni particolari e che di conseguenza non hanno nulla a che
vedere con l'oggetto della mozione.
Invito pertanto il Presidente del Consiglio a rispettare il
Regolamento e a prendere atto che è venuto meno l'oggetto sul quale
discutere e di conseguenza sul quale votare.
La risoluzione sottoscritta da Union Valdôtaine, Ulivo e
Democratici di Sinistra deve essere di conseguenza messa in
votazione per l'iscrizione in via d'urgenza con la procedura del
Regolamento.
Président
Collègue Frassy, je tiens à préciser la
situation au point de vue du Règlement. Premièrement la résolution
ne requiert pas d'inscription par vote puisqu'elle est présentée à
l'occasion du débat concernant pétitions, motions, communications
et rapports; elle est donc automatiquement inscrite dans le cadre
de ces discussions.
Pour ce qui est du vote de cette résolution, aux termes de
l'article 104, 4
ème
alinéa, les résolutions présentées
concernant l'objet des motions soumises au vote après le vote des
motions. Dans ce cas en plus les Conseillers qui ont proposé la
motion ont souscrit la transformation de leur motion en résolution
qui, aux termes de Règlement, est toujours fonctionnelle à exprimer
l'adresse de ce Conseil.
J'estime que nous sommes parfaitement dans le cadre de ce
Règlement en considérant que l'abandon de la motion implique la
volonté permanente de ce Conseil de s'exprimer sur l'argument à
travers le vote de la résolution qui a ainsi été formulée.
La parole au Conseiller Frassy.
Frassy (FI)
Per ulteriore precisazione. Il comma 4
dell'articolo 104, svolgimento delle mozioni, prevede che:
"Le
risoluzioni presentate in riferimento alla materia oggetto delle
mozioni sono messe ai voti dopo la votazione delle mozioni"
.
Cosa vuol dire questo? Vuol dire che le risoluzioni, così come
avviene sui disegni di legge, sono delle specificazioni e delle
raccomandazioni che accompagnano l'atto iscritto all'ordine del
giorno, Presidente.
Non possiamo ogni volta interpretare il Regolamento in base alla
convenienza politica ed è caduto l'atto principale, dunque non ci
può essere votazione, perciò, Presidente, noi le chiediamo di fare
quello che si fa sempre: chiedete l'iscrizione in via
d'urgenza.
Ascolti, Presidente, se poi vogliamo essere come al solito
"maîtres chez nous" interpretando a proprio uso e consumo, fatelo,
però ancora una volta forzate il Regolamento. Il comma 4 è
chiarissimo: l'oggetto deve essere il medesimo e
"sono messe ai
voti dopo la votazione"
, la mozione l'avete
ritirata…
(interruzione del Consigliere Beneforti, fuori
microfono)
… ma allora iscrivetela, qual è il
"prurito"? Avete un'ampia maggioranza, con l'ausilio del gruppo
dell'Ulivo…
(interruzione del Presidente della Regione, fuori
microfono)
… no, Presidente, non era iscritta e
comunque è decaduta perché è stato ritirato l'oggetto: lo spirito
delle risoluzioni non è sostitutivo. Presidente, mi citi un esempio
di una risoluzione sostitutiva di un documento di legge.
Président
M. le Conseiller, tant la motion que la
résolution ont la fonction d'exprimer des adresses et des volontés
de ce Conseil. Nous avons un mécanisme à l'intérieur du Règlement
qui nous permet de présenter des ordres du jour dans certains cas
et des résolutions dans d'autres et nous sommes, ici, dans le
deuxième cas dans la discussion des motions. Ici en plus les
Conseillers qui ont proposé la motion ont transféré leur projet de
volonté politique, auquel souscrit une large partie de ce Conseil,
dans un document qui s'appelle "résolution" et qui est mis au vote
juste après la motion.
Les Conseillers qui ont proposée la motion n'ont pas estimé
nécessaire la maintenir au vote. Nous pourrions pourvoir à une
votation formelle si tel était le cas, mais je pense que rien ne
change quant aux résultats de cette discussion.
Il en suit que la majorité du Conseil estime devoir s'exprimer
par le biais d'une résolution régulièrement et formellement
inscrite suite à sa présentation, comme tous les conseillers ont le
droit de le faire dans cette Assemblée. C'est une interprétation
très cohérente et très logique, que d'ailleurs le Secrétariat du
Conseil me confirme être la jurisprudence constante de cette
Présidence. Il n'y a donc pas de changement d'adresse ou
d'interprétation dans cela. Je vous invite à lire l'article 65,
1
er
alinéa:
"chaque Conseiller peut présenter des
résolutions formulant ou définissant des orientations du
Conseil"
. Est-ce que cela est le contenu de cette résolution?
Oui, j'estime que c'est une résolution du Conseil visant à préciser
une orientation de cette Assemblée.
La parole au Conseiller Frassy pour la dernière fois.
Frassy (FI)
L'articolo 65 rimanda per la discussione e la
votazione delle risoluzioni alle norme relative agli ordini del
giorno, di conseguenza la discussione e la votazione devono essere
regolamentate dall'articolo 64 che regolamenta gli ordini del
giorno, il comma 1 prevede:
"Durante la discussione generale, o
prima del suo inizio, possono essere presentati da ciascun
Consigliere ordini del giorno concernenti il contenuto delle
disposizioni del disegno di legge o del provvedimento
amministrativo in esame..."
Président
… cela concerne les
ordres du jour, nous sommes sur une
résolution…
Frassy (FI)
… Presidente, ma
se l'articolo 65 delle risoluzioni prevede al comma 2 che per la
discussione e la votazione delle risoluzioni si osservano le norme
relative agli ordini del giorno, mi sembra giusto andare a leggere
come debba essere normata la votazione della risoluzione, andando a
leggere l'articolo 64, Presidente, è un
rinvio…
Président
… du deuxième
alinéa en avant le renvoi concerne les modalités de votation et de
discussion...
Frassy (FI)
… non siamo in
fase di votazione? Sì, allora continua il comma 1:
"… che ne determino o ne
specifichino il concetto"
, allora se non c'è
più…
Président
… je vous arrête,
excusez-moi, il n'est plus question du premier alinéa du 64
puisqu'il s'applique le premier alinéa du
65…
Frassy (FI)
… il Consigliere
Beneforti ha ritirato la mozione senza che nessuno abbia
formalizzato il deposito della risoluzione, tant'è che c'è stata la
richiesta del Consigliere Cottino di ritirare la mozione per
presentare la risoluzione, comunque prendiamo atto che la
maggioranza, per poter far passare le proprie risoluzioni, ha
bisogno dell'Ulivo perché non ha i propri voti all'interno, ne
prendiamo atto.
Président
La parole au Conseiller Curtaz.
Curtaz (PVA-cU)
Non trovo molto interessante questa
discussione sui regolamenti, anche se sono del parere che i
regolamenti vadano sempre rispettati. Trovo che l'osservazione
fatta dal Consigliere Frassy relativamente al comma 4 dell'articolo
104 sia impropria perché il comma 4 fa riferimento solo alle
modalità cronologiche di voto: in presenza di una mozione non
ritirata e di una risoluzione, si vota prima la mozione e poi la
risoluzione.
Nel caso in esame, è stata prima presentata una mozione.
Ritirata la mozione, è ovvio che si vota solo la risoluzione. Il
comma 4 si riferisce solo ad un procedimento cronologico,
altrimenti avrebbe detto che, in caso di ritiro della mozione,
anche la risoluzione decade. Ciò non lo prevede appunto perché
vuole mantenere valida la presentazione della risoluzione,
coerentemente con l'articolo 65. Altrimenti ci troveremmo di fronte
ad un sistema abnorme.
Président
La parole au Conseiller Tibaldi, pour
déclaration de vote sur la résolution.
Tibaldi (FI)
Preso atto che la maggioranza, in
particolare il Presidente del Consiglio, utilizzano il Regolamento
a proprio uso e consumo per cercare con gli spezzoni di maggioranza
che rimangono di far passare un documento del quale non
condividiamo assolutamente i contenuti, lasciamo loro, a questo
punto, la completa responsabilità di definire l'orientamento di
voto su questo documento; vogliamo però denunciare ancora una volta
come stiate calpestando in maniera palese e grave delle norme che
dovrebbero essere invece ad uso di lavori di un'assemblea e che in
questo caso, collega Curtaz - lo dico anche per lei che spesso
solleva le violazioni di Regolamento -, vengono completamente
travisate.
Vorrei osservare intanto che il documento è stato completamente
travisato nella sua essenza, come ha detto il collega che mi ha
preceduto, perché le affermazioni gravi e pesanti di inadempienze
del "Governo Berlusconi" sostenute dal collega Beneforti, in questa
risoluzione non ci sono più, sono state completamente riviste.
Prendiamo atto che l'Ulivo in questa mezz'ora di sospensione ha
cambiato completamente orientamento, vuol dire che queste gravi
inadempienze di fatto non sussistono, anche perché direi che è
completamente diverso e più mite il tenore letterale di questa
risoluzione. Inoltre è un documento politico, che in realtà passa
senza maggioranza politica, che voi fate passare tirando come un
elastico il Regolamento consiliare. Per queste ragioni il gruppo di
Forza Italia non parteciperà alla votazione, naturalmente
sostenendo la ferma contrarietà ai contenuti di questo
documento.
Président
Je donne lecture de la résolution présentée par
les Conseillers Cottino, Aloisi, Nicco et Curtaz:
Risoluzione Considerate le profonde modificazioni intervenute,
attese o previste nell'ambito dei rapporti Stato-Regioni e
concernenti l'assetto del sistema delle autonomie territoriali o le
riforme di importanti settori della Pubblica Amministrazione;
Considerati in particolare le modalità di applicazione della
riforma del titolo V della Costituzione, i disegni di legge recanti
delega al Governo per la riforma del sistema fiscale statale o il
nuovo ordinamento del Corpo Forestale dello Stato e la bozza del
Piano Sanitario nazionale;
Ricordato il contenzioso in essere con il Governo italiano
concernente le modalità di gestione della Casa da gioco di
Saint-Vincent od il recente mancato rispetto, da parte dello stesso
Governo, delle disposizioni che regolamentano il riparto fiscale
Stato-Regione;
Il Consiglio regionale della Valle d'Aosta
Esprime
la propria contrarietà nei confronti di iniziative e
comportamenti lesivi delle autonomie speciali;
Ribadisce
l'imprescindibile necessità di salvaguardare le potestà e le
competenze statutarie delle Regioni ad autonomia differenziata;
Chiede
alla Giunta regionale ed ai Parlamentari valdostani di opporsi
con fermezza ad ogni tentativo tendente a ridurre l'autonomia
garantita alla Valle d'Aosta dallo Statuto Speciale;
Impegna
il Presidente della Regione a riferire alla I Commissione del
Consiglio in ordine alla posizione assunta dalle Regioni nel quadro
dell'accordo interistituzionale del 30 maggio 2002 e nel merito del
D.L. di attuazione del titolo V della Costituzione presentato dal
Ministro degli affari regionali Enrico La Loggia;
Invita
i Parlamentari valdostani ad approfondire con la competente
commissione consiliare i contenuti della riforma in itinere al fine
di assumere le necessarie iniziative condivise e concordate con le
istituzioni regionali.
F.to: Cottino - Aloisi - Nicco - Curtaz
Je soumets au vote la résolution:
Conseillers présents et votants: 20
Pour: 20
Le Conseil approuve à l'unanimité.
Sur cela se terminent les travaux du Conseil.
La séance est levée.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK