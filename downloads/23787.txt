Consiglio Regionale della Valle d'Aosta - Oggetto del Consiglio n. 2794 del 20 giugno 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2794 del 20 giugno 2007 - Resoconto
OGGETTO N. 2794/XII - Interventi di sostegno alle persone in
difficoltà economiche. (Interrogazione)
Interrogazione
Richiamata l'analisi dell'ISTAT presentata nei giorni scorsi
alla Camera dei deputati sulla situazione sociale dell'Italia, da
cui emergono preoccupanti segnali di arretramento del benessere e
di aumento della povertà e della fragilità sociale in tutto il
nostro paese;
Ricordata la legge regionale 19 del 1994, che prevede
significativi aiuti per queste situazioni di disagio;
Tenuto conto della necessità di aggiornare gli strumenti
normativi, al fine di aiutare concretamente le persone in
difficoltà, soprattutto quando debbano ricorrere troppo spesso al
supporto previsto della legge 19 sopraricordata;
i sottoscritti Consiglieri regionali
Interrogano
il Governo regionale per conoscere:
1) quanti siano stati negli anni 2004, 2005, 2006 e 2007 i
beneficiari di assegni o altri benefici ex lege 19/1994;
2) quale sia la loro distribuzione per età, per sesso e per
disabilità o invalidità;
3) quanti siano, per le categorie evidenziate al punto 2, i
soggetti che ripetutamente o frequentemente beneficiano di tali
provvedimenti, risultando così soggetti stabilmente in difficoltà
per cui sarebbe opportuna una tipologia di aiuto più continuativa e
sicura.
F.to: Sandri - Fontana Carmela
Président -
La parole à l'Assesseur à la santé, au
bien-être et aux politiques sociales, Fosson.
Fosson (UV) -
Una premessa prima di fornire i dati.
L'informatizzazione di questi dati è iniziata nel 2004 ma solo con
dati quantitativi, mentre dal 2005 al 2007 i dati sono più precisi.
Questo processo di informatizzazione deve portare alla costituzione
della cartella sociale, una cartella in cui saranno raccolti tutti
i dati di assistenza delle varie situazioni che sarà in funzione
dal 1° gennaio 2008.
I dati richiesti nel 2004, di esiti positivi sono stati 455, le
domande presentate per la legge "19", e 326 sono stati i
beneficiari del minimo vitale; 446 nel 2005, 336 beneficiari del
minimo vitale; nel 2006, 502 esiti positivi per 363 beneficiari del
minimo vitale.
La distribuzione per sesso vede in testa le donne, nel senso che
nel 2005 abbiamo avuto 329 affidamenti di minimo vitale a donne e
222 a maschi e la stessa proporzione si ripete nel 2006 per 357
donne e 275 uomini. I dati successivi li dirò non tanto riferiti
alle domande accolte, ma alle domande pervenute, per sesso e per
fasce di età. La prima fascia di età è dai 36 ai 64 anni sempre con
una prevalenza di donne, la seconda fascia di età che ha presentato
domanda è la fascia dai 18 ai 35 anni... poi i dati li darò.
Per la parte più interessante della questione, quanti di queste
domande accolte relative al minimo vitale siano ripetute negli
anni, il totale delle domande sono state 1.183 in 2 anni di
informatizzazione completa 2005-2006 e 267 sono state le domande
ripetute in questi 2 anni; la percentuale è del 22%. Se poi andiamo
a vedere su questo 22%, il 70% delle domande sono domande ripetute
una sola volta, quindi 2 volte.
Considerazioni brevissime: è chiaro che un 22% di domande
ripetute, cioè di sostegno che non ha risolto questa situazione di
disagio, non sono molte, nel senso che 78% ha, con questo aiuto
previsto, mutato la sua situazione o comunque se è cambiata la
situazione è servito; non sono neanche poche perché il 22% di
nuclei che abbiano ripetuto la domanda di minimo vitale non sono
pochi, quindi il sostegno non è servito per cambiare la propria
situazione. Come mai questo non è avvenuto? La situazione
occupazionale non è migliorata in questi anni, i costi della vita
non sono diminuiti.
Concordiamo sul fatto che i dati e le indicazioni sulla povertà
siano in aumento anche nella nostra Valle e, a fronte comunque di
un finanziamento che per il 2007 è stato di 800mila euro, la nostra
è una delle poche Regioni che conferiva il minimo vitale (o reddito
di inserimento come si chiama in altre Regioni). In conclusione,
pensiamo che sia uno strumento normativo da rivedere, soprattutto
sui criteri di accesso. La concretezza di quello che dico è che
nell'ambito del tavolo di lavoro del "Patto di sviluppo" con
l'Assessore La Torre, abbiamo concordato con i sindacati due tavoli
di lavoro: uno verrà formulato in questi giorni, cominceremo a
discutere sulla proposta di legge dei sindacati sul reddito di
cittadinanza; quindi uno strumento normativo da rivedere, dal punto
di vista nostro la cartella sociale che sarà in uso dal 1° gennaio
2008 ci darà maggiore equità. Ci sono dei problemi da considerare
in questa proposta di legge di cittadinanza: intanto gli accessi,
cosa fare, 2 anni di residenza, che forse sono pochi, perché
comporterebbero una migrazione di popolazioni vicine nella nostra
regione, quindi un aumento delle spese.
Cosa fare mentre percepiscono il minimo vitale... è il reddito
di cittadinanza? La prof.ssa Saraceno avanzava, nell'ambito della
"Commissione povertà", l'ipotesi che chi usufruiva del minimo
vitale facesse un lavoro sociale, perché c'è il rischio che si
percepisca l'assegno e poi si lavori in nero, e anche che sia
un'occasione per una stabilizzazione di questa situazione di
disagio. Sono da rivedere nell'ambito della legge i criteri di
inclusione e di esclusione, nel senso che chi non ha accettato una
proposta di lavoro che è stata fatta in periodo di disagio, ma
resta poi sempre il discorso maggiore dei fondi. Si può dire che
bisogna mettere più fondi lì e su questo siamo d'accordo, bisogna
sempre decidere da dove prenderli. Su questo è a tutti chiaro come
il Fondo sociale nazionale sia per il 2007 minore di quello
previsto nel 2004 e soprattutto come non sia stato legato, questa
era una richiesta che tutti gli Assessori hanno fatto nell'incontro
con il Ministro Ferrero, che sia legato a parametri stabili come il
PIL... finché il Fondo sociale nazionale non avrà dei parametri
fissi, è chiaro che le Regioni non potranno avere una
programmazione precisa non sapendo su quali fondi contare in modo
preciso, però da parte dell'Assessorato un riconoscimento
dell'opportunità di andare a rivedere questa normativa che, seppure
utile a molti per superare un periodo di disagio, deve prevedere
adesso degli aggiornamenti normativi.
Si dà atto che, dalle ore 10,39, presiede il Vicepresidente
Tibaldi.
Presidente -
La parola al Consigliere Sandri.
Sandri (GV-DS-PSE) -
Intanto volevo ringraziare
l'Assessore per i dati abbastanza completi che soddisfano le
necessità di informazione che avevamo. Volevamo solo chiedere se ci
può far avere la tabella, perché non siamo riusciti a trascrivere
tutti i dati.
Due rapide osservazioni. La prima: comunque 267 nuclei familiari
che ripetutamente devono adire alla legge n. 19 o al minimo vitale
credo che sia un dato rilevante, che evidenzia un'urgenza di fare
delle modifiche a quel disegno di legge, perché sulle fasce più
deboli, cioè quelle che fanno domande ripetute, si possono trovare
dei meccanismi che evitino i disagi di queste domande ripetute, in
quanto significa che nelle more dell'istruzione burocratica queste
persone si vanno a vendere i mobili ai mercatini per recuperare i
soldi per riuscire a mangiare...
Vista anche la disponibilità dell'Assessore a valutare le
modificazioni delle leggi, sarebbe importante, prima ancora di fare
una legge complessiva come quella proposta dai sindacati sulla
valutazione di uno stipendio di cittadinanza, quella di
identificare due categorie che in questo momento sono molto a
rischio dal punto di vista della povertà: gli
ultrasessantacinquenni e gli invalidi. Queste sono due categorie a
rischio, su cui fare una valutazione, perché possano avere dei
contributi continuativi senza dover fare ogni 6 mesi la richiesta
del "19" o del minimo vitale, eviterebbe una situazione di disagio,
che in qualche momento diventa acuta. Mi sembra che la
disponibilità al confronto ci sia, speriamo di poter lavorare su
questi argomenti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK