Consiglio Regionale della Valle d'Aosta - Oggetto del Consiglio n. 143 del 13 luglio 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 143 del 13 luglio 1970 - Resoconto
OGGETTO N. 143/70 - Ulteriore finanziamento di lire
100.000.000 per la realizzazione di una piscina coperta a
Pré-Saint-Didier.
Milanesio
(P.S.I.)
- Questo è un argomento che è
già pervenuto due volte in Consiglio con gli stanziamenti di 100
milioni per volta. In questo momento ci sono a residuo 200 milioni.
Si propone l'ulteriore stanziamento di cento milioni, per la
costruzione di questa piscina coperta, ed i relativi accessi
stradali e parcheggi.
Lo studio Ponti-Fornaroli e Rosselli ha già rassegnato gli
esecutivi dell'opera e da questi esecutivi possiamo constatare che
la costruzione della piscina coperta verrà a costare 410 milioni,
oltre 15 milioni per la costruzione della cabina di trasformazione
elettrica, con 300 milioni, se la Giunta viene abilitata dal
Consiglio a compiere uno stralcio di questi lavori e a procedere
agli appalti, successivamente, noi possiamo dar luogo agli appalti,
evitando quindi tutti gli aumenti di prezzo che si sono verificati
e si stanno verificando nel settore, e iniziare quest'opera che è
da tanti anni che se ne parla e non si vede mai la luce.
È chiaro che ci vorranno altri stanziamenti e ci vorranno altri
Consigli regionali per portare avanti la definizione del piano
generale di sviluppo di St. Vincent.
Io penso che il Consiglio sia tutto d'accordo sulla necessità di
realizzare questa infrastruttura e quindi io propongo che il
Consiglio deliberi di approvare un ulteriore stanziamento di spesa
per 100 milioni e di confermare la delega alla Giunta regionale per
l'adozione dei successivi provvedimenti deliberativi per
l'approvazione dei progetti esecutivi dei lavori da eseguire per la
costruzione della piscina coperta e dei relativi accessi stradali e
parcheggi per l'appalto e l'esecuzione dei lavori, nonché per
l'approvazione e la liquidazione spesa entro i limiti di spesa dei
fondi all'uopo stanziati e impegnati dal Consiglio.
Germano (P.C.I.)
- Una breve raccomandazione, cioè due
brevi raccomandazioni, che i trecento milioni, non diventino
trecento milioni di residui passivi, che gli appalti siano fatti
dall'Assessorato ai Lavori pubblici per ragioni di controllo.
Non ha l'Assessorato al Turismo l'attrezzatura per controllare
tecnicamente una cosa del genere. A me pare che si sia sempre fatto
così.
Savioz
(P.C.I.)
- Per la questione della piscina
di Pré St. Didier, che avevamo già discusso in linea di massima in
Consiglio, 6-7 mesi fa, avevamo visto dei disegni, il progetto, li
avevamo discussi in Consiglio ed erano state fatte alcune
osservazioni.
Tra le altre c'era un'osservazione che ritenevo che fosse giusta
e non so se è stata modificata, come era stato promesso a suo
tempo, ed è la formazione del tetto; il tetto spiovente,
convergente, sul centro della piscina, è una cosa che non va in
montagna, nel modo più assoluto; lì si accumulerà tutta la neve,
tutta l'acqua, il gelo e questo finirà per spaccare tutto, la
questione è di carattere tecnico, io ve l'ho fatto osservare questo
problema, direttamente sul plastico che avevate portato. Ne abbiamo
parlato in Consiglio, avevate detto che sarebbe stato esaminato,
non vorrei che passasse nel dimenticatoio. Badate che è molto
importante.
La convergenza in montagna non va, bisogna che sia divergente ad
ogni costo se volete che le acque se ne vadano e se volete che la
neve se ne vada.
C'è un ingegnere in Giunta, penso che potrà dire se questo
concetto è giusto o meno. Perché che se fossimo in pianura non
discuterei, ma in montagna, badate, le cose sono un po'
diverse.
E poi su quell'altra del sentiero lungo il torrente di Verney,
dove dal plastico risultava che si faceva un po' tabula rasa delle
piante. Allora bisogna stare attenti anche a questo, in modo che
questo non avvenga, poi sul resto io sono d'accordo.
Montesano (P.S.D.I.)
- Altri interventi?
Milanesio
(P.S.I.)
- Le osservazioni che ha fatto
il Consigliere Savioz sono oggetto di studio, in effetti è stato
eliminato quell'inconveniente cui accennava: il tetto è fatto in
modo tale per cui la neve non si fermerà.
Per quanto riguarda le raccomandazioni di Germano, noi non
abbiamo nulla in contrario. L'Assessorato al Turismo non è un
Assessorato esecutivo per queste cose, quello che però
l'Assessorato ci vorrà garantire sarà la sorveglianza sui lavori,
in quanto trattasi di fondi che l'Assessorato caccia fuori di tasca
sua e vuole sapere come vanno spesi esattamente.
Tutto lì.
Può andare all'appalto nel giro di venti giorni, un mese al
massimo.
Savioz
(P.C.I.)
- Presidente, mi sono dimenticato
di una cosa.
Avevamo anche parlato della questione dei terreni, e avevamo
tenuto presente al Consiglio le nostre trattative portate avanti a
suo tempo, l'acquisto dei ventimila metri quadrati ultimi fatti e
l'acquisto dei terreni già fatti prima dall'Assessore Bordon.
Un problema è rimasto insoluto ed è l'accesso diretto da parte
della statale 26 al complesso idrotermale. Lì ci sono i fratelli
Marguerettaz che sono proprietari di una striscia di terreno; c'è
un'altra Signora che è proprietaria del terreno, di quel piccolo
avvallamento e avevamo preso dei contatti con questa gente, se non
che poi è venuta la crisi e le cose sono precipitate, non si è più
concluso niente.
Signori, è molto importante che la questione di Pré St. Didier
abbia un accesso diretto. È importantissimo; perché non possiamo
tenere conto di pensare a Pré St. Didier, soltanto come Piscina.
Dobbiamo tenere conto che Pré St. Didier deve avere uno sviluppo e
bisogna tenere conto che in quello di Pré St. Didier, in linea
generale su un determinato progetto studiato a suo tempo era
prevista la scuola alberghiera, non dimentichiamocelo questo; è
previsto un albergo che possa dare non solo lo studio teorico, ma
lo studio pratico alla nostra gente e non dimentichiamo che la
nostra Regione ha una carenza spaventosa di personale alberghiero.
Non dimentichiamolo. Anche con quegli accorgimenti che sono stati
presi a suo tempo, dei corsi di St. Vincent e dei corsi di
Etroubles e di altre località, che ogni tanto cambia, non abbiamo
certamente risolto il problema; l'abbiamo incominciato.
Dovremmo andare a fondo, quindi io pregherei, il Presidente
della Giunta, l'Assessore competente, la Giunta di non dimenticare
questi due fattori qui; cioè interessatevi e cercate di acquisire
quel terreno, costi quel che costi, perché è vitale, per il futuro
del complesso termale di Pré St. Didier.
Manganone
(D.C.)
- Io non posso concordare su
quanto ha detto l'Assessore Milanesio, sul doppione della direzione
dei lavori per Pré St. Didier, penso che sia attrezzato
sufficientemente l'Assessorato ai Lavori Pubblici, e quindi l'altra
sorveglianza dell'Assessorato al Turismo, penso sia un doppione,
quindi chiedo che sia soltanto interessato di questo problema
l'Assessorato ai Lavori Pubblici.
Montesano (P.S.D.I.)
- Altri interventi? Il Consigliere
Manganoni.
Manganoni
(P.C.I.)
- Io, non per sostenere quanto
ha detto il mio omonimo, però io voglio citarvi un fatto: quei
magazzini generali erano stati costruiti dall'Assessorato
all'Industria e Commercio, che naturalmente avevano diretto i
lavori; quella triste eredità che abbiamo ricevuto noi nel '59, ed
è venuto fuori quello che è venuto fuori e io non voglio entrare
nei dettagli. Ora non c'è da stupirsi se è venuto fuori
quell'aborto, perché? Perché siamo obiettivi, l'Assessorato
all'Industria e Commercio disporrà di tutti i tecnici nel campo del
commercio e dell'industria, ma nel campo dei lavori pubblici e
delle costruzioni, io penso che difetti nei confronti
dell'Assessorato ai Lavori Pubblici, ora dopo queste tristi
esperienze, non ricadiamoci dentro.
Io sono della tesi che l'Assessore al Turismo, va bene che ogni
tanto lui o i suoi tecnici vadano a vedere che quei soldi
dell'Assessorato vengono spesi, io sono d'accordo su questo; ma
come direzione dei lavori, siamo obiettivi, lasciate fare
all'Assessorato ai Lavori Pubblici che è competente in quel campo e
per evitare quello che vi dicevo, che è successo nel passato; il
passato deve servire da lezione per evitare questi errori madornali
come si fa sempre, per non ripetere nell'avvenire.
Milanesio
(P.S.I.)
- Forse non mi sono spiegato:
quando io ho concordato sul fatto che l'Assessorato al Turismo, non
era un Assessorato esecutivo, evidentemente ho detto che l'appalto,
la direzione dei lavori, la contabilità, la faceva l'Assessorato
esecutivo della Regione che è l'Assessorato ai Lavori Pubblici. Va
da sé che trattandosi di un'opera di un certo impegno
architettonico, anche noi avremmo seguito in modo particolare la
costruzione sotto il profilo architettonico, la realizzazione sotto
questo profilo.
Questo è il discorso: quando ho parlato di alta sorveglianza, ho
usato un'espressione che da qualcuno è stata fraintesa. Ci siamo
capiti perfettamente, con altre persone ci siamo capiti; non
vogliamo creare nessun dualismo al direttore dei lavori. È tutto
lì.
(Voce di Manganoni in lontananza)
La direzione dei lavori la fa l'Assessorato ai Lavori Pubblici,
chi vuoi che la faccia?
Manganoni
(P.C.I.)
- Chi vuoi che la faccia,
laggiù l'ha fatto l'Assessorato all'Industria e Commercio.
Milanesio
(P.S.I.)
- Mi dispiace, è stato un
errore madornale, cosa vuoi che ti dica. Savioz mi aveva parlato
del terreno.
A quello che mi consta, gli accessi sono garantiti a quella
proprietà, c'è il grosso problema dei parcheggi, per cui siamo in
trattative, una parte dei parcheggi, la pubblica utilità è già
stata fatta dal Comune di Pré St. Didier, l'altra siamo in
trattative con il demanio militare per poter in qualche modo venire
in possesso di quelle aree.
Noi non vogliamo acquistarle, perché? Perché quelle aree fanno
parte di quel pacchetto di aree che dovrebbero venire alla Regione
in base alla famosa discussione sui beni demaniali e patrimoniali,
noi vorremmo...
(voci)
...sono due parcheggi, uno sulla
destra orografica della Dora e l'altro sulla sinistra.
Quindi noi abbiamo già preso un contatto con l'ANAS, sia per gli
accessi che per entrare in possesso, non dico in proprietà, di una
parte di questi parcheggi, gli altri dovremmo acquistarli da
privati.
Esiste già la pubblica utilità, la dichiarazione di pubblica
utilità, fatta dal Comune, o per lo meno dovrebbe esistere, perché
il Sindaco si è impegnato a farlo prima della scadenza del mandato
amministrativo.
Montesano (P.S.D.I.)
- Nessun altro intervento?
Allora il Consiglio è chiamato a votare. Chi approva alzi la
mano? Contrari? Astenuti?
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK