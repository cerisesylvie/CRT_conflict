Consiglio Regionale della Valle d'Aosta - Oggetto del Consiglio n. 1238 del 9 febbraio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
INFORMAZIONE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1238 del 9 febbraio 2022 - Resoconto
OGGETTO N. 1238/XVI - Interrogazione: "Notizie in merito
all'autorizzazione all'accesso al reparto di terapia intensiva
Covid dell'Ospedale Parini di una troupe della RAI".
Bertin (Presidente) -
Punto n. 13. Risponde l'assessore
Barmasse.
Barmasse (UV) -
La domanda è come mai la
troupe
della RAI sia stata autorizzata, quali precauzioni siano state
adottate e se non sia possibile prevedere con le stesse misure di
tutela e sicurezza uguale possibilità per i parenti dei pazienti
che vogliono dare un saluto ai propri cari.
A seguito delle numerose richieste di poter visitare i reparti
Covid da parte di varie testate giornalistiche, l'Azienda sanitaria
USL ha concesso tale possibilità
una tantum
alla sola RAI in
quanto testata giornalistica di servizio pubblico. Così com'è stato
fatto in molti altri ospedali italiani, si è inteso trasmettere una
testimonianza con lo scopo di documentare la serietà della
situazione e la possibilità di esiti gravi per i malati di
Covid-19. La visita si è svolta in condizioni di assoluta sicurezza
per operatori e pazienti e nel rispetto della
privacy
, cioè
è stato possibile proprio per l'unicità dell'occorrenza.
Con riferimento alla problematica dei parenti dei pazienti Covid
positivi, siamo consci della dolorosa situazione in cui si trovano,
soprattutto nei casi di pazienti gravi e stiamo confrontandoci con
i responsabili dei reparti interessati per trovare delle modalità
che, garantendo tutela e sicurezza dei congiunti, permettano la
visita almeno con riferimento ai più gravi.
Presidente -
Per la replica, ha chiesto la parola la
consigliera Spelgatti, ne ha facoltà.
Spelgatti (LEGA VDA) -
La risposta è alquanto
insoddisfacente. Ho fatto un rapido giro su
Internet
per
andare a verificare la situazione negli altri ospedali nelle altre
Regioni e mi sono accorta - cosa che già sapevo ma ho avuto la
prova provata - non solo di quanti ospedali a partire già dall'anno
scorso si siano attivati per far sì che le persone in terapia
intensiva, soprattutto poi quelle che oltretutto non tornano
indietro purtroppo da questa situazione, siano autorizzate a vedere
i familiari, tantissimi ospedali si sono mossi in questa direzione
ma tantissime Regioni hanno deliberato in tal senso, perché il
fatto di non morire soli è la cosa più importante e dovrebbe essere
la priorità del legislatore. Non solo questo non sta avvenendo in
Valle d'Aosta, non sono mai state prese da parte della Giunta delle
indicazioni in tal senso all'ospedale, ma neanche l'ospedale in
autonomia ha mai deciso di organizzarsi in questa maniera ed è
questa è la cosa più terrificante di questa pandemia perché morire
soli è la cosa più terribile che ci possa essere, quindi tutti gli
sforzi dovrebbero andare in quella direzione.
Quando io vedo che moltissimi ospedali in giro per l'Italia, ma
soprattutto moltissime Regioni da molto tempo si sono organizzate
per far sì che le visite in sicurezza nei reparti di terapia
intensiva Covid siano ammesse, con tutte le precauzioni del caso,
le stesse precauzioni che sono state fatte adottare agli operatori
che sono entrati in sicurezza, sono andata a vedere anche tutte le
precauzioni che vengono adottate, il fatto che poi tutti questi
ospedali e tutte queste Regioni dicono che non ci sono poi state
complicazioni di nessun genere, in Valle d'Aosta tutto questo non
si fa.
Poi quello che mi stupisce è questo: ha mai parlato con il suo
Presidente? Perché forse il Presidente della Regione non ha mai
interloquito con lei perché dopo questo pasticciaccio della
risposta data, gravissima, al Governatore della Regione Piemonte,
sostanzialmente: "noi facciamo tutto da soli e vedremo poi nel caso
in cui tornassimo in zona rossa", la risposta e la giustificazione
data anche stamattina da parte del Presidente è stata: "i
Valdostani hanno la priorità. L'undicesimo che dovesse essere
ricoverato in terapia intensiva e dovesse andare a Ivrea - non
stiamo parlando in Calabria ma a Ivrea, questo per evitare la zona
rossa - ...vogliamo mica i pazienti da soli senza poter stare
vicino ai parenti". Glielo ha spiegato forse al Presidente che
manco qua, anche se vanno ad Aosta, vengono autorizzati i parenti
per le visite e che forse per il paziente essere ricoverato a
Ivrea, piuttosto che ad Aosta, purtroppo non cambia niente visto
che l'Ospedale di Aosta e la Giunta regionale non ha deliberato nel
senso che i parenti possano andare a visitare? Delle due l'una: o
lei non ha mai parlato con il Presidente della Regione e il
Presidente della Regione non sa di questa cosa gravissima che
avviene in Valle d'Aosta, o i conti non tornano.
La cosa più grave è che questa dovrebbe essere la priorità
assoluta, perché il presidente Lavevaz ci ha parlato del valore e
dell'importanza del paziente, ma il valore e l'importanza del
paziente la vediamo nel momento in cui poniamo il paziente,
soprattutto poi quelli che purtroppo non tornano poi a casa, nella
condizione di poter avere vicino i propri cari, soprattutto nel
momento in cui poi si ritrova a morire in solitudine. Questa è la
cosa più aberrante, più scioccante che è successa in questa
pandemia, perché non ci sono stati casi simili e situazioni simili
che noi possiamo ricordare di una tale aberrazione non dovuta
all'inizio a nessuno, però il fatto che non si sia provveduto in
tal senso, questa sì che è una responsabilità, perché tanto si
sarebbe potuto fare e dovuto fare. L'avrebbe potuto fare l'Ospedale
in autonomia, come hanno fatto tantissimi ospedali in Italia, e
l'avrebbe potuto fare il Governo regionale stabilendo delle regole
per far sì che in sicurezza i parenti possano andare in terapia
intensiva e stare vicino a salutare in tutta sicurezza i propri
cari, soprattutto in momenti così terribili della propria vita.
Presidente -
Per fatto personale, si è prenotato il
Presidente della Regione, a cui do la parola.
Lavevaz (UV) -
Circostanzio il fatto personale quando la
consigliera Spelgatti ha detto che io non sapevo delle scelte
operate dall'Assessorato della sanità, quando ovviamente con
l'Assessore alla sanità siamo in contatto tutto il giorno durante
tutti questi giorni della pandemia. Prendo atto delle
considerazioni fatte della collega Spelgatti che ha detto molto
chiaramente che per lei e per il suo gruppo spostare una persona
intubata in ambulanza a Ivrea è la cosa più normale del mondo,
questo per rispettare delle regole statistiche che peraltro voi
avete votato a Roma. Io quindi prendo atto di questa cosa e spero
che ne prendano atto anche i Valdostani.
Presidente -
Ha chiesto la parola la consigliera
Spelgatti, immagino rimanga anche lei nell'ambito del fatto
personale, ne ha facoltà.
Spelgatti (LEGA VDA) -
Sì, rimango assolutamente
nell'ambito del fatto personale. No, caro Presidente, io non ho
assolutamente detto che non sia grave il fatto che un paziente
debba essere trasportato a Ivrea, ma le ricordo che qui stiamo
parlando non solo dei pazienti che, per colpa vostra, perché non
avete adottato delle precauzioni e delle disposizioni di questo
tipo, stanno da soli in terapia intensiva, perché avreste potuto
fare come hanno fatto altre Regioni: permettere ai pazienti di
ricevere le visite da parte dei parenti, non l'avete fatto, questa
è la parte più inumana; secondo: lei al Presidente che le offre la
possibilità di evitare di andare in zona rossa avrebbe potuto
rispondere: "grazie, assolutamente teniamo in
considerazione..."
Presidente -
Non riapriamo un'interrogazione già stata
fatta stamani mattina, rimaniamo sul fatto personale.
Spelgatti (LEGA VDA) -
...va bene, non esco dal fatto
personale per cui vado avanti. Non abbiamo certamente detto noi che
non sia grave il fatto di dover spostare i pazienti e doverli
spostare a Ivrea: noi stiamo dicendo che voi avreste dovuto fare
prima di tutto un qualche cosa per far sì che i pazienti ricoverati
potessero avere delle visite dei parenti, questo lo avreste potuto
tranquillamente fare, sul resto poi ne parleremo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK