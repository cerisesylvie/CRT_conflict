Consiglio Regionale della Valle d'Aosta - Oggetto del Consiglio n. 32 del 4 novembre 2020 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
SPORT E TEMPO LIBERO
Infrastrutture ricreativo-sportive
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 32 del 4 novembre 2020 - Resoconto
OGGETTO N. 32/XVI - Interpellanza: "Interventi e supporto
delle attività di intrattenimento".
Bertin (Presidente)
- Alla presenza di 31 Consiglieri
diamo il via ai lavori pomeridiani del Consiglio. Siamo
all'interpellanza n. 16. La parola al consigliere Ganis per
l'illustrazione.
Ganis (LEGA VDA) -
Il settore dell'intrattenimento ha
rappresentato l'indotto rilevante nell'economia del nostro Paese.
Ricerche di mercato riportano che in Italia ci sono oltre 400.000
lavoratori occupati nel settore. In Valle - lo conferma il
Presidente del SILB (Sindacato Italiano Locali da Ballo) - i locali
interessati sono ancora chiusi e in attesa di una data per poter
riaprire; nel frattempo gli affitti restano da pagare e le bollette
arrivano mensilmente. Non bisogna dimenticare inoltre, cosa
importante, che attorno al settore dell'intrattenimento gravitano
una serie di figure professionali atipiche - tecnici,
promoter
, cassieri, sicurezza, barman - che, proprio per la
loro particolarità, non hanno potuto accedere a nessun tipo di
ammortizzatore sociale: ecco perché serve un sostegno urgente,
concreto e specifico che fornisca liquidità alle imprese e a tutti
i lavoratori che operano in un'area che faticherà a riaprire.
In base a queste considerazioni, il sottoscritto interpella
l'Assessore per conoscere quante siano le attività di
intrattenimento attualmente chiuse per disposizioni legate al Covid
nella nostra regione, che sia fatta una stima dei mancati introiti
da parte sia dell'attività di intrattenimento, sia dei locali
pubblici costretti a una limitazione degli orari per l'aggravamento
del virus e se sia intenzione dell'Amministrazione intervenire a
supporto delle attività commerciali summenzionate.
Presidente -
La parola all'assessore Jean-Pierre
Guichardaz.
Guichardaz J. (PCP) -
In risposta al quesito n. 1, in
termini tecnici le attività di intrattenimento operanti in Valle
d'Aosta sono raggruppate in base alla classificazione Ateco 2007 in
tre gruppi: discoteche, sale da ballo,
nightclub
e simili,
sale da gioco e biliardi e altre attività di intrattenimento. Le
prime, a seguito dei focolai significativi registrati questa estate
in Sardegna, non possono esercitare la propria attività dal 17
agosto; le seconde, come le attività di somministrazione di
alimenti e bevande, hanno subito, com'è noto, una limitazione di
orari e inevitabilmente nei prossimi giorni subiranno ancora più
severe restrizioni con il DPCM di cui abbiamo oramai letto il
contenuto. In Valle d'Aosta, in base ai dati forniti dal registro
delle imprese, il numero di discoteche, sale da ballo, nightclub e
simili è di 14, il numero delle sale da gioco e dei biliardi è di
6, il numero delle altre attività di intrattenimento è di 7, per un
totale pertanto di 27 attività di intrattenimento che sono state
chiuse e hanno subito una limitazione degli orari di esercizio
dell'attività.
Rispetto al quesito n. 2, è da ritenere che più che limitarsi
alla sola stima della riduzione degli introiti, forse sarebbe più
opportuna un'analisi più ampia. Un esame corretto infatti degli
effetti delle misure restrittive sulle attività delle imprese in
argomento non può prescindere dalla stima di tutte le misure di
sostegno pubblico, statali e regionali, quindi bonus, crediti di
imposta, esenzioni,
voucher
, contributi, CIG, sussidi per le
assunzioni, eccetera, che almeno in parte hanno generato ristoro
per la riduzione degli incassi e soprattutto hanno comportato una
significativa riduzione dei costi fissi aziendali. Tale analisi
però tuttavia va effettuata e può essere effettuata solo a
posteriori, allorquando a fronte delle dichiarazioni dei redditi
delle imprese e dei dati delle amministrazioni pubbliche - bilanci,
dati Istat e altre informazioni - si avranno a disposizione i dati
aggregati necessari per l'effettuazione di appropriate valutazioni
di sistema e settoriali e conseguentemente per l'adozione delle
azioni di sostegno più opportune.
Rispetto al quesito n. 3, in generale e relativamente all'azione
di breve termine, si sta valutando, compatibilmente con le risorse
finanziarie a disposizione, comunque a complemento delle iniziative
statali già in essere, di adottare strumenti mirati al sostegno
delle attività maggiormente colpite dalle restrizioni volte ad
attenuare il diffondersi della pandemia. Peraltro in queste ore
sono in fase di implementazione delle misure contenute nel
cosiddetto "decreto ristoro bis", che non è ancora esplicitato nei
suoi contenuti, ma che terrà conto anche della diversa necessità di
ristoro proprio in base al territorio e alla zona. Non appena
sapremo in quale zona si collocherà la Valle d'Aosta, anche le
misure di ristoro dovranno essere aggiustate sulla base del
territorio, sono circa 1,5-1,6 miliardi che dovrebbe aggiungersi ai
5,4 miliardi del precedente decreto ristoro.
Poi vi fornirò degli elementi più dettagliati riguardo ai
settori economici anche più ampi, in modo tale da avere poi anche
un quadro un po' più completo delle misure e degli intendimenti che
intendiamo mettere in atto.
Presidente -
La parola al consigliere Ganis per la
replica.
Ganis (LEGA VDA) -
Vorrei soltanto concludere. Vorrei
ricordare che per molte famiglie questo settore è l'unica fonte di
guadagno; per altri invece diventerebbe una sorta di secondo
lavoro, spesso imposto da una precaria situazione economica, il
quale permetterebbe loro di poter vivere e mantenersi
dignitosamente.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK