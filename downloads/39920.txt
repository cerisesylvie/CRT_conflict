Consiglio Regionale della Valle d'Aosta - Oggetto del Consiglio n. 2928 del 20 settembre 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Flora e fauna
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2928 del 20 settembre 2017 - Resoconto
OGGETTO N. 2928/XIV - Interpellanza: "Attività di
monitoraggio della presenza di un'orsa nel territorio
regionale".
Rosset (Presidente) -
Punto n. 17 dell'ordine del giorno.
Per l'illustrazione, ha chiesto la parola il consigliere Cretier,
ne ha facoltà.
Cretier (PD-SIN.VDA) -
Ho presentato l'interpellanza in
seguito a segnalazioni verbali fatte da alcuni cittadini, quasi in
concomitanza di alcuni fatti spiacevoli imputabili ad altri atti
predatori, forse suggestioni lontane che però devono essere
verificate da chi ha competenza: gli organi preposti al controllo
del territorio e dell'ambiente.
Dispiace che alcune persone abbiano già sentenziato, ma io sono
abituato a chiedere a chi ha competenze, e ognuno ha le proprie.
Non mi sono mai piaciuti i "tuttologi del
web
". Mi lasci
dire che è meglio prevenire che curare, meglio fare prevenzione che
repressione. Questo mi è stato enunciato proprio da persone addette
al controllo del territorio.
Trovo giusto approfondire l'argomento, poiché penso di non aver
creato nessun allarmismo e nessuna volontà di attingere alle
credenze del tipo "leggende della montagna" per aumentare lo
scontro tra i fautori della salvaguardia della biodiversità animale
e coloro che lavorano in montagna. Ho parlato con una persona che
mi ha riportato l'evento dell'avvistamento, non diretto e
personale, di un'orsa allo spartiacque tra Donnas e Traversella,
due Comuni che si trovano al confine tra le regioni Valle d'Aosta e
Piemonte. A tal proposito, ho chiesto alla dottoressa Colombatto
(attuale Sindaca di Traversella), che mi ha spiegato che le
segnalazioni sono state innumerevoli, per cui si è deciso un tavolo
di lavoro per la verifica delle dichiarazioni spontanee di coloro
che l'avrebbero vista. Uso il condizionale, proprio perché non vi
sono foto e riprese, ma racconti. Come anche del fatto del
radiocollare che disturberebbe le frequenze dei cellulari, e questo
non so se è noto ai più. Dalle mie ricerche non vi sono foto e
filmati comprovanti la presenza, solo racconti; diversi racconti
che chi ha percorso la montagna per diverse attività ha segnalati
agli uffici di competenza in Piemonte.
La mia richiesta comunque è fatta sapendo che l'orso è un
animale onnivoro, opportunista e che la sua tendenza alimentare è
prevalentemente vegetariana, anche se non disdegna la dieta
animale, ma bisogna precisare: quando può procurarsela. E
generalmente si impadronisce di selvaggina uccisa da altri
predatori. Sappiamo bene che non è per niente veloce, quindi chi ha
messo l'orso in relazione alla predazione o non è informato o,
chiaramente, lo fa appositamente per cercare lo scontro. Inoltre si
nutre di vegetali spontanei disponibili in grandi quantità nel sito
in cui vive e nei luoghi dove è stato potenzialmente avvistato non
vi sono colture agricole; solo pascoli, boschi e rocce. Quindi se
fosse lì, non produrrebbe danni al terreno e alle colture agricole,
a differenza dei cinghiali che purtroppo scavano e deturpano le
colture agrarie.
Grazie, Assessore, per l'attenzione posta alla nostra richiesta
e spero che la risposta abbia come obiettivo un chiarimento serio
anche per l'opinione pubblica.
Presidente -
Per la risposta, ha chiesto la parola
l'assessore Viérin, ne ha facoltà.
Viérin (UVP) -
Io non commenterò le reazioni a cui il
collega si riferisce, non so se ve ne siano state nel
web
che non ho seguito. Lo ringrazio per l'iniziativa e, a seguito
della sua richiesta, io ho chiesto ai tecnici, principalmente ai
nostri uffici competenti e al personale del Corpo forestale
deputato al monitoraggio e al controllo del territorio, se
effettivamente esistesse questa situazione e qual era lo stato
dell'arte. Io ho già avuto modo di dire, visto che alcuni
giornalisti hanno chiesto, che questo ci dà la possibilità di
discuterne in Consiglio, come è giusto che sia. È chiaro che la
notizia era interessante, quindi i giornalisti hanno in qualche
modo dovuto probabilmente anche fornire delle risposte alla
comunità prima ancora del Consiglio, e ci sta.
Intanto, tenuto conto dell'attività di monitoraggio svolta dal
personale del Corpo forestale della Valle d'Aosta, non risulta a
oggi che vi sia la presenza di orsi nel territorio regionale. E io
ho espressamente richiesto ? per come era uscita la notizia e per
come è stata costruita l'iniziativa, si faceva riferimento anche al
Piemonte ?, di chiedere anche ai colleghi e alla comunità
piemontese (di tecnici), se ci fosse una presenza, in particolar
modo sulle zone confinanti con la Valle d'Aosta. Dalle fonti
ufficiali che oggi sono state trasferite ai nostri tecnici, non è
stata rivelata fino a oggi la presenza di orsi nella vicina regione
Piemonte. Devo dire che con i dirigenti avevamo discusso della
questione, quando c'è stata la notizia del Trentino. L'argomento
non è di oggi, perché già alcuni anni fa c'era stata la polemica in
merito all'orso. Chiaramente quest'estate la polemica e il
dibattito sono stati accentuati da ciò che è successo. E
sicuramente, attraverso i progetti che sono stati portati avanti, è
stato reintrodotto l'orso nella zona delle Alpi orientali ? dove
oggi risulta una presenza ? ma non nel nostro territorio, per le
notizie che abbiamo.
Ne approfitto per dare due informazioni interessanti, a mio
avviso. Intanto la prima è una questione di presenza dell'orso
nella storia in Valle d'Aosta, che magari tanti sapranno, ma che
abbiamo riscoperto negli anni, quando è stato realizzato il
restauro del castello di Quart (il
château village
). Sono
stati ritrovati interessanti reperti legati all'orso (orsa
principalmente), e quando con il laser sono stati effettuati
interventi nel
donjon
, essi hanno riportato scene che
testimoniano la presenza dell'orso. Ma ancora di più, al Marais,
nella fornita collezione del Museo di scienze naturali della Valle
d'Aosta, esiste un orso di duecento anni quest'anno (del 1817),
cacciato a Morgex, che questo autunno ? visto che il tema è di
attualità e vista anche la possibilità di sancire questi duecento
anni con un momento di approfondimento sulla biodiversità e
sull'importanza delle specie in generale, della tutela, piuttosto
che dell'evoluzione che certe specie (non solo l'orso ma anche il
lupo) hanno in termini di presenza nell'arco alpino ? sarà
protagonista di un momento di divulgazione, in fase di
allestimento, per quanto riguarda questo animale, che
effettivamente fa parte del patrimonio valdostano, lo porteremo
fuori dalla collezione (che oggi non è visibile, se non nelle
occasioni di visita da parte delle scolaresche, piuttosto che di
altre visite) in previsione della riapertura del Museo di scienze
naturali a Saint-Pierre.
Ne abbiamo parlato con i colleghi, sicuramente con il collega
Vincent Grosjean durante il Festival Gran Paradiso realizzato dalla
Fondation
a Cogne, perché il tema emerso era la presenza
dell'orso. Quindi credo che si debbano affrontare questi temi,
pertanto ringrazio il collega, perché effettivamente se ci sono
delle segnalazioni è importante che siano giustamente e
correttamente indirizzate ai tecnici. Esiste il numero del Corpo
forestale che, in caso di avvistamento, sarà sicuramente attento a
verificare perché - come ricordava il collega Cretier - quando ci
sono dei dibattiti, anche in seguito alle gravi situazioni che si
sono sviluppate quest'estate a causa del lupo, si può anche
generare una sindrome, o comunque un timore che può portare a non
essere certi di che cosa sia un avvistamento. Quindi, in questo
senso a oggi le notizie sono queste, ci impegniamo a monitorare la
situazione e ringraziamo ancora per l'apporto.
Presidente -
Per la replica, ha chiesto la parola il
consigliere Cretier, ne ha facoltà.
Cretier (PD-SIN.VDA) -
Grazie Assessore per il
chiarimento. Quello che mi dispiace, è che alcuni si credano
opinion leader
, solo perché possono schiacciare una tastiera
e si permettono di insultare tutti quelli che non la pensano come
loro. A me serviva un chiarimento. Più che a me, a quelli che hanno
avuto queste suggestioni e chiaramente andavano verificate. Io
volontariamente riguardo al resto della fauna non ho voluto né fare
accostamenti, né fare alcun tipo di richiamo, perché la situazione,
come Lei ben sa, è abbastanza grave. Il problema è di chi scrive
sul
web
e che lascia traccia, come molti di noi qui in
Consiglio, quindi ci possono essere dei provvedimenti. La
discussione è accettabile, soprattutto se costruttiva, ma ci vuole
rispetto ed educazione.
Come per altri argomenti, il mio intento era non sottovalutare i
problemi e di segnalarli a chi di competenza. Aggiungo che l'orso
(abbiamo detto che in questo momento non è stata riscontrata la sua
presenza) da tutti è stato visto come un problema, ma in certe
zone, nei territori naturali dove è presente, come nei parchi, in
realtà è una risorsa di cui si è consapevoli. Non spetta a me
valutare, ma personalmente ne farei a meno. Il territorio della
Valle d'Aosta è troppo limitato e abbiamo altro a cui pensare. A
volte il paesaggio naturale e le infrastrutture presenti non
garantiscono livelli occupazionali e opportunità interessanti, come
potrebbe esserlo in certe zone. Ricordo solo che anni fa, comunque,
è stata ripresa l'orsa del Monte Rosa, e questa è una prova
inconfutabile. Si tratta di cinque anni fa. Ma sono contento che
sia rimasta a est della montagna. Chi vuole vederla, può andare
tranquillamente lì a vederla, o in altri parchi italiani. E se
l'interpellanza ha creato altre suggestioni, anche ieri, non era
questa la mia volontà, ma era semplicemente necessario un
chiarimento.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK