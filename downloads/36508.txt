Consiglio Regionale della Valle d'Aosta - Oggetto del Consiglio n. 580 del 26 giugno 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
FINANZA REGIONALE E LOCALE
Partecipazioni azionarie regionali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 580 del 26 giugno 2014 - Resoconto
OGGETTO N. 580/XIV - Reiezione di risoluzione: "Impegno della
II Commissione consiliare alla predisposizione di un provvedimento
legislativo per la regolamentazione dell'utilizzo degli utili delle
società partecipate dalla Regione".
Presidente
- Qualcuno chiede la parola dei presentatori?
La parola al collega Chatrian.
Chatrian (ALPE) -
Grazie Presidente.
A nome dei gruppi di opposizione, brevemente vorrei illustrarvi
il testo di questa risoluzione. Nelle premesse abbiamo inserito le
motivazioni principali, a seguito di una giornata di lavoro, in
seguito all'approvazione del rendiconto 2013 e all'assestamento sul
bilancio finanziario 2014, stato dell'arte per quanto riguarda il
nostro modello Valle d'Aosta. Come è stato detto ieri da tutti i
gruppi consiliari, la situazione finanziaria che caratterizza la
nostra Regione in questo momento è preoccupante e i rapporti con lo
Stato che abbiamo in questo momento non ci danno le garanzie e la
possibilità di programmare il lavoro, non solo nel triennio, ma
neanche nel corrente anno.
Ciò detto, riteniamo opportuno ridare centralità a questo
Consiglio regionale: la seconda riflessione è che sia il Consiglio
regionale a determinare, a decidere e a dare mandato alle eventuali
società direttamente o indirettamente controllate di utilizzare
parte degli utili o parte delle riserve accantonate in questi anni;
non entriamo nel merito, ma parliamo di principi. Terza riflessione
è quella di, come vi dicevo prima, riportare, ridare, riaffermare
il ruolo di questo Consiglio regionale: che sia il Consiglio a
determinare tali azioni e che sia il Consiglio ad avere contezza;
che sia il Consiglio tutto, maggioranza e opposizione, ad aprire i
cassetti delle nostre società direttamente o indirettamente
controllate. Per fare questo ci va un impegno e noi ieri, come
forze di opposizione, avevamo presentato un emendamento che andava
in quella direzione, ma volevamo, con l'emendamento presentato,
sancire un principio. Il principio andava in questa direzione: che
deve essere il Consiglio a determinare tali azioni e che sia il
Consiglio a poter dare corso e gambe per utilizzare nel corso
dell'anno e nei futuri bilanci regionali parti di questi utili.
Per quanto riguarda questa risoluzione, il Consiglio regionale
impegna - questa è la proposta - la II Commissione. Non siamo
entrati nel dettaglio delle procedure, della trasparenza, della
selezione del personale, dell'evidenza pubblica, perché questo
Consiglio si è già posizionato, ha già votato una risoluzione
all'unanimità, che andava in quella direzione, per costruire come
Commissione o come forze politiche una proposta di legge. Questa
risoluzione, invece, va nella direzione, diciamo, di aiutare la
vecchia risoluzione approvata da questo Consiglio, dandoci però dei
tempi. Ieri abbiamo discusso molto su quell'emendamento da noi
presentato, consci e consapevoli che l'Amministrazione pubblica
parla tramite atti: noi riteniamo importante che questa risoluzione
metta un tempo; entro trenta giorni mi sembra ragionevole, dato che
altre Regioni a statuto ordinario hanno già legiferato in materia e
hanno dato già delle indicazioni ben precise.
Apro una parentesi. Non vogliamo prenderci, come Consiglieri o
come Consiglio, il ruolo che non abbiamo, cioè quello della
gestione dell'operatività delle singole società. Noi vogliamo
(vorremmo) dare delle indicazioni, indirizzare, programmare,
controllare, aver la possibilità di controllare e, come vi dicevo
poc'anzi, avere la possibilità che sia questo Consiglio a decidere
se utilizzare in parte o totalmente gli utili o le riserve di tali
società. Quindi l'impegno che andiamo a proporre con questa
risoluzione è questo, ve lo leggo: "Il Consiglio regionale impegna
la II Commissione a provvedere entro 30 giorni alla stesura di un
provvedimento legislativo che dia centralità al Consiglio
regionale"
.
Quindi non nelle segrete stanze, non poche
persone, ma che sia l'aula principale della Valle d'Aosta, il
Consiglio regionale, deputato ad operare le scelte strategiche
riguardanti le società partecipate direttamente o indirettamente
dalla Regione in misura maggioritaria. Non l'abbiamo inserito nel
deliberato della risoluzione, ma nelle premesse, come vi dicevo
poc'anzi, l'altro obiettivo è quello della centralità anche del
Consiglio regionale per quanto riguarda l'utilizzo, tutto o in
parte, degli utili delle società.
Presidente -
Altri che intendono prendere la parola in
discussione generale? La parola all'Assessore Perron.
Perron (UV) -
Merci Monsieur le Président.
Je crois que les mots ont un sens notamment, quand on assume des
engagements publics, surtout face aux organismes du Conseil, qu'il
s'agisse de la salle du Conseil régional plutôt que dans les
Commissions compétentes. Nous l'avons dit en Commission, nous
l'avons réaffirmé hier pendant la discussion générale des deux
projets de loi, nous l'avons réaffirmé quand on discutait de
l'amendement que, collègue Chatrian, vous venez de citer, dont la
salle a discuté longuement hier soir. Nous réaffirmons aujourd'hui
que de notre part il y a la volonté de discuter dans des temps
raisonnables de cette matière. Il y a la volonté de discuter des
secteurs, des sociétés qui sont liées à la Région, plutôt qu'à
Finaosta, donc du monde des sociétés qui ont une participation
directe ou indirecte de la Région. Un monde qui mérite, là on peut
le partager, d'être examiné, de le regarder avec attention, donc de
concevoir et d'imaginer une loi de caractère général. À travers
cette loi, si possible partagée, fixer des critères, des modalités,
donc une loi de caractère général qui fixe la façon dans laquelle
même ces sociétés se rapportent aux propriétaires, aux partenaires.
Une loi qui discipline non seulement le profit, parce que
aujourd'hui dans ce contexte on discute d'un cas particulier,
c'est-à-dire d'où ou comment destiner les profits d'une société,
pour les destiner dans d'autres secteurs. Je crois que ce secteur
mérite une analyse plus complète, par exemple comment imaginer les
actions à faire quand il y a des dettes, plutôt que prévoir des
règles pour ce que longuement dans cette salle on a discuté, par
exemple quant aux appels d'offre, quant à l'embauche de personnel,
plutôt qu'aux lignes générales stratégiques d'action des
sociétés.
Sur comment faire cette loi, de notre part il y a l'exigence de
discuter, pas pour faire perdre du temps, pas pour ne pas vouloir
la faire, mais, je le dis, pour raisonner. Raisonner à une loi qui
soit organique, qui doit discipliner différents secteurs, qui doit
donc fixer des règles qui doivent être différentes d'un secteur
plutôt que l'autre. Parce que le crédit, peut-être mérite d'être
discipliné d'une façon différente que par rapport à l'énergie, de
façon encore différente peut-être qu'aux remontées mécaniques. Donc
il y a la nécessité à notre avis d'une loi qui puisse s'harmoniser
même avec, en quelque sorte, ce qui se passe ou qui risque de se
passer dans la législation nationale, qui souvent demande aux
Régions de façon confuse de recevoir dans des lois spécifiques des
normes de caractère général sur cette matière.
Également, pourquoi pas? un temps raisonnable qui permette de
regarder à ce qui s'est passé dans d'autres Régions? Hier vous
citiez les exemples de ce qui s'est passé par exemple au
Haut-Adige, si je ne me souviens pas mal. Donc, pourquoi pas? de
façon même partagée regarder à ce que d'autres Régions ont fait,
pour imaginer s'il y a des parcours qui peuvent être considérés
intéressants, de les examiner, de les étudier de façon partagée et
de les insérer dans un projet de loi organique?
Pour nous aujourd'hui ce n'est pas raisonnable d'imaginer de
faire ce travail, je le dis avec sérénité et tranquillité, dans le
délai d'un mois de temps. Je crois qu'il y a la nécessité d'avoir
des parcours plus raisonnables, d'approfondir cette matière, de
l'étudier afin de pouvoir l'approfondir de matière plus complexe,
pour comprendre où exactement l'on veut aller. D'un côté on partage
l'idée qu'on aille à imaginer de donner une transparence et des
règles plus claires, afin que même le Conseil régional puisse, avec
des parcours qu'on doit construire, donner des adresses et des
lignes, sans confondre que dans ces sociétés il y a des conseils
d'administration et il y a des assemblées des actionnaires qui
doivent gérer ces sociétés. De l'autre côté je crois que la chose
qu'il faut éviter sur cette matière c'est en quelque sorte - je ne
fais pas évidemment des accusations - d'imaginer d'affronter en
général cette matière avec une logique d'enquête ou une logique
punitive. Je le dis dans le sens qu'il faut éviter qu'on aille, en
changeant peut-être complètement de route, dans la direction de
détruire ou de faire des dommages à un secteur qui a été en général
un secteur important pour la société valdôtaine, qui a porté du
bien-être à la Région, qui a donné du travail aux entreprises comme
aux personnes, qui a donné et qui donne des revenus à la Région et
qui a permis dans beaucoup de cas de gérer même des secteurs avec
des sociétés participées que la Région ne pouvait ou ne voulait pas
gérer directement.
Donc, de notre côté nous réaffirmons aujourd'hui, encore une
fois, une volonté de travailler sur ce thème, de concerner
évidemment comme on a fait jusqu'à maintenant la II
e
Commission. Je crois qu'en II
e
Commission on avait déjà
affronté le thème avec la même logique, non pas une logique
d'enquête ou de condamnation, mais une logique d'analyse sur ce
secteur. Je crois que dans la Commission on a travaillé longuement
et donc on peut reprendre dans des temps raisonnables un argument
tel que celui-ci. De notre part nous donnons donc la disponibilité,
en tant que Gouvernement, à travailler dans cette direction, avec
des temps qui ne peuvent pas être, selon notre avis, fixés dans un
mois de temps. Donc sur la résolution telle qu'elle est formulée
nous irons nous abstenir.
Président -
Merci Assesseur. Il y a d'autres requêtes?
Conseiller Donzel.
Donzel (PD-SIN.VDA) -
Grazie Presidente.
Non parteciperò alla fotocopia del dibattito che è stato fatto
sul rendiconto di bilancio. È evidente che qualche volta alla
maggioranza scappa una parola di troppo o un'apertura, ma poi
bisogna tornare nei ranghi e ricondurre queste finte aperture nei
confronti della minoranza alla dura e cruda realtà: nulla si tocca,
nulla cambia, tutto procede come prima, salvo, sperando magari in
qualche
media
compiacente, i grandi paroloni di aperture, di
riforme che arriveranno, di leggi importanti che meritano
approfondimenti, eccetera; non fosse che questi temi sono sul
tavolo delle commissioni addirittura da più anni: da più anni! La
questione delle partecipate l'affrontammo sui costi dei manager,
sui tagli dei costi dei manager, abbiamo consumato tanta carta in
dossier presentati in Commissione; non parliamo poi della Stella
Alpina che voleva fare la rivoluzione delle partecipate, ma poi
ovviamente quando arriva il momento c'è ancora da approfondire, non
è ancora il momento della legge.
Dopo dieci mesi di silenzio, ho visto che l'Assessore Perron è
diventato particolarmente prolisso, è diventato veramente libero di
dire: gli ha giovato quel documento, si è finalmente liberato. È
talmente libero di dire, però lo invito a non continuare sulla
strada che ha intrapreso, cioè prima quella di dipingere durante la
discussione sul rendiconto una catastrofe climatica, immaginando
che la minoranza volesse congelare tutte le partecipate, rendere
impossibile ogni attività, fermare quell'intensa attività
clientelare e di lottizzazione delle società partecipate, che in
questo momento state portando avanti! Guai a fermare queste cose
qui! Continui pure col clientelismo, la lottizzazione, la gestione
mirata degli appalti; nel frattempo studiamo una legge perché
vogliamo vederci chiaro tutti, maggioranza e minoranza, sulle
partecipate. Oggi, invece, già sul tardi, sul finire del Consiglio
regionale, ha evocato la catastrofe economica! Portare la
discussione qui in Consiglio regionale potrebbe determinare chissà
quale disastro nel funzionamento delle partecipate!
Non sto qui a ricordarvi che conosciamo bene anche noi che ce ne
sono di quelle che sono in attivo, altre in passivo. Lei sa
benissimo che avevamo chiesto una Commissione speciale sulla CVA e
proprio sulla CVA c'è stato uno scontro particolare, perché
sappiamo che lì ci sono degli interessi molto particolari. Cosa un
po' diversa, conosciamo i conti di Vallée d'Aoste Structure, dove
da anni vi chiediamo di mettere mano e di fermare quello
scialacquio di denaro: vedremo cosa saprà fare adesso, oltre che
dipingere questi scenari catastrofici, che potrebbero generare
trasparenza, chiarezza, discussione aperta. Noi invece pensiamo che
la trasparenza e la chiarezza siano la strada giusta per ricondurre
verso il bene comune, queste risorse preziose che abbiamo a
disposizione in Valle d'Aosta. Bene comune è una parola che a noi
del PD-Sinistra VdA è molto cara, che magari a voi sfugge come
concetto, perché bene comune non è l'interesse di una parte, non è
la vittoria degli uni sugli altri.
Io penso che poter discutere di queste cose qui in aula, visto
che siete una maggioranza così solida e coesa, non dovrebbe
preoccuparvi, perché siete voi che determinate gli indirizzi in
quest'aula; in minoranza saremo sempre in diciassette, quindi non
in grado di stravolgere gli indirizzi che voi volete dare. Quindi,
a meno che ci sia qualcosa da nascondere, perché non venire qui a
dirci gli indirizzi che date nelle riunioni di maggioranza? Potete
dirlo davanti ai valdostani che date un certo indirizzo a CVA o a
un'altra società partecipata, lo dite pubblicamente qui in
quest'aula, vi prendete anche il plauso dei valdostani. Invece c'è
proprio la volontà di ritardare il più possibile il momento che
arrivi qui in quest'aula la discussione, anche se avete i diciotto
voti per dire delle proposte della minoranza, che voi naturalmente
ridicolizzerete: congelamento, catastrofe, disastro, impossibile
fare. Ma veniteci a dire qui davanti a tutti qual è la vostra idea
di indirizzo!
Al di là del fatto che abbiamo capito che c'è stato di nuovo
questo tentativo di parlare di una legge che non si farà, noi
comunque su questa norma ci lavoreremo e cercheremo di dimostrarvi
che, se non in un mese, magari durante l'estate la cosa si può fare
e ve la troverete davanti. Vedremo, in quel caso, quale geniale
idea dovrà inventarsi l'Assessore Perron per dire che quella legge
non la voterà comunque, perché la decisione è quella che le
partecipate rimangano cassetti chiusi e segreti e non siano
disponibili gli indirizzi al Consiglio regionale, come invece la
norma prevede.
Presidente -
La parola al collega La Torre.
La Torre (UV) -
Grazie Presidente.
Collega Donzel, io non sono d'accordo con lei quando dice che la
legge non si farà, perché la legge si farà! Io ho trovato, invece,
conforto nell'intervento dell'Assessore Perron, perché l'intervento
dell'Assessore Perron se non è smentito è la volontà della Giunta.
Credo che l'intervento dell'Assessore Perron abbia detto con
chiarezza che questa Giunta intende favorire il confronto, quindi
alla fine di un percorso la presentazione di una legge sulle
società partecipate.
Questo mi fa particolarmente piacere, perché in quest'aula
abbiamo votato una mozione che essa stessa è stata origine anche,
in parte, di alcuni momenti della crisi, perché c'eravamo detti, e
io l'ho detto con convinzione, che sulla trasparenza non ci devono
essere ombre. Questa maggioranza, a mio avviso - oggi mi fa piacere
di sentire anche l'Assessore, quindi la Giunta, che riprende questa
posizione - sulla trasparenza deve procedere in tempi brevi e
soprattutto con un confronto che permetta a tutti alla fine di
essere soddisfatti della legge che andiamo a fare.
Ecco perché sono confortato: perché io ribadisco, come
Presidente della Commissione che fino a oggi si è occupata di
questo, seppur con la pausa legata al momento di crisi, che la
Commissione non ha mai inteso rinunciare alla sua prerogativa di
presentare delle proposte legislative. Chiaramente delle proposte
legislative che partono da un rapporto di confronto tra una
maggioranza e una minoranza, quindi partiranno da proposte che io
spero che anche la maggioranza farà, che si potranno confrontare
con quelle della minoranza e credo, e aggiungo, che quello dei
tempi è un falso problema perché, siccome io credo nella centralità
del Consiglio e quindi anche nella centralità della Commissione che
ne è l'espressione, i tempi se li decide la Commissione in funzione
di quello che sarà il dibattito, delle proposte che faremo, nei
tempi che faremo e con le risposte che troveremo.
Io leggo esattamente al contrario l'intervento del Consigliere
(dell'ex Consigliere: del nuovo Assessore Perron), che mi conforta
molto perché dà ancora più convinzione al lavoro che io intendo
portare avanti in Commissione, quindi ribadisco - è qui che non
sono d'accordo con lei, Consigliere Donzel - che la legge si farà.
Questo è un impegno che si è preso l'Assessore, quindi la Giunta, e
che io mi sono già preso e che ribadisco, che si farà. E i tempi li
decide la Commissione, in funzione di quelli che sono i suoi
lavori, perché qui non è un juke-box dove si mette dentro la
monetina: e allora dieci giorni...! I tempi che servono li decide
la Commissione, dove ci siete anche voi, quindi dove ci sarà la
prima trasparenza sarà nella Commissione. Grazie.
Presidente -
La parola al Consigliere Lanièce.
Lanièce (SA) -
Prendo la parola per ribadire anche a nome
del gruppo della Stella Alpina la volontà, come è già stato
sottolineato molte volte da parte del gruppo e del movimento Stella
Alpina, di predisporre un disegno di legge che disciplini il mondo
delle società partecipate, nell'ottica di rispondere a quella
necessità, quell'esigenza di massima trasparenza che è emersa anche
dal parere della sezione regionale della Corte dei Conti e che più
volte è stata ribadita in questo Consiglio. Ovviamente noi siamo
disponibili a lavorare: noi lo faremo in Commissione, in II
Commissione di cui faccio anche parte. Mi sembra che nel suo
intervento l'Assessore Perron abbia evidenziato da parte della
Giunta regionale e della maggioranza la volontà di predisporre
questo disegno di legge, e quindi ovviamente noi siamo d'accordo.
Per quanto concerne i tempi noi riteniamo che ci sia la necessità
di tempi ragionevoli, visto che si tratta di un argomento molto
importante sul quale bisogna riflettere tutti assieme col
contributo di tutti, maggioranza e minoranza, nell'ottica di
predisporre un disegno di legge che vada nella direzione della
massima trasparenza, in modo da poter individuare criteri e
modalità di azione da parte delle società partecipate. Quindi da
parte del gruppo della Stella Alpina c'è la volontà di predisporre
questo disegno di legge in tempi ragionevoli.
Presidente -
Altri colleghi? La parola al collega
Gerandin.
Gerandin (UVP) -
Merci Président.
Assesseur Perron, vous avez dans votre intervention vous avez
dit que les mots ont un sens, que les engagements pris en
Commission et au sein du Conseil régional ont de la valeur. Bon, je
tiens à vous rappeler qu'on a quelque doute vis-à-vis de ça, très
simplement pourquoi on pense que même les actes dans un Conseil
régional, comme le Conseil régional de la Région Vallée d'Aoste,
ils n'ont pas de valeur! Il collega Consigliere La Torre ha
ricordato che ci sono state mozioni, io ricordo anche risoluzioni,
che sono state regolarmente disattese. Regolarmente disattese!
Approvate in questo contesto e regolarmente disattese! Allora
qualche dubbio ce l'abbiamo in merito.
Non sto a riprendere i contenuti di questa risoluzione: ne
abbiamo discusso già, a mio parere a sufficienza, quando abbiamo
parlato di assestamento di bilancio. Abbiamo condiviso con lei,
Assessore, che era finito un sistema, era finito un mondo: lei l'ha
detto, noi ne abbiamo preso atto, però ancora una volta ci troviamo
di fronte a tanti impegni, ma poi quando si tratta di fare passi
concreti c'è sempre qualcuno che tira indietro la gamba.
Qualcuno, penso il collega La Torre, ha parlato che i tempi
saranno quelli della Commissione. Non so se i tempi saranno quelli
della Commissione: dubito che i tempi della Commissione o quello
che pensa lei, collega La Torre, siano i tempi in mente a qualcun
altro. Lei, Assessore Perron, ha detto che era tranquillo e sereno.
Io non so fino a quando si può essere tranquilli e sereni -
gliel'ho detto quando abbiamo parlato di assestamento di bilancio -
quando il rischio di ricoprire una carica come la sua è quello di
essere poi un capro espiatorio.
Abbiamo condiviso che in questo momento di grande difficoltà le
poche risorse disponibili potevano venire, forse, dall'unica
società partecipata che in questo momento crea utili. Abbiamo
condiviso che non poteva essere il Consiglio a dettare quelle che
erano eventualmente le risorse da mettere in campo. Però, una volta
definite le risorse disponibili, che almeno il Consiglio desse
degli indirizzi, che si assumesse la responsabilità in questo
senso. E questo è rivolto a tutti! Io penso che chiunque è seduto
qua dentro, ci sia perché comunque in cuor suo voleva o credeva di
poter essere e di portare un valore aggiunto per la Valle d'Aosta:
essere utile alla collettività in un momento così difficile, forse
quello che il cittadino comune ci chiede.
Tutti sanno che nessuno ha la palla magica, nessuno ha la
bacchetta magica, nessuno ha la possibilità di moltiplicare pani e
pesci. Però, in questo momento, è importante che nasca ed esca da
questo contesto una figura diversa dall'immagine che la gente, il
comune cittadino, si fa di questo Consiglio regionale e di chi è
seduto in questo Consiglio regionale. Io penso che tutti abbiamo le
nostre pecche, abbiamo le nostre debolezze, però - davvero! - non
volersi assumere una responsabilità in questo senso, di definire un
lasso di tempo! Qualcuno ha detto "ragionevole": va bene! Se non è
un mese, penso che non caschi il mondo se ne mettiamo due di mesi,
ma era tanto per dire che non vogliamo che questa presa di tempo,
questo continuare a portare avanti senza fissare un termine sia la
scusa per non decidere. E non mi tranquillizza neanche il suo
passaggio, Assessore Perron, quando dice che dobbiamo avere tempo
per studiare e capire dove si vuole andare. Ma non c'è molto da
studiare, non perdete tempo a studiare, a capire dove dovete
andare: basta che lo chiedete a qualcuno. Ve lo dirà qualcuno dove
si vuole andare! Per cui non perdete tempo: semplicemente
chiedetelo dove si vuole andare! Fino a dove si vuol dare
trasparenza, fino a dove si vuol provare a rilanciare la Valle
d'Aosta, con quelle poche risorse certe che abbiamo in questo
momento.
Allora, veramente, il consiglio è: non perdete tempo! Fate una
riunione, come avete fatto prima, nella quale le sensibilità
personali, i sentimenti personali sono stati affossati per dovere
di appartenenza. È molto più semplice! Semplificate veramente e
accorciate anche i tempi, così almeno capiremo qual è l'idea che
qualcuno ha del futuro della Valle d'Aosta.
Presidente -
Altri Consiglieri? La parola al collega
Roscio.
Roscio (ALPE) -
Grazie Presidente.
Solo per proseguire un discorso che è già cominciato ieri. Io
oggi ho sentito finalmente alcuni colleghi di maggioranza che si
sono espressi e primo fra tutti l'Assessore Perron, che ha esordito
con "les mots ont un sens". È anche vero, però, che parole al vento
ne abbiamo sentite parecchie, almeno io personalmente, in questo
anno di legislatura. Possiamo provare a dare un'apertura di credito
all'Assessore Perron, il quale dice che trenta giorni sono troppo
pochi per fare un approfondimento, anche se il dossier sulle
partecipate, come è stato già detto, non è una novità. Mi sembra
che alcuni approfondimenti sono già stati fatti, non si parte da
una
tabula rasa
dove non si conosce nulla di queste società,
non si sa dove voler andare.
Se vogliamo veramente provare a fare un salto di qualità e
diventare più credibili anche nei confronti di chi sta fuori, pur
dovendo magari fare ancora degli approfondimenti, per dare una
legge con caratteri di generalità, che riguardi non solo una
partecipata ma tutte, che non riguardi solo società che sono in
attivo, ma magari governare quelle che possono avere un passivo,
quindi per avere una visione un po' più ampia. E questo ci può
stare. Ma se vogliamo essere credibili, proviamo a dare dei tempi
certi, magari anche un po' lunghi. Serve l'estate per poter
ragionare e per poter arrivare, non so, all'inizio dell'autunno a
legiferare? Diamoci un tempo! Io dico sessanta giorni, novanta
giorni? Dare un tempo certo vuol dire prendersi un impegno di
rispettare certe scadenze. Se vogliamo veramente passare dalle
parole, che magari possono avere un senso, ma non hanno poi un
riscontro nei fatti, proviamo a dare un tempo e vedere se alla
prova concreta siamo veramente credibili come le cose che vengono
dette in quest'aula. Ecco, io chiederei veramente di darci la data:
15 settembre, Assessore Perron le può andare bene? Primo di
ottobre? Mi dica lei: io le faccio la proposta. Grazie.
Presidente -
Grazie collega Roscio. Altri colleghi? Siamo
sempre in discussione generale. La parola al collega
Guichardaz.
Guichardaz (PD-SIN.VDA) -
Io speravo in un'accoglienza
entusiastica di questa nostra proposta di apertura sui tempi, ma
vedo che la narcosi delle nove e venti probabilmente prevale...
(Voci fuori microfono)
...
non prevale la narcosi. Beh, meno male che ci siete
voi due, colleghi Perron e La Torre: siamo davvero in buone mani!
Siamo in una botte di ferro! Visto che ci avete garantito,
comunque, un vostro impegno in questa direzione, non possiamo che
essere felici, perché fino ad ora ovviamente avete dimostrato
sempre una coerenza perfetta con i vostri impegni, siete sempre
stati effettivamente in linea e non avete mai deviato dagli impegni
che vi siete assunti. Beh, collega Perron, per i non francofoni e
giusto per riassumere: "faremo una legge all'avanguardia, ci vuole
un'analisi, bisogna discutere, bisogna ragionare - lei ha detto
tutte queste cose in francese, prima - bisogna fare una legge
organica, regole differenti, però per diverse realtà, legge che
sappia armonizzare anche la legislazione nazionale, tempi
ragionevoli per guardare le altre Regioni"; perché non andare anche
a guardare, non so io, le regole che ci sono in Sudafrica o in
Scandinavia. Percorsi ragionevoli, studiare, approfondire, capire
dove andare, però poi alla fine, collega Perron, lei
fondamentalmente ha detto, dopo tutto questo suo ragionare, questo
suo richiamo al ragionamento, ha detto chiaramente qual è il
problema di tutta la questione, cioè alla fine ha detto che bisogna
fare un provvedimento che però non sia di fatto una condanna
preventiva, un provvedimento che non sia però da vivere come
un'inchiesta; in poche parole, un provvedimento diciamo che sia
tale da non disturbare un settore che, come lei ha detto, dà lavoro
e lavori. Poi ognuno lo legga come vuole.
Insomma, tutto questo panegirico per dire - io lo dico ora, ma
penso che fra qualche mese saremo di nuovo qua a ribadirlo - per
dire che non avete intenzione di fare praticamente nulla. Perché le
stesse cose che avete detto qua oggi, collega Perron e collega La
Torre - che non so dov'è, che è svolazzato; adesso è in minoranza,
quindi è un po' a maggioranze variabili e minoranze variabili - è
un anno che ci dite che farete e assumerete dei provvedimenti, che
farete delle norme che andranno nella direzione della trasparenza,
nella direzione del cercare di incidere anche all'interno delle
partecipate e delle controllate. Ma io sono sicuro e me l'avete
confermato non replicando alla proposta e all'apertura che ha fatto
il collega Roscio, che nemmeno se non ci fosse la tempistica, cari
colleghi, voi approvereste questa risoluzione, nemmeno se noi
togliessimo il tempo, cioè se dicessimo pronti a fare un
provvedimento nei tempi più ragionevoli possibili, collega Perron,
come lei ha ribadito. Potremmo scrivere, perché no, "in tempi
ragionevoli", visto che tutto il suo intervento è stato incentrato
sulla ragionevolezza e sull'esigenza di una analisi.
Penso che a fronte di una astensione e quindi della conseguente
bocciatura di questa risoluzione, voi potreste essere ragionevoli
ed eventualmente riparametrare; chiaro: non sarebbe più una
risoluzione originale della minoranza, ma potreste riparametrare la
risoluzione. Vediamo se ne siete capaci.
Presidente -
Altri che chiedono la parola? La parola al
collega Chatrian.
Chatrian (ALPE) -
Poche considerazioni: avevamo qualche
speranza qualche minuto fa. Non è proprio un cuor di leone,
Assessore Perron! Rammaricati! Capiamo la sua posizione: lei ha
fatto parte anche di un consiglio di amministrazione importante, mi
sembra di Vallée d'Aoste Structure, mi sembra una società che sta
chiudendo degli ottimi bilanci in questi anni. Ha fatto un
passaggio interessante nel suo intervento, che ho colto, che
capitalizzo e nel prossimo Consiglio probabilmente affronteremo
nuovamente tale dossier. Lei ha fatto un passaggio importantissimo,
che onora le prese di posizione di questo Consiglio, perché è il
Consiglio che prende le decisioni importanti.
Se posso confrontarmi con lei sul dossier Casa da gioco: questo
Consiglio ha preso una posizione forte, per quanto riguarda tutta
la dirigenza. Lei prima ha detto: per quanto riguarda la centralità
del Consiglio e per quanto riguarda la documentazione degli atti
che questo Consiglio approva, bisogna dare corso e gambe alle
decisioni assunte in quest'aula. Ecco: dato che si è assunto una
rogna a nostro avviso importante e mi sembra che abbia la delega
anche per la Casa da gioco, per il prossimo Consiglio verificheremo
se darà corso e gambe a una mozione che questo Consiglio ha
approvato, che è quella di rimuovere tutta la dirigenza della Casa
da gioco. Aspettiamo su fatti concreti, non solo - come si può
dire? - su proposte o chiacchiere, ma su atti che questo Consiglio
ha approvato a maggioranza. Noi l'aspettiamo al prossimo Consiglio,
14, 15 e 16 di luglio, e verificheremo se
les mots on un
sens.
Autrement sont les actes qu'ils vont nous dire que les
dirigeants de la Maison de jeu doivent retourner à faire un autre
travail, ou bien à prendre des directions alternatives.
Al di là di questo passaggio, che mi permette perché ho ripreso
una sua considerazione, per quanto riguarda questo impegno,
colleghi, mi sembra che quella di Roscio sia una proposta di buon
senso. L'obiettivo di questa minoranza è legiferare, è andare a
predisporre una proposta di legge. Prima ha parlato il collega
Lanièce: sono molto contento di aver sentito il suo intervento,
anche perché lo sentiamo poco in quest'aula, quindi sempre
apprezziamo quando i colleghi prendono la parola e condividiamo il
suo intervento. Però, cari colleghi, per quanto riguarda questo
tema mi sembra che la II Commissione, solo in questa legislatura,
in questi undici mesi, abbia sul tavolo leggi già approvate dalle
altre Regioni a statuto ordinario, a statuto speciale, tantissima
documentazione: io penso che se trenta giorni potevano essere un
problema, la proposta Roscio del 15 settembre era più che
ragionevole, colleghi, più che ragionevole! Chiederei a lei,
Presidente La Torre, che si possa emendare o quanto meno ci sia un
impegno, ma ho capito che dal punto di vista politico l'impegno non
c'è. Da quello che abbiamo capito l'impegno non c'è! Sarà che
"l'uomo del monte" ha detto di nuovo di no, ma a oggi questa è la
chiusura del cerchio.
È una risoluzione molto
soft
, perché l'impegno andava sì
oltre, ma esplicitava nel concreto la volontà di redigere una
proposta di legge, senza entrare nel merito e dando anche una
possibilità di una finestra ulteriore per quanto riguardava i
tempi. Ma probabilmente il capo o l'uomo del monte ha nuovamente
detto di no, su un tema che a nostro avviso è capitale per il
futuro delle nuove generazioni valdostane.
Presidente -
Grazie collega Chatrian. La parola al
collega La Torre, per dichiarazione di voto.
La Torre (UV) -
Guardi, la tranquillizzo perché nessuno
ha detto di no e l'impegno c'è. L'impegno c'è ed è verbalizzato in
Consiglio: è verbalizzato in Consiglio dalle parole che ci siamo
detti. Io non credo che abbiamo bisogno di continuare a ripeterci
l'un l'altro quello che dobbiamo fare, quando ce lo siamo già detto
con una mozione e ci siamo già detti che alla fine chi lo deve fare
siamo noi, la nostra Commissione. Io ho detto e lo ripeto: prima le
parole dell'Assessore mi hanno confortato, perché le intendo come
le parole della Giunta e quindi continuo a perseverare con più
convincimento sul lavoro della Commissione. I tempi, ce li dà la
Commissione, di cui lei fa parte, di cui noi facciamo parte, quindi
tutto questo problema adesso è più un gioco delle parti, lo posso
capire. Io le ribadisco che su questa cosa, per quello che mi
risulta, c'è una volontà di fare questa legge e di farla nei tempi
più brevi possibili in cui la Commissione riuscirà a produrli. Ha
detto bene lei e raccolgo anche quello che è il suo ragionamento,
perché poi l'abbiamo già fatto in Commissione: ci sono altre
Regioni che hanno fatto delle cose discrete, oserei dire egregie
come il Friuli; prendo l'esempio del Friuli o del Veneto, che noi
abbiamo letto forse anche insieme una volta. Io dico: questa è una
discussione che si fa prima a portarla avanti in Commissione,
piuttosto che continuare a rimpallarci qua dentro; questo è il mio
punto di vista.
Presidente
- Altre dichiarazioni di voto? Non vedo altri
iscritti. Posso mettere in votazione la risoluzione?
Prego i Consiglieri di votare la risoluzione. La votazione è
chiusa.
Presenti: 32
Votanti: 15
Favorevoli: 15
Astenuti: 17 (Baccega, Bianchi, Farcoz, Follien, Fosson,
Isabellon, La Torre, Lanièce, Marguerettaz, Marquis, Péaquin
Bertolin, Perron, Restano, Rini, Rollandin, Testolin, Marco
Viérin)
Il Consiglio non approva.
Punto 35.03 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK