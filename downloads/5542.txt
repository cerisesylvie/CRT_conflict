Consiglio Regionale della Valle d'Aosta - Oggetto del Consiglio n. 2712 del 18 marzo 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2712 del 18 marzo 1987 - Resoconto
OGGETTO N. 2712/VIII - DISEGNO DI LEGGE CONCERNENTE:
"EROGAZIONE DI UN CONTRIBUTO ANNUO ALLA ASSOCIAZIONE SPORT
INVERNALI VALLE D'AOSTA (A.S.I.V.A.) PER L'ATTIVITÀ INERENTE LA
FORMAZIONE PROFESSIONALE".
PRESIDENTE
: Ha chiesto di parlare l'Assessore al Turismo,
Urbanistica e Beni Culturali Lanièce, ne ha facoltà.
LANIECE - (D.C.):
L'attività dell'A.S.I.V.A. si esplica
non soltanto nel settore agonistico, ma anche nella preparazione
degli atleti, ed ha un importante riflesso sul campo della
formazione professionale. Ecco il motivo per cui è stato presentato
questo progetto di legge.
Aggiungo che la V^ Commissione, all'unanimità, ha proposto un
emendamento all'art. 2 che noi accogliamo.
PRESIDENTE
: Si passa all'esame dell'articolato. Do
lettura dell'art. 1:
ART. 1
1. È autorizzata l'erogazione a favore dell'Associazione
Sport Invernali Valle d'Aosta (A.S.I.V.A.) di un contributo annuo a
titolo di concorso nelle spese per lo svolgimento di attività di
motivazione e di orientamento propedeutiche alla formazione
professionale dei giovani che intendono intraprendere
l'insegnamento dello sci, tenuto conto della rilevanza
economica di questa attività nell'ambito regionale.
2. Il contributo di cui al precedente comma viene erogato in
aggiunta al contributo che l'A.S.I.V.A. percepisce, con le altre
federazioni sportive, per lo svolgimento della attività agonistica
e per l'organizzazione di gare.
PRESIDENTE
: Pongo in votazione l'art. 1 testè letto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE
: Do lettura dell'art. 2:
ART. 2
1. La Giunta regionale provvede, con propria deliberazione,
alla concessione e alla liquidazione del contributo, per ogni
singolo esercizio finanziario, previa presentazione da parte
dell'A. S. I. V. A. di domanda corredata da una relazione
sull'attività svolta nell'anno precedente e su quella che si
intende svolgere nell'anno cui il contributo si riferisce. La
relazione dovrà contenere l'indicazione dei corsi svolti e il
numero dei partecipanti ad ogni corso.
PRESIDENTE
: All'art. 2 vi è l'emendamento proposto dalla
Commissione, di cui dò lettura:
Il primo comma dell'art. 2 è così modificato: dopo le parole
"La Giunta regionale provvede, con propria deliberazione," sono
aggiunte le parole: "sentita la Commissione consiliare competente,
".
Lo pongo in votazione:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE
: Pongo in votazione l'art. 2 nel testo così
emendato:
ART. 2
1. La Giunta regionale provvede, con propria deliberazione,
sentita la Commissione consiliare competente, alla concessione e
alla liquidazione del contributo, per ogni singolo esercizio
finanziario, previa presentazione da parte dell'A. S. I. V. A. di
domanda corredata da una relazione sull'attività svolta nell'anno
precedente e su quella che si intende svolgere nell'anno cui il
contributo si riferisce. La relazione dovrà contenere l'indicazione
dei corsi svolti e il numero dei partecipanti ad ogni
corso.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE
: Do lettura dell'art. 3:
ART. 3
1.
Per l'esercizio 1987 il contributo di cui ai
precedenti articoli è stabilito in lire 80 milioni.
2.
Per gli esercizi successivi l'entità del
finanziamento sarà rideterminata annualmente sulla base della
variazione percentuale dell'indice del costo della vita relativa
all'anno precedente; i relativi oneri saranno iscritti al
competente capitolo con la legge finanziaria di cui all'art. 19
della L.R. 7 dicembre 1979, n. 68.
PRESIDENTE
: Pongo in votazione l'art. 3 testè letto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'art. 4:
ART. 4
1. In sede di prima applicazione della presente legge è
autorizzata altresì l'erogazione di un contributo di lire 80
milioni a titolo di concorso nelle spese sostenute per lo
svolgimento dell'attività di motivazione o orientamento svolta
durante l'esercizio 1986; limitatamente a detta erogazione, si
prescinde dalla procedura di cui all'art. 2.
PRESIDENTE:
Pongo in votazione l'art. 4 testè letto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'art. 5:
ART. 5
1. L'onere derivante dall'applicazione della presente legge
graverà sul cap. 37430, di nuova istituzione, del bilancio di
previsione della Regione per l'esercizio finanziario 1987, come
previsto nel successivo art. 6, e sui corrispondenti capitoli dei
futuri bilanci.
2.
Alla copertura dell'onere di cui al comma
precedente si provvede:
- per l'esercizio 1987 mediante riduzione di L. 160.000.000
dello stanziamento iscritto al cap. 50150 "Fondo globale per il
finanziamento di spese per ulteriori programmi di sviluppo (Spese
di investimento)" a valere sull'accantonamento previsto
nell'allegato 8 del bilancio per l'anno 1987 relativo agli
interventi straordinari a favore di società ed enti gestori di
impianti di trasporto a fune; per il predetto intervento rimane
disponibile la minor somma di L. 1.440.000.000;
- per gli esercizi 1988 e 1989 mediante utilizzo per L.
160.000.000 delle risorse disponibili iscritte al programma 3.2.
"Altri oneri non ripartibili" del bilancio pluriennale
1987/1989.
3.
A decorrere dall'esercizio 1988 gli oneri saranno
rideterminati ai sensi del 2° comma dell'art. 3.
PRESIDENTE:
Pongo in votazione l'art. 5 testè letto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE
: Do lettura dell'art. 6:
ART. 6
1. Al bilancio di previsione della Regione per l'esercizio
finanziario 1987 sono apportate le seguenti variazioni:
Parte Spesa
In diminuzione
Cap. 50150 "Fondo globale per il finanziamento di spese per
ulteriori programma di sviluppo (Spese di investimento)"
L. 160. 000. 000
In aumento
Settore 2, sviluppo economico Programma 2.2.2.12: interventi
promozionali per il turismo
Cap. 37430 (di nuova istituzione) "Contributi all'ASIVA per
attività di orientamento propedeutiche alla formazione di maestri
di sci"
L.R. n.
L. 160. 000. 000
La presente legge sarà pubblicata nel Bollettino Ufficiale
della Regione.
È fatto obbligo a chiunque spetti di osservarla e farla
osservare come legge della Regione Valle d'Aosta.
PRESIDENTE
: Pongo in votazione l'art. 6 testè letto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE
: Pongo in votazione la legge nel suo complesso
per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti: 24
Votanti: 24
Favorevoli: 21
Contrari: 3
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK