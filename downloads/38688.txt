Consiglio Regionale della Valle d'Aosta - Oggetto del Consiglio n. 2182 del 7 giugno 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Partecipazioni azionarie regionali
LAVORO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2182 del 7 giugno 2016 - Resoconto
OGGETTO N. 2182/XIV - Interpellanza: "Predisposizione di un
provvedimento legislativo per la regolamentazione delle assunzioni
di personale da parte delle società partecipate dalla
Regione".
Rosset (Presidente) -
Punto n. 25 dell'ordine del giorno.
Per l'illustrazione, ha chiesto la parola il Consigliere Cognetta,
ne ha facoltà.
Cognetta (M5S) -
Quest'interpellanza prende spunto da un
accesso agli atti fatto qualche tempo fa rispetto alla questione
discussa in aula in merito ad alcune questioni relative ai verbali
della SITRASB. C'era stata un'assunzione che non era molto chiara,
da lì ho fatto, successivamente ai verbali ricevuti, un'altra
richiesta di accesso agli atti, nella quale ho chiesto
sostanzialmente quali erano stati i diversi stagionali che erano
stati assunti nel corso degli ultimi anni e mi sono collegato
chiaramente anche alla proposta di legge n. 72, che è da tempo che
si discute in questo Consiglio, relativamente alle assunzioni. È
una proposta di legge presentata a firma di tutti i gruppi, tranne
il nostro, nella quale si dovrebbero regolare anche le assunzioni,
in particolare si dovrebbero fare diversi regolamenti e, se
possibile, anche dare chiarezza rispetto a quali sono le assunzioni
degli stagionali. Sono qui per chiedere sostanzialmente se questa
legge finalmente diventerà operativa, verrà votata, se no per quale
motivo, quali saranno le variazioni che ci son e soprattutto se
sarà possibile, a seguito di questa legge, avere finalmente
chiarezza rispetto a tutte quante le assunzioni che attualmente
vengono fatte nelle partecipate e controllate. Sa benissimo,
Presidente, che sono numerose queste società partecipate e
controllate, fanno una serie di assunzioni, spesso e volentieri le
fanno senza chiarezza verso l'esterno, nel senso che non viene
data, per esempio, pubblicità al momento dell'assunzione, non c'è
chiarezza nei requisiti delle persone che devono essere assunte,
non c'è una procedura
standard
, cioè ogni società si
comporta come crede e questo credo che non sia corretto rispetto a
tutti quanti i cittadini. Di conseguenza, sono con
quest'interpellanza a cercare di capire se riusciamo a mettere un
po' d'ordine, se è intenzione del Governo, ma direi della
maggioranza, di finalmente licenziare questa legge magari
aggiungendo qualche passaggio, perché su queste assunzioni c'è
qualche cosa ma non c'è esattamente tutto. Nella risposta, in base
a ciò che mi dirà, poi avrò qualcosa da aggiungere.
Presidente -
Per la risposta ha chiesto la parola il
Presidente della Regione, ne ha facoltà.
Rollandin (UV) -
La questione posta dal Vicepresidente
credo che tocchi un tasto che è oggi all'attenzione: dico "oggi"
perché vediamo che la legge è stata presentata - e difatti è
nell'elenco delle leggi da analizzare - però tornerà in commissione
perché la Madia, la legge madre a cui dovremo fare riferimento,
contiene una serie di punti che sicuramente vanno in qualche modo
specificati meglio. Rispetto alla domanda che lei correttamente ha
posto, tornando all'episodio: "per sapere se è intenzione del
Governo varare al più presto una legge che regolamenti tali
assunzioni e, in caso affermativo, prevedere con la stessa un iter
preciso...", la nostra intenzione è di chiudere al più presto la
partita legata alla legge, legge che sarà in qualche modo
presentata a breve dopo questa ulteriore precisazione e che andrà
nella logica...perché teniamo conto che proprio la Madia,
all'articolo 19, stabilisce: "le società a controllo pubblico
devono definire con propri provvedimenti - quindi controllo
pubblico, vuol dire che sarebbe per quelle che hanno la maggioranza
- i criteri e le modalità per il reclutamento del personale nel
rispetto dei principi di trasparenza, pubblicità e imparzialità,
nonché dei principi di cui all'articolo 35 del decreto n. 165/2001
(Testo unico del pubblico impiego)", che in sintesi concernono
l'adozione di sistemi automatizzati e di meccanismi oggettivi per
il rispetto delle pari opportunità e la composizione delle
commissioni esaminatrici. Inoltre è previsto che le società
pubblichino questi provvedimenti sul loro sito internet e che, in
caso di mancata o incompleta pubblicazione, si applichino le
sanzioni previste dal decreto n. 33/2013 (Violazione di obblighi di
pubblicità e trasparenza da parte delle pubbliche amministrazioni).
Le modalità di assunzione del personale da parte delle società a
controllo pubblico saranno pertanto già disciplinate dalla nuova
normativa statale, anche per quanto riguarda gli aspetti della
pubblicazione e le eventuali sanzioni, per cui non vi è ovviamente
la necessità di un ulteriore intervento normativo in quanto il
tutto è già previsto. Credo che in tal senso vada la nostra
spiegazione.
Presidente -
Per la replica, la parola al Vicepresidente
Cognetta.
Cognetta (M5S) -
Speriamo che venga poi dato atto a ciò
che deve essere fatto, perché in passato mi risulta che sono stati
assunti dei dipendenti, in questo caso degli stagionali,
all'interno delle società che ho citato prima, per i quali non c'è
neanche la domanda di assunzione, cioè sono riusciti ad essere
assunti, negli anni che vanno dal 2011 al 2015, senza aver
presentato nemmeno la domanda. Lei capisce, Presidente, che forse
una regolata andrebbe data e anche alla svelta a queste cose,
perché, quando uno vede i nomi, poi resta ancora più perplesso.
Parliamo di persone che sono strettamente legate a persone che
lavoravano all'interno della società stessa, perciò comprende che
c'è effettivamente qualcosa che non va. Ripeto: non avevano
presentato la domanda e sono stati assunti in diversi anni e poi
erano collegati direttamente. Al di là del fatto che in diversi
anni c'è un'esplosione di assunzioni: mi riferisco al 2013, 2014 e
2015, fino a metà del 2015, e poi di colpo si abbassano. Io credo
che la Madia da sola non basti, perché la Madia non fissa delle
regole stringenti, neanche sulla selezione: fa riferimento ad un DM
- come dice lei -, però noi Regione possiamo tranquillamente
normare ed evitare che accadano ancora cose come queste. Mi chiedo
sinceramente com'è stato possibile poter assumere senza presentare
la domanda. Va bene che il
curriculum
non serve, allora il
PL n. 72 che, tra l'altro, torna indietro, come ha detto
correttamente e nelle more della Madia, perché la Madia chissà
quando arriverà, è un po' che sta andando avanti, va avanti ma di
fatto non esce...nel frattempo noi Regione potremmo anche fare
qualcosa, dare delle indicazioni più precise e stringenti. Lei però
non mi ha detto una data, mi ha detto che il mese prossimo la
licenziamo e siamo a posto. Siccome è già passato molto tempo
dall'inizio della discussione sul PL n. 72 e adesso si è trascinato
e poi adesso torna indietro e così via, non vorrei continuare a
vedere situazioni di questo tipo: quelle dove - le ripeto per
l'ennesima volta - le persone vengono assunte senza neanche
presentare la domanda; secondo me, è inammissibile.
Presidente -
Credo che a questo punto, considerata la
giornata, possiamo sospendere i lavori e riprenderli domani
mattina. Chiederei ai Capigruppo se possiamo domani mattina alle
8,30 fare una riunione della Conferenza dei Capigruppo...alle 8,45?
Sono disponibile ad essere democratico, per adesso, poi vedremo,
magari poi cambierò indirizzo anch'io...alle 8,45. Buona
serata.
---
La seduta termina alle ore 20:01.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK