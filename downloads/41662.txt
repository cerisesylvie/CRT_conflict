Consiglio Regionale della Valle d'Aosta - Oggetto del Consiglio n. 796 del 10 luglio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Autostrade e trafori alpini
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 796 del 10 luglio 2019 - Resoconto
OGGETTO N. 796/XV - Interrogazione a risposta immediata:
"Azioni poste in essere nei confronti della società SAV in merito
alla programmazione dei lavori autostradali".
Rini (Presidente) -
Punto n. 2.01 dell'ordine del giorno.
Question avec réponse immédiate, donc la parole au collègue
Gerandin.
Gerandin (MOUV') -
È un'interrogazione a risposta
immediata in merito alla situazione che ormai da qualche weekend
stiamo vivendo in diretta per quel che riguarda il discorso delle
scelte fatte dalla società SAV relativamente alla gestione del
tratto autostradale tra Quincinetto e Aosta. È riferito soprattutto
ai lavori in essere e negli ultimi weekend, l'ultimo in
particolare, abbiamo vissuto veramente una via
crucis
sulle
strade valdostane. Probabilmente non è neanche il Governo regionale
l'interlocutore più diretto per questa iniziativa, però noi siamo
convinti che la Valle d'Aosta meriti quanto meno un po' di rispetto
relativamente a tutta una serie di scelte fatte per quel che
riguarda sicuramente scelte di carattere economico; immagino gli
operatori turistici, ma anche i turisti che vogliono raggiungere la
Valle d'Aosta per una giornata o un weekend senza vivere le
traversie del traffico che vivono quotidianamente.
Abbiamo l'autostrada più cara del mondo e penso che su questo
purtroppo possiamo farci davvero poco, però penso anche che questi
concessionari, che fanno scelte solo ed esclusivamente relative al
loro
business
aziendale, probabilmente programmano anche
lavori sulla base delle esigenze di questo gruppo di privati che
hanno la maggioranza e decidono cosa fare del destino della Valle
d'Aosta. È inaccettabile, per una Regione come la nostra,
continuare a subire passivamente questi tipi di scelte.
Si legge in queste poche righe di informazione che addirittura
per i prossimi weekend probabilmente la società SAV deciderà anche
di regolamentare l'accesso alle autostrade. Io immagino che davvero
arriveremo al caos totale, sperando che non ci siano magari delle
conseguenze più gravi, legate anche all'incolumità di chi
usufruisce quotidianamente delle strade regionali e statali.
Présidente -
Pour la réponse, la parole à l'Assesseur
Bertschy.
Bertschy (AV) -
Spero di rimanere nei tempi. Collega
Gerandin, la situazione legata alla viabilità valdostana credo sia
ben presente a tutti ed è la conseguenza di anni e anni di mancata
pianificazione di strategie. Le stesse autostrade sono quelle di un
tempo.
Lei specifica una situazione che, tra l'altro, credo abbiamo
vissuto noi della Bassa Valle un po' tutti sulla nostra pelle, in
particolare non lo scorso weekend ma quello precedente, lo dico da
abitante di Hône, a un certo punto tutte le vie del Paese erano
invase da macchine che, provenendo dalla strada di campagna,
completavano lì il loro percorso. Abbiamo lavorato con la
Protezione civile e con le forze dell'ordine per cercare di
mantenere la situazione quanto meno in sicurezza e devo dire che
abbiamo vissuto quei momenti anche con una certa apprensione.
La difficoltà di oggi nasce a dicembre 2018, con l'appalto dei
lavori di messa in sicurezza delle gallerie per l'adeguamento al
decreto legislativo n. 264 del 2006, che ha recepito le direttive
europee sulle gallerie autostradali: da un lato, quindi, non stiamo
parlando di cantieri di quelli che purtroppo ti fanno ancora più
arrabbiare, cantieri non presidiati, dove si rifanno gli asfalti,
ma stiamo parlando di importanti lavori di messa in sicurezza per
il miglioramento degli impianti di illuminazione, l'installazione
di impianti di ventilazione, l'installazione dell'impianto
automatico di rilevazione antincendi, il rifacimento della rete
idrica antincendio, l'installazione di telecamere di nuova
generazione con sistema di detezione automatica degli incidenti, il
sistema di raccolta, smaltimento e trattamento di liquidi sversati
in caso di incidente, operazioni, quindi di messa in sicurezza
delle gallerie, che non devono comunque far venire meno il problema
che stiamo vivendo. I lavori verranno sospesi nel mese di agosto,
riprenderanno tra settembre e novembre e dovranno completarsi entro
l'Immacolata. Il periodo per realizzare questi lavori, in questo
periodo di interlocuzione, anche come Governo regionale, attraverso
i nostri rappresentanti, è stato scelto saltando le festività
invernali, saltando la festività di Pasqua, cercando di trovare dei
periodi per poter realizzare opere che sono consistenti e che non
permettono la chiusura dei cantieri il sabato e la domenica.
In questo periodo di regolazione del problema, la società, su
spinta del Governo regionale, ha accettato di trovare una soluzione
per la galleria di Hône sia in entrata che in uscita, rimettendo il
sabato e la domenica, nei periodi di maggior affluenza, la
regolazione del traffico sulle due corsie in uscita e la
regolazione del traffico su un'unica corsia in entrata. Credo ci
sarà poi un'iniziativa del collega Distort nella quale potrò essere
più preciso rispetto ad altre situazioni, questo ha permesso
comunque domenica scorsa di mantenere un livello di gestione del
traffico migliore di quello passato. In tutta questa situazione
bisogna anche dire che incidono i semafori che lungo la statale
comunque rimangono attivi e creano ulteriore ingorgo. C'è da fare
una gestione generale, che io non ho trovato in termini di
strategia, in questo periodo di primi mesi di lavoro, e c'è un
lavoro importante da fare di pianificazione per il futuro.
Presidente -
Per la replica, la parola al Consigliere
Gerandin.
Gerandin (MOUV') -
Io rimango assolutamente della mia
idea, nel senso che se poi mi dite che questo periodo è stato
concordato con la Regione mi dispiace ancora di più, perché io
penso che il mese di luglio sia un mese, per quel che riguarda il
turismo stagionale, fondamentale relativamente al futuro delle
attività turistiche della nostra Regione e anche per l'accesso dei
turisti. Se davvero è stato un periodo concordato con la Regione,
per cui avete deciso che anche nel mese di luglio dobbiamo vivere
questo calvario, mi dispiace veramente, perché...
(interruzione dell'Assessore Bertschy, fuori
microfono)
... allora ho capito male, ma avevo capito che era stato
concordato con la Regione.
Detto questo, vi chiedo ancora di aprire immediatamente un
tavolo di confronto con la società per eliminare al più presto il
problema, soprattutto delle gallerie di Montjovet per quel che
riguarda il weekend, perché è inaccettabile, è invivibile. Tutto il
problema dell'autostrada si ripercuote poi sulla strada statale.
C'erano delle code che partivano da prima di Châtillon e arrivavano
a Verrès. I pochi fortunati che conoscevano i bivi prendevano le
strade dell'
Envers
, oppure facevano il Col de Joux, ma non è
una cosa accettabile! Prima o poi ci scappa... e qui mi rivolgo al
Presidente in funzione di Prefetto, immagino ci sia anche da
garantire un discorso di accessibilità e di sicurezza, per cui
davvero muovetevi in questa direzione. È inaccettabile che ci
dicano che fino a luglio sarà così, con la prospettiva addirittura
di contingentare l'accesso alle autostrade. Immagino come sarà il
prossimo weekend se davvero si andrà in questa direzione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK