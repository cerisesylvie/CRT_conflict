Consiglio Regionale della Valle d'Aosta - Oggetto del Consiglio n. 2697 del 23 luglio 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 2697 del 23 luglio 1997 - Resoconto
SEDUTA POMERIDIANA DEL 23 LUGLIO 1997
OGGETTO N. 2697/X Approvazione dell'acquisto di un capannone in
località Villair del Comune di Quart dalla Società Valfer S.r.l. in
liquidazione, ove situare magazzini e laboratori dell'Ufficio
regionale del turismo. Impegno di spesa.
Deliberazione Il Consiglio
Premesso che l'ex Assessorato regionale del Turismo, Sport e
Beni culturali ha richiesto l'acquisizione di un capannone in loc.
Villair del Comune di Quart in funzione della necessità
dell'Ufficio regionale del turismo di disporre di nuovi spazi da
destinare a laboratori e magazzini in sostituzione dei locali
attualmente occupati onde provvedere alla razionalizzazione ed
all'ampliamento degli stessi (si accorperebbero in un'unica sede
tutti i magazzini);
Atteso che, sempre, secondo l'Ufficio regionale del turismo nei
locali attualmente destinati a laboratorio è previsto, previa
ristrutturazione, l'inserimento di nuove e diverse attività e,
comunque, che gli stessi locali necessitano di un rilevante
intervento di adeguamento alle normative in materia di sicurezza e
di salubrità dell'ambiente di lavoro;
Ricordato che, a seguito della nuova sistemazione presso nuovi
spazi più idonei, saranno resi liberi diversi immobili, alcuni di
proprietà regionale, altri di proprietà di terzi, con ulteriore
risparmio di spesa relativamente ai canoni per le locazioni in
essere;
Rilevato che la VALFER S.r.l. in concordato preventivo, con sede
presso il Commissario giudiziale rag. Romano Bo, in Piazza Chanoux
n. 28 ad Aosta, previa autorizzazione del Giudice Delegato in data
7 marzo 1997, ha manifestato la sua disponibilità a cedere i
fabbricati siti in loc. Villair del Comune di Quart, insistenti su
terreni distinti presso il N.C.T. dello stesso Comune ai nn. 48,
52, 53 e 642 di particelle del Foglio 37 per complessivi mq. 3702,
alle condizioni indicate dalle perizie di stima dell'ex Servizio
Demanio e Patrimonio, per il prezzo a corpo di lire 1.363.507.400
(unmiliardotrecentosessantatremilonicinquecentosettemilaquattrocento)
oltre IVA al 19 percento;
Rilevato, altresì, che dovrà essere assicurata la piena libertà
del bene attraverso la formale cancellazione dell'ipoteca iscritta
in data 11 agosto 1988 ai nn. 865/6310 in forza di atto a rogito
notaio Sebastiani del 9 agosto 1988 rep. 42167 ed il consenso alla
cancellazione, prestato contestualmente alla stipula dell'atto di
vendita da parte della Finaosta S.p.A. a cui sarà pagata la somma
di lire 1.205.105.717
(unmiliardoduecentocinquemilionicentocinquemilasettecentodiciassette)
per cui è creditrice alla data del 30 giugno 1997, più gli
ulteriori interessi maturati sino alla data del rogito,
relativamente all'ipoteca iscritta in data 18 giugno 1992 ai nn.
694/6010 in forza di atto a rogito notaio Sebastiani del 16 giugno
1992 rep. 61269;
Sottolineato che tutte le spese notarili saranno, come per
legge, a carico dell'amministrazione regionale;
Richiamate le deliberazioni della Giunta regionale n. 6162 del
30 dicembre 1996 recante "Approvazione del Bilancio di gestione per
l'anno 1997 e triennio 1997-1999, con attribuzione alle strutture
dirigenziali di quote di bilancio e degli obiettivi gestionali
correlati" e n. 317 del 3 febbraio 1997 recante "Ulteriori
determinazioni per l'applicazione del bilancio di gestione della
Regione per l'anno 1997 e per il triennio 1997-1999 ad integrazione
della deliberazione n. 6162 del 30 dicembre 1996", nonché la
circolare della Presidenza della Giunta n. 7 del 6 febbraio
1997;
Aggiunto che, ai sensi e per gli effetti dell'articolo 22, comma
5, della legge 19 gennaio 1996, n. 1, l'Assessore al Bilancio ed
alle Finanze ha espresso parere favorevole all'acquisto con nota in
data 30 maggio 1997 prot. n. 11263/5 FIN;
Precisato, altresì, quanto segue per quanto attiene ai commi 3 -
4 e 5 della legge regionale 10 aprile 1997, n. 12, concernente il
regime dei beni della Regione Autonoma Valle d'Aosta:
- comma 3: trattasi di trattativa privata già avviata prima
dell'entrata in vigore della legge regionale in questione con il
commissario giudiziale ed il giudice delegato al concordato
preventivo della VALFER S.R.L. in liquidazione, i quali hanno
sospeso la trattativa con altri privati sulla fondata aspettativa
che la Regione avesse adempiuto agli obblighi dell'impegno
all'acquisto;
- comma 4: l'acquisto del nuovo capannone è motivato dalla
necessità, sollevata dall'ex Assessorato del Turismo, Sport e Beni
Culturali, di disporre, ad uso dell'Ufficio regionale per il
Turismo, di nuovi spazi da destinare a laboratori e magazzini in
sostituzione dei locali attualmente occupati onde provvedere alla
razionalizzazione ed all'ampliamento degli stessi, visto che si
accorperebbero in un'unica sede tutti i magazzini);
- comma 5: a seguito del trasferimento nel nuovo immobile
oggetto di acquisizione dei laboratori e magazzini di competenza
dell'Assessorato del Turismo, Commercio e Sport, si renderanno
liberi i seguenti locali permettendo la sottospecificata futura
destinazione istituzionale:
1) i locali, di proprietà regionale, siti al 1° e 2° piano del
Condominio Les Iles in Loc. Amérique di Quart, saranno destinati ad
archivio e deposito di documenti dei vari servizi
dell'Amministrazione;
2) i locali, di proprietà regionale, siti in Aosta - Via Cerise,
saranno destinati, previa ristrutturazione, a nuova sede
dell'Istituto d'Arte;
3) i locali, di proprietà di terzi, ubicati in Loc. Les Iles di
Pollein e Loc. La Teppe di Quart, saranno dismessi
dall'Amministrazione regionale conduttrice;
Rammentato che l'intervento in oggetto rientra nell'obiettivo n.
802 del bilancio di gestione della regione per il triennio
1997/1999 riguardante la "Gestione delle procedure per
l'acquisizione e la dismissione dei beni immobili, costituzione di
diritti reali, nonché interventi mirati a sanare irregolarità
edilizie";
Visto che il Coordinatore del Dipartimento Legislativo e Legale
della Presidenza della Giunta, in assenza del Capo Servizio
attività contrattuale e patrimoniale, ha espresso il parere
favorevole di legittimità, ai sensi dell'articolo 72 della legge
regionale n. 3/1956 e successive modificazioni e del combinato
disposto degli articoli 13, comma 1 lettera e), e 59, comma 2,
della legge regionale n. 45/1995, sulla presente deliberazione;
Delibera
1) di approvare l'acquisto dei fabbricati siti in loc. Villair
del Comune di Quart, insistenti su terreni distinti presso il
N.C.T. dello stesso Comune ai nn. 48, 52, 53 e 642 di particelle
del Foglio 37 per complessivi mq. 3702, consistenti in un
capannone, una palazzina per civile abitazione ed una tettoia per
circa 1640 mq. di superficie coperta calpestabile, alle condizioni
indicate dalle perizie di stima dell'ex Servizio Demanio e
Patrimonio, per il prezzo a corpo di lire 1.363.507.400
(unmiliardotrecentosessantatremilionicinquecentosettemilaquattrocento)
oltre IVA al 19 percento;
2) di stabilire che una parte del prezzo pari a lire
1.205.105.717
(unmiliardoduecentocinquemilionicentocinquemilasettecentodiciassette),
oltre interessi dal 30 giugno 1997 alla data dell'atto, dovrà
essere versata alla Finaosta S.p.A., interveniente all'atto
notarile di vendita, che nel riceverla presterà formale consenso
alla cancellazione dell'ipoteca iscritta in data 18 giugno 1992 ai
nn. 694/6010 in forza di atto a rogito notaio Sebastiani del 16
giugno 1992 rep. 61269;
3) di stabilire, altresì, che l'efficacia della vendita sia
sospensivamente condizionata alla cancellazione delle ipoteche
iscritte presso l'Ufficio del territorio di Aosta in data 11 agosto
1988 ai nn. 865/6310 in forza di atto a rogito notaio Sebastiani
del 9 agosto 1988 rep. 42167 e in data 18 giugno 1992 ai nn.
694/6010 in forza di atto a rogito notaio Sebastiani del 16 giugno
1992 rep. 61269;
4) di approvare e di impegnare la spesa complessiva di lire
1.622.574.000
(unmiliardo-seicentoventiduemilionicinquecentosettantaquattromila)
da imputare al Capitolo 35060 ("Spese per l'acquisto di beni
patrimoniali") - Rif. 623 - Obiettivo 802 - del bilancio di
previsione della Regione per l'esercizio finanziario 1997, che
presenta la necessaria disponibilità;
5) di conferire al Presidente della Giunta o, eventualmente, in
caso di delega, all'Assessore che interverrà alla stipulazione
dell'atto conseguente al presente provvedimento, la facoltà di
autorizzare l'inserzione nello stesso delle precisazioni rettifiche
ed aggiunte che il notaio rogante riterrà necessarie per il
perfezionamento dell'atto;
6) di stabilire, ai sensi dell'articolo 9 - comma 5 - della
legge regionale n. 12/1997, che i locali dismessi saranno destinati
come specificato in premessa;
7) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera d) del decreto legislativo 22
aprile 1994, n. 320.
Presidente Pongo in votazione la delibera in oggetto:
Presenti: 26
Votanti e favorevoli: 25
Astenuti: 1 (Linty)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK