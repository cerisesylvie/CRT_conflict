Consiglio Regionale della Valle d'Aosta - Oggetto del Consiglio n. 207 del 30 aprile 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 207 del 30 aprile 1981 - Resoconto
OGGETTO N. 207/81 - RISULTATI DELLA TRATTATIVA PER LA SOLUZIONE
DEL PROBLEMA CONCERNENTE L'APPLICAZIONE DELLE ALIQUOTE I.V.A. NEI
CONFRONTI DI ARTIGIANI E DI IMPRENDITORI. (Interrogazione)
Presidente
- Do lettura dell'interrogazione in oggetto
dei Consiglieri Minuzzo e Viberti:
INTERROGAZIONE
Ricordata l'interpellanza rivolta all'Assessore Chabod nel
corso della seduta consiliare del 28.1.1981;
Vista la mozione approvata nel corso della seduta pomeridiana
dell'11 febbraio 1981 con trenta voti favorevoli ed un
astenuto;
Considerato che tale mozione impegnava l'Assessore
all'Industria, Commercio, Artigianato e Trasporti a prendere,
contatti con i Ministeri competenti ed i parlamentari valdostani,
al fine di avere tutti gli elementi indispensabili alla
formulazione di proposte valide per la soluzione del problema
concernente la diversa aliquota I.V.A. prevista dal D.P.R. n. 897
del 30.12.1980 e nel D.L. del 31.10.1980, n. 693;
Considerato altresì che il 2° punto del deliberato della
citata mozione impegnava l'Assessore a riferire i risultati di
detti contatti al Consiglio entro il mese di marzo;
Constatato che tale impegno non è stato rispettato;
Biasimando il comportamento dell'Assessore poco rispettoso
della volontà del Consiglio
INTERROGA
l'Assessore Chabod al fine di avere ragguagli in merito agli
impegni affidatigli dal Consiglio, nonché la Giunta nel suo
complesso per conoscere cosa intenda fare affinché gli impegni che
il Consiglio gli affida vengano rispettati.
Presidente
- La parola all'Assessore all'Industria,
Commercio, Artigianato e Trasporti, Chabod.
Chabod (DC)
- Io dovevo riferire alla fine di marzo, ma
non ho potuto farlo perché quel giorno il Presidente del Consiglio
disse che il Regolamento non lo permetteva, vero Viberti? Ho
parlato ancora martedì sorso con quelli che mi potevano dare delle
risposte su questa questione, ma purtroppo non me ne hanno ancora
dato; mi hanno assicurato però che al più presto mi avrebbero detto
qualcosa. Ho interpellato anche il nostro deputato Lusani, il quale
ancora ieri mi ha detto che lui non ha ricevuto alcuna risposta, né
sì né no.
Ad ogni modo, appena avrò delle risposte, soddisfacenti o non
soddisfacenti, sarà mio dovere informare sia i due interroganti che
il Consiglio.
Presidente
- Risponde per primo il Consigliere
Viberti.
Viberti
(DPROL)
- Devo dire che sono sempre più in
difficoltà nell'esprimere delle opinioni qualsiasi di fronte
all'ingenuo sorriso dell'Assessore Chabod, che con la massima
tranquillità porta avanti il suo Assessorato senza lasciar
interferire nessuno nel suo lavoro, e tutte le volte che ci sono
degli impegni lui in qualche modo riesce a giustificare il fatto di
non averli portati a termine. È disarmante il suo atteggiamento.
Certo, di fronte a un problema come questo è meno facile
prendersela, mentre quando si tratta magari di una fabbrica che sta
per chiudere o sta per licenziare è un po' più difficile accettare
il suo sorriso e le sue giustificazioni.
Mi auguro comunque che quanto prima voglia far pervenire una
risposta di qualsiasi genere alle questioni che erano state
poste.
Presidente
- La parola al Consigliere Minuzzo.
Minuzzo (PSDI)
- Non ho capito che cosa intendesse
l'Assessore quando ha detto: "Non mi hanno dato alcuna risposta, né
sì né no!".
Chabod (DC
) - Può essere affermativa o negativa!
Minuzzo (PSDI)
- Sì, ma in che senso?
Chabod
-
(Risponde fuori microfono,
incomprensibile).
Minuzzo (PSDI) -
Ah, ecco! Bene, non avevo capito, mi
scusi Assessore! Ma è chiaro che qui probabilmente ci si fa
prendere anche un pochettino in giro, perché è stata presentata
un'interpellanza il 13 gennaio, è stata presentata una mozione il
29 gennaio, il 2 aprile è stata presentata questa interrogazione, e
ora bellamente l'Assessore a distanza di due mesi viene a dirci che
non gli hanno detto ancora niente! Da notare poi che in una passata
seduta del Consiglio l'Assessore aveva assicurato che avrebbe dato
una risposta, visto che in quell'occasione non gli era stato
permesso; ma se la risposta era quella che l'Assessore ha dato
adesso avrebbe potuto darla anche prima, perché non è una risposta
questa! Prendere in giro la gente non mi sembra poi tanto
corretto!
Presidente
- Passiamo all'oggetto iscritto al n. 9
dell'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK