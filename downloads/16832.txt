Consiglio Regionale della Valle d'Aosta - Oggetto del Consiglio n. 128 del 7 ottobre 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula
Oggetto del Consiglio n. 128 del 7 ottobre 1998 - Resoconto
SÉANCE DU 8 OCTOBRE 1998 (APRÈS-MIDI)
OGGETTO N. 128/XI Delega alle Regioni per la riscossione dei
bolli auto. (Interpellanza)
Interpellanza In considerazione delle modifiche apportate dalla
nuova legge finanziaria dello Stato che delega le Regioni alla
riscossione dei bolli auto;
il sottoscritto Consigliere regionale
Interpella
l'Assessore alle Finanze a relazionare sulle strutture
predisposte dall'Amministrazione regionale per far fronte in tempo
utile a questa opportunità fiscale.
F.to: Lattanzi
Président La parole au Conseiller Lattanzi.
Lattanzi (FI) Quest'interpellanza si legge da sola perché il
testo è sufficientemente chiaro, è scritta in italiano, credo che
Agnesod il bilinguismo lo prenda, però sicuramente lo capirà.
Aggiungerei solo a quest'interpellanza una battuta, anche su
quest'interpellanza credo di poter dire le stesse cose che Curtaz
ha affermato sull'interpellanza che fece all'Assessore Lavoyer: ho
avuto alcuni tentativi di risposte...
(interruzione dell'Assessore Agnesod, fuori microfono)
… siccome ho visto qualche risposta,
ma devo dire la verità, l'ho vista ma non l'ho letta, ovvero sul
giornale era stata pubblicata l'interpellanza e a fianco
l'Assessore già dava delle risposte, anche in questo caso sarebbe
correttezza darci le risposte in questo Consiglio e poi magari
presentarle alla stampa. Poi se vogliamo leggerle sulla stampa e
poi ce le vogliamo ridire qui, come dice Curtaz, forse è il caso
che ci vediamo fuori, scrivo alla Vallée e così le interpellanze le
facciamo tramite i giornali.
Invece sul fatto specifico mi riservo, dopo aver ascoltato la
risposta dell'Assessore, di reintervenire.
Président Avant de donner la parole à l'Assesseur Agnesod, je
voudrais apporter une précision de caractère formel qui concerne
quelques-unes des interpellations qui ont été présentées. En
particulier, par rapport aux interpellations n° 14, 16 et 18, je
vous signale que le texte des interpellations: "invita l'Assessore
a relazionare sulle strutture…" or le
contenu des interpellations ne peut pas consister en une requête de
présenter un rapport au Conseil, mais doit être mieux ciblé par
rapport à l'intention du Gouvernement sur tel ou tel autre
argument.
Une information formelle sera adressée à tous les conseillers
pour les inviter à mieux préciser la teneur formelle de leurs
questions et de leurs interpellations, conformément à ce qui est
prévu par le Règlement. C'était juste un rappel pour ce qui
concerne les activités futures. La parole au Conseiller
Lattanzi.
Lattanzi (FI) Non ho chiesto niente di diverso di quello che è
scritto qua. Sto aspettando che l'Assessore mi relazioni su quelle
che sono state le strutture predisposte dall'Assessore alle finanze
per far fronte in tempo utile all'opportunità fiscale che è
rappresentata dalla nuova normativa vigente.
Presidente Preciso, Consigliere Lattanzi, che è un'osservazione
di carattere formale. Non si può enunciare un'iniziativa di
interpellanza sotto forma di richiesta di relazione. Si può
relazionare nelle commissioni…
Lattanzi (FI) … è la parola "a
relazionare" che la infastidisce.
Président La parole à l'Assesseur au budget, aux finances et à
la programmation, Agnesod.
Agnesod (UV) Voglio riferirmi soltanto a quelle considerazioni
che aveva espresso Lattanzi sul fatto che non è possibile dare
informazioni alla stampa: no perché non c'è nessun atto da portare
in Consiglio, non credo che il Consigliere pretenda che l'Assessore
si metta il bavaglio su un argomento che può venire in
Consiglio.
Visto l'andamento di stamani, mi sembra che tutto in questo
momento stia prendendo una piega di una
certa…
(proteste dai banchi dell'opposizione)
… si legge da sola
quest'interpellanza però, mi dispiace dire che si legge in un
contenuto che non corrisponde al vero perché nella nuova legge
finanziaria non esistono deleghe da parte dello Stato alle regioni
per la riscossione di bolli auto.
C'è poi il discorso di relazionare. Allora dov'è che è saltato
fuori quest'equivoco? Il Governo italiano - e questo penso possa
far piacere come termine - ha licenziato il testo della nuova legge
finanziaria, quella per il 1999, in data successiva
all'interpellanza 1° ottobre 1998 fatta dal Consigliere Lattanzi,
quindi presumo, perché leggendo dopo quello che è nel contenuto si
capisce che è questo, che il Consigliere Lattanzi intendesse
riferirsi alla legge n. 449/97 per la misura di stabilizzazione
della finanza pubblica.
Tale norma - e qui devo dire che le informazioni in suo possesso
e che possono essergli state fornite dai suoi colleghi di Partito
non corrispondono alla verità - contenuta nell'articolo 17 della
legge n. 449/97 non riguarda le Regioni a Statuto speciale, essa
infatti demanda alle Regioni a Statuto ordinario dal 1° gennaio
1999 la riscossione, l'accertamento, il recupero, i rimborsi e
l'applicazione delle sanzioni e il contenzioso amministrativo
relativamente alle tasse automobilistiche non erariali stabilendo
che tali funzioni siano svolte secondo modalità stabilite con
decreto del Ministero delle finanze.
Quindi, nessun trasferimento di competenze in materia viene
attuato nei confronti delle Regioni a Statuto speciale per conto
delle quali lo Stato rimane titolare della gestione delle tasse
automobilistiche attualmente affidata dal Ministero delle finanze
all'Automobile Club d'Italia sulla base di una convenzione
prorogata dalla stessa legge n. 449/97, articolo 17, comma 14.
La Regione non ha pertanto dovuto predisporre alcuna struttura
regionale non essendo titolare di alcuna competenza in materia
peraltro, la Direzione finanze dell'Assessorato delle finanze ha
seguito già a partire dai primi mesi del 1998 i lavori di un gruppo
costituito fra le Regioni a Statuto ordinario che dal 1° gennaio
1999 dovranno gestire quest'imposta.
In ogni caso il vantaggio che la nostra Regione ricaverebbe
dalla gestione diretta delle tasse automobilistiche sarebbe
limitato ad un decimo del gettito di tali imposte, dedotti i costi
di gestione, tenuto conto che i 9/10 già attualmente rientrano
nelle casse della Regione.
Ritengo quindi che la via più corretta per salvaguardare
l'ordinamento finanziario sia quella di richiedere l'attribuzione
di tali competenze non con una norma da inserire, per esempio,
nella nuova legge finanziaria in quanto legge ordinaria, ma con
l'attuazione nelle norme di attuazione perché si riferirebbero
comunque ad una legge costituzionale e quindi con maggiore garanzia
da parte della Regione.
Président La parole au Conseiller Lattanzi.
Lattanzi (FI) Assessore, non farò polemica, però mi lasci dire:
lei ci ha provato, lei ha tentato di far polemica con me, ma io non
abbocco, la pesca è andata deserta.
(ilarità dell'Assemblea)
Quello che mi fa strano è però che lei, facendo finta di non
capire, ha in realtà capito perfettamente tant'è che se un
giornalista le chiede: "Cosa pensa di fare l'Assessore per i bolli
auto?", lei rilascia mezza pagina di intervista, se qualcuno le
chiede cosa pensa di fare per i bolli auto, lei risponde: "Ma se
lei si riferisce alla legge finanziaria per le regioni, le Regioni
a Statuto speciale non hanno nessuna competenza, non ancora."
Allora è giusto che le dia qualche indicazione, suggerimento.
A marzo 1998 la Commissione finanze trattò quest'argomento. In
quella Commissione purtroppo non abbiamo avuto qualcuno che ha
ricordato a chi redigeva il testo di legge di mettere oltre che le
Regioni ordinarie anche quelle a Statuto speciale, ecco perché lei
qui oggi può dire che il testo di legge non
prevede… Mi faccia finire, Assessore,
perché si agita? Non si irriti, le fa male.
Quindi è vero, come dice lei, che anche se avessimo la
competenza - che non abbiamo perché la legge del Governo non
prevede le Regioni a Statuto speciale, prevede solo quelle
ordinarie - ma anche se dovessimo portare un emendamento oppure
trovare una strada diversa, quella costituzionale per addivenire a
questo processo, il beneficio si ridurrebbe ad un decimo dei dieci
decimi perché i nove ce li abbiamo già e lei solleva anche la
questione dei costi fissi per la distribuzione. Però lei non può
oggi qui, se è onesto intellettualmente e so che lo è, non
dire…, nonostante sia dell'Inter lo so
che è onesto…, basta che gli parli del
calcio, Ronaldigno…, lei però lo sa,
Assessore, che in questa questione non voglio dare le colpe
all'Amministrazione regionale, non so se ci sono, non mi
interessa.
So solo che noi dal 1° gennaio 1999 avremmo potuto, non so se
occupandocene prima, occupandocene adesso, metterci nelle
condizioni anche noi come le Regioni ordinarie di incassare le
tasse di proprietà, bolli auto, e quindi incassare quell'un decimo
in più che se proprio non ci fa schifo, potremmo anche verificare
che è interessante sotto l'aspetto dei numeri a meno che non si
cominci a pensare che i soldi degli altri non sono interessanti,
siccome sono i soldi del popolo valdostano, anche un decimo è
interessante.
Una cosa sarebbe importante sapere a questo punto dal momento
che si procederà - e lei lo ha già anticipato - per addivenire a
quest'opportunità fiscale, magari con una strada diversa, comunque
ci sarà il problema di stabilire chi si occuperà in termini di
strutture sul territorio di incassare questo gettito, questa è la
vera questione e lei lo sa perfettamente. Lei ha già anticipato che
per il 1999 nulla cambierà, cioè noi perderemo un decimo poi daremo
la colpa al Governo italiano che lei ha citato pensando di farmi
felice.
Mi ha fatto felice, mi auguro che faccia felice anche lei
parlare del Governo italiano a meno che sia felice di parlare di
qualche altro governo. Ritengo che lei doveva - e credo si possa
ancora fare - mettersi nelle condizioni di intervenire affinché
quell'un decimo che lei ritiene così insignificante, e che io
ritengo importante, possa essere incamerato dalla Regione Valle
d'Aosta, con quali procedure le veda lei con il suo Assessorato, ma
che credo si debba cominciare a porre il problema di chi sul
territorio si metterà nelle condizioni di incassare questi bolli
auto. Credo sia un fattore
rilevante…
(interruzione dell'Assessore Agnesod, fuori microfono)
… quindi lei procederà con una gara
di appalto pubblico? Perfetto. Per il 1999 lei ha confermato che
rimarremo con la vecchia…
Agnesod (fuori microfono) … non solo
noi, le Regioni a Statuto speciale.
Lattanzi (FI) Va bene. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK