Consiglio Regionale della Valle d'Aosta - Oggetto del Consiglio n. 1456 del 21 settembre 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ZONA FRANCA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1456 del 21 settembre 2005 - Resoconto
OGGETTO N. 1456/XII - Utilizzo dei prodotti petroliferi in
esenzione fiscale. (Interrogazione)
Interrogazione
Rilevato il costante aumento dei prodotti
petroliferi;
Tenuto conto delle esenzioni fiscali che spettano alla
Regione Autonoma Valle d'Aosta sui prodotti petroliferi;
i sottoscritti Consiglieri regionali
Interrogano
la Giunta regionale per sapere:
1. quali sono i quantitativi divisi per tipologia concessi in
esenzione fiscale alla Valle d'Aosta;
2. quali sono stati i quantitativi divisi per tipologia,
utilizzati negli anni 2002-2003-2004;
3. quali sono i quantitativi divisi per tipologia utilizzati
dal 01/01/2005 al 31/08/2005;
4. se sono state intraprese iniziative che favoriscano il
completo utilizzo dell'esenzione assegnata alla Valle.
F.to: Viérin Marco - Comé - Stacchetti
Presidente - La parola all'Assessore alle attività produttive e
politiche del lavoro, Ferraris.
Ferraris (GV-DS-PSE) - Rispetto alle questioni poste
nell'interrogazione citerò brevemente alcuni dati, anche per non
tediare il Consiglio, che danno una linea di tendenza verso un
maggiore consumo negli anni dei carburanti in esenzione fiscale e
lascio al collega Viérin le tabelle più precise che indicano le
quantità introdotte e i consumi in Valle. In Valle d'Aosta la legge
n. 623/1949 prevede che possano essere introdotti in Valle 45
milioni di chilogrammi - la legge specifica chilogrammi e non
litri, bisogna moltiplicare per 1,2 circa, quindi sarebbero circa
60 milioni di litri - di benzina e 10 milioni di chilogrammi di
gasolio, circa 12 milioni di litri. I consumi del 2002 sono stati
di 43,2 milioni di chilogrammi - 58 milioni circa di litri -, nel
2003 43,596 milioni di chilogrammi - 58,834 milioni di litri -,
quindi vi è una crescita per arrivare a 44,331 milioni di
chilogrammi: 59,858 milioni di litri. Per quanto riguarda il
gasolio, partiamo dal dato del 2002 che è di 9,068 milioni di
chilogrammi - 10,843 milioni di litri -, nel 2003 sale a 9,263
milioni di chilogrammi - 11,066 milioni di litri -, nel 2004 sale
ancora a 9,885 milioni di chilogrammi: 11,82 milioni di litri.
Secondo i dati del 2005, aggiornati al 31 agosto, sono stati
prelevati al consumo 28,515 milioni di chilogrammi di benzina -
38,466 milioni di litri -, mentre per il gasolio siamo a 7,748
milioni di chilogrammi: 9,27 milioni di litri. Vi è quindi un
"trend" che porta ad un consumo totale del contingente. Teniamo
conto che ci troviamo con una forte crescita degli autoveicoli
"diesel", il mercato di sostituzione oggi sta andando
prevalentemente verso il "diesel", con una disponibilità del
contingente che invece è molto più bassa e sapete che non è
possibile avere un contingente unico salvo una modifica della
normativa nazionale, ma credo che nel contesto attuale rischieremmo
assai ad andare in questa direzione.
Per quanto riguarda l'ultima domanda, mi pare che il "trend"
vada già in tale direzione, comunque si intende andare verso una
revisione del sistema informativo, che da un lato consenta
all'utente di poter dialogare con gli uffici senza recarsi in via
Carrel, e contemporaneamente un miglioramento delle procedure per
quanto riguarda l'introduzione delle quote di assegnazione in
benzina e in gasolio, questo per quanto riguarda il versante che
coinvolge le compagnie petrolifere e questo intenderemmo farlo nel
2006. Come dicevo prima, il "trend" è chiaro, quindi lascio al
collega Viérin la risposta con i dati più dettagliati e resto a
disposizione per ulteriori informazioni.
Presidente - La parola al Consigliere Viérin Marco.
Viérin M. (SA) - Ringrazio l'Assessore per i dati forniti a voce
e per quelli che mi saranno forniti per iscritto.
Riprendo il quarto punto dell'interrogazione per dire che forse
in questo momento siano poche le possibilità reali per andare a
rivedere un po' l'assegnazione per la Valle in maniera diversa
rispetto a quella conferitaci nel 1949, però anche l'Assessore ha
toccato tale aspetto, ormai c'è un crescente utilizzo delle auto a
gasolio, quindi il problema prima o poi sorgerà. Sappiamo quindi
che nel prossimo futuro non si utilizzerà tutta la disponibilità di
benzina, quindi sicuramente qualcosa bisognerà fare perché oggi gli
utenti che hanno un'auto a benzina hanno un certo valore di
esenzione, mentre gli utenti che hanno una macchina a gasolio hanno
meno della metà rispetto ai precedenti; quindi la sperequazione sta
crescendo, sarà sempre più grande e credo che l'Amministrazione
regionale debba trovare una soluzione o quanto meno cercare di
affrontare il problema.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK