Consiglio Regionale della Valle d'Aosta - Oggetto del Consiglio n. 81 del 6 ottobre 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 81 del 6 ottobre 1983 - Resoconto
OGGETTO N. 81/VIII - SUBCONCESSIONE ALL'ENTE NAZIONALE PER
L'ENERGIA ELETTRICA ENEL DI DERIVARE LE ACQUE DELLA DORA DI RHEMES
PER PRODUZIONE DI ENERGIA ELETTRICA NELLA CENTRALE DI
CHAMPAGNE.
PRESIDENTE:
La parola al Presidente della Giunta, ne ha
facoltà.
ANDRIONE - (U.V.):
I punti n. 23 e n. 24 verranno
rinviati. Io concordo pienamente con quanto ha detto Mafrica e cioè
che, se fosse possibile una soluzione concordata, sarebbe di gran
lunga migliore; però Mafrica giustamente ha detto che sa tutto,
quindi penso conosca anche la posizione della Nuova Sias in
materia. Sono pronto e disponibile a fargli avere degli incontri,
perchè il Consigliere Mafrica si convinca di una cosa e cioè che è
a sesta volta che presentiamo dei piani per un accordo, è la sesta
volta che ci dicono che sono d'accordo e al momento della firma
questo accordo non si può trovare. A questo punto bisogna
Scegliere: o si torna indietro e non parliamo più di
nazionalizzazione dell'energia elettrica e allora a prima
impostazione del ricorso che la Regione aveva fatto a suo tempo
contro a legge istitutiva dell'Enel potrebbe rivivere; oppure
avalliamo quella che era stata la scelta della Giunta regionale di
allora, cioè di dire che è la Regione che subconcede all'Enel
perchè riconosce che l'energia elettrica è un fattore economico
fondamentale.
L'argomento è rinviato, però vorrei convincervi che abbiamo
fatto tutto quanto eravamo capaci di fare, per quanto ci riguarda,
per trovare degli accordi e che da parte dell'Enel, in particolare
dall'Ing. Corbellini, abbiamo avuto la massima apertura
possibile.
D'altra parte, e può essere facilmente controllato, eravamo
arrivati all'accordo e solo all'ultimo momento è saltato. Ora, non
è possibile che questa ricchezza sia sprecata in questo modo,
quindi noi rinviamo, d'intesa fra tutti noi, però non abbiamo
nessuna fiducia, voglio dirlo in pubblico, nella dirigenza della
Nuova Sias, che è abituata a mentire con la stessa spontaneità con
la quale gli altri respirano: questo deve essere messo sul piatto
della bilancia.
PRESIDENTE:
C'è la proposta di rinvio degli oggetti
iscritti ai punti nn. 23 e 24. Per evitare ogni equivoco io
chiederei al Presidente della Giunta se la richiesta di rinvio è
alla prossima adunanza o a quando il Presidente stesso chiederà di
iscriverli nuovamente all'ordine del giorno.
Allora, la proposta è di rinvio ad una prossima adunanza, cioè a
quando il Presidente della Giunta ne chiederà l'iscrizione.
Visto che non ci sono obiezioni, il Consiglio è d'accordo
all'unanimità per il rinvio degli oggetti n. 23 e n. 24 dell'ordine
del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK