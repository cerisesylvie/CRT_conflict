Consiglio Regionale della Valle d'Aosta - Oggetto del Consiglio n. 2454 del 6 giugno 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INFORMAZIONE
Radiotelecomunicazioni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2454 del 6 giugno 2012 - Resoconto
OGGETTO N. 2454/XIII - Interpellanza: "Interventi per
garantire la ricezione di tutti i canali televisivi del digitale
terrestre sull'intero territorio valdostano".
Interpellanza
Considerate le numerose e reiterate segnalazioni circa le
difficoltà per i residenti della Valdigne a ricevere tutti i canali
televisivi, con un'offerta effettivamente fruibile spesso limitata
ai soli canali RAI;
Preso atto che tale "oscuramento" di numerosi canali tv per
un'ampia fetta di residenti in Valle è proseguito anche dopo
l'introduzione del digitale terrestre, e che quindi tali cittadini
sono esclusi dall'aumento dell'offerta televisiva connessa
all'introduzione della nuova tecnologia di ricezione;
Sottolineato come, in una fase storica in cui la connessione
mediatica è globale e senza barriere, non sia francamente più
accettabile che una porzione di territorio valdostano sia esclusa
dalla ricezione completa dei canali televisivi, e che non si
riescano a mettere in campo soluzioni tecnologiche adeguate per
risolvere definitivamente tale problema;
la sottoscritta Consigliera regionale
Interpella
la Giunta regionale per conoscere:
1) la "mappatura" del segnale televisivo digitale terrestre
in Valle d'Aosta, con particolare riferimento alle zone della
regione in cui i residenti siano ancora oggi esclusi dalla piena
ricezione di tutti i canali televisivi in chiaro;
2) se e come il Governo regionale intenda intervenire con un
progetto di reti e infrastrutture che consenta, finalmente, a tutti
i cittadini valdostani di ricevere l'intero pacchetto di canali
televisivi presenti sulla piattaforma del digitale
terrestre.
F.to: Carmela Fontana
Presidente
- La parola alla Consigliera Carmela
Fontana.
Fontana (PD)
- Grazie Presidente.
Considerate le numerose e reiterate segnalazioni circa le
difficoltà per i residenti della Valdigne di ricevere tutti i
canali televisivi, con un'offerta effettivamente fruibile spesso
limitata ai soli canali RAI; preso atto che tale oscuramento di
numerosi canali TV per un'ampia fetta di residenti in Valle è
proseguito anche dopo l'introduzione del digitale terrestre, e che
quindi tali cittadini sono esclusi dall'aumento dell'offerta
televisiva connessa all'introduzione della nuova tecnologia di
ricezione; sottolineato come, in una fase storica in cui la
connessione mediatica è globale e senza barriere, non sia
francamente più accettabile che una porzione di territorio
valdostano sia esclusa dalla ricezione completa dei canali
televisivi e che non si riescano a mettere in campo soluzioni
tecnologiche adeguate per risolvere definitivamente tale problema,
volevamo sapere:
"la "mappatura" del segnale televisivo digitale
terrestre in Valle d'Aosta, con particolare riferimento alle zone
della regione in cui i residenti siano ancora oggi esclusi dalla
piena ricezione di tutti i canali televisivi in chiaro; se e come
il Governo regionale intenda intervenire con un progetto di reti e
infrastrutture che consenta, finalmente, a tutti i cittadini
valdostani di ricevere l'intero pacchetto di canali televisivi
presenti sulla piattaforma del digitale terrestre"
. Grazie.
Presidente
- La parola al Presidente della Regione,
Rollandin.
Rollandin (UV)
- Grazie Presidente.
Il tema della ricezione dei canali televisivi è importante
soprattutto per quanto riguarda il discorso pubblico, perché il
discorso sul privato è più difficile, ma per l'informazione,
perché, di fatto, dovrebbero essere i mezzi che a maggior
diffusione possono dare una corretta informazione per consentire ai
cittadini di giudicare e di essere informati, quindi condivido lo
spirito con cui questa iniziativa è stata fatta. Risponderò
puntualmente alle due domande.
Per quanto riguarda la prima domanda:
"conoscere
la
"mappatura" del segnale televisivo digitale terrestre in Valle
d'Aosta, con particolare riferimento alle zone della regione in cui
i residenti siano ancora oggi esclusi dalla piena ricezione di
tutti i canali televisivi in chiaro"
, la copertura del segnale
digitale terrestre sul territorio regionale non è ancora completa,
come lo era già con l'analogico e ciò per due motivi: da un lato,
legato alla conformazione orografica che conosciamo, per cui voglio
ricordare che all'inizio c'era un misto fra RAI, Comunità montane,
che avevano fatto in modo che si sostituissero i ripetitori nelle
zone più disagiate, mentre tutto questo adesso è stato convogliato
sotto il discorso del digitale...però, malgrado questo, da un lato,
legato alla conformazione del territorio e, dall'altro, ai
programmi commerciali degli editori radiotelevisivi. È anche
difficile dare un dato assoluto relativamente al territorio
regionale, in quanto se un comune risulta coperto dal segnale
digitale, non significa che tutte le zone del territorio comunale
lo ricevano nella stessa maniera. Questo è un altro problema su cui
non c'è ancora l'attenzione, l'abbiamo sollecitata, ma non sono
ancora intervenuti. Per quanto riguarda ad esempio i comuni della
Valdigne, Pré-Saint-Didier, Courmayeur e La Thuile ricevono i
principali canali televisivi nazionali, oltre ai canali generalisti
della RAI, mentre La Salle e Morgex ricevono i canali generalisti
RAI, ma non i canali Mediaset.
Secondo punto:
"conoscere se e come il Governo regionale
intenda intervenire con un progetto di reti e infrastrutture che
consenta, finalmente, a tutti i cittadini valdostani di ricevere
l'intero pacchetto di canali televisivi presenti sulla piattaforma
del digitale terrestre"
, ribadendo che abbiamo già spiegato in
passato rispondendo ad altre iniziative come e qual è l'aspetto dei
rapporti con le tivù private, l'ampliamento dell'offerta di canali
televisivi riguarda esclusivamente le scelte commerciali dei
singoli editori, che, sulla base dei loro piani commerciali di
sviluppo, possono chiedere al Ministero dello sviluppo economico
l'estensione della propria rete, che viene autorizzata sulla base
delle richieste e delle valutazioni tecniche relative ad eventuali
problemi di interferenza. Questo per spiegare perché, mentre le
generaliste ci sono, le commerciali non ci sono e succede non solo
nella Valdigne, perché gli interessi commerciali sono minimi e
quindi non vengono fatte neanche le richieste da parte degli
interessati. Non esiste invece alcuna norma che imponga alle
emittenti di trasmettere su tutto il territorio nazionale, l'unico
soggetto che deve rispondere a precisi obblighi di servizio è la
RAI in quanto concessionaria pubblica. Anche la RAI peraltro è
obbligata dal contratto di servizio a garantire ad una data
percentuale della popolazione - pari all'85 percento per il 2009 -
la ricezione dei tre canali generalisti e non di tutta la nuova
offerta digitale. I dati disponibili attestano che la RAI ha
adempiuto agli obblighi previsti dal contratto di servizio,
garantendo al 100 percento della popolazione la ricezione dei tre
canali generalisti (RAI 1, RAI 2 e RAI 3). Come Amministrazione
regionale, abbiamo invece operato su due versanti: da un lato,
sulle reti e sulle infrastrutture, come richiesto dalla collega,
per le attività di adeguamento, smantellamento e sostituzione delle
infrastrutture di proprietà dell'amministrazione pubblica (Regione
ed Enti locali, Comunità montane) a supporto della trasmissione del
segnale digitale, ma anche di tutti i segnali radio, come internet,
telefonia mobile e i dati. A tal fine la Giunta ha approvato due
piani straordinari: uno nel 2008 in fase di attuazione, uno nel
2009, in fase di progettazione, per il rifacimento, il
potenziamento e la delocalizzazione dei siti radio elettrici a
parità di copertura di segnale radiotelevisivo. In questo caso però
l'iter è stato molto lungo, perché nelle zone che erano meglio
posizionate c'erano i discorsi di paesaggio che hanno il loro
senso, i discorsi archeologici e problematiche per cui si è dovuto
adeguare il piano alle giuste esigenze di mantenimento della
ricchezza del nostro paesaggio. Dicevo, la delocalizzazione dei
siti a parità di copertura di segnale radiotelevisivo, quest'ultimo
in particolare comprenderà interventi sui siti presenti nei comuni
di Morgex, La Salle e Courmayeur. Dall'altro lato fin dall'ottobre
2009 abbiamo sollecitato gli editori radiotelevisivi ad estendere
la diffusione del loro segnale alle zone del territorio non coperte
e le strutture tecniche dei principali operatori radiotelevisivi a
livello nazionale sono state invitate a partecipare alla conferenza
dei servizi per il piano straordinario, al fine di renderli
partecipi e aggiornati delle opere di realizzazione.
In sintesi l'Amministrazione regionale sta cercando le
condizioni strutturali per ospitare gli apparati trasmissivi,
abbiamo anche pagato nel passaggio dall'analogico al digitale i
mux
, in modo che ci fossero gli apparati già pronti. Le
singole emittenti devono aderire ed essere in grado di collegarsi
con le disponibilità e non tutte lo fanno, stiamo cercando di
sopperire a questo per incentivare gli operatori a portare il loro
segnale anche nelle zone dove oggi è mancante. Lo stesso discorso
vale per quanto riguarda il collegamento in rete per internet e per
la telefonia, perché in alcuni punti siamo ancora scoperti. Rimane
però sempre una scelta esclusiva degli operatori la decisione di
effettuare gli investimenti necessari. Dalle informazioni tecniche
acquisite nei contatti con gli operatori, peraltro sappiamo che c'è
la volontà della RAI di potenziare il numero di canali televisivi
anche in zone ove oggi è disponibile la sola offerta base dei tre
canali (RAI 1, RAI 2 e RAI 3), sia di Mediaset di potenziare la
copertura nella zona della Valdigne, anche se non abbiamo
informazioni sui tempi, ma questo ci è stato ribadito ancora
ultimamente. Seguiremo quindi con attenzione, quando ci saranno
novità, non mancherò di dare informazioni non solo alla collega, ma
anche in Consiglio, perché questo è un problema importante.
Presidente
- La parola alla Consigliera Carmela
Fontana.
Fontana (PD)
- Ringrazio il Presidente per la risposta
abbastanza dettagliata. Mi rendo conto che la situazione è molto
complessa, che non è un obbligo della Regione, ma dobbiamo fare il
possibile, perché qui ci sono cittadini di serie A e cittadini di
serie B. Siamo nel 2012 e mi sembra giusto che facciamo il
possibile per raggiungere questo obiettivo non solo per i cittadini
valdostani, ma anche per il turismo valdostano. Le chiedo questo
impegno, Presidente: che faccia il possibile affinché i tempi siano
i più brevi possibili. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK