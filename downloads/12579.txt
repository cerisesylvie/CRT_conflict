Consiglio Regionale della Valle d'Aosta - Oggetto del Consiglio n. 3495 del 29 giugno 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3495 del 29 giugno 1992 - Resoconto
OGGETTO N. 3495/IX Rinvio oggetti.
Presidente
Siamo adesso a una serie di nomine, di cui
deve relazionare il sottoscritto, previste dall'apposita
legge.
Su questo argomento si è trovata una determinazione in seno alla
maggioranza, tenendo conto anche della proposta di legge presentata
dal Consigliere Riccarand e da quanti altri hanno richiesto una
riformulazione della legge sulle nomine.
Pertanto si chiede che le nomine dei Sindaci effettivi e
supplenti in seno al Collegio sindacale, dei Sindaci e del Collegio
sindacale in generale, vengano effettuate, poiché i requisiti sono
previsti dall'albo professionale previsto dalla legge. Invece, per
quanto riguarda la sostituzione dei rappresentanti in seno ai
Consigli di Amministrazione, se ne chiede il ritiro.
Chiedo il ritiro degli oggetti posti al punto 21, 22, 25, 27,
29, 31, 35, 37, 38, 40.
I colleghi hanno trascritto?
(voci in aula)
Su richiesta della Giunta anche il n. 23, per una caso
specifico. Queste sono deliberazioni che vengono ritirate.
Sussistono quindi, tanto per dare completezza, la 24, 26, 28,
30, 32, 33, 34, 36, 39 e 41. D'accordo?
Ha chiesto la parola il Consigliere Riccarand, ne ha
facoltà.
Riccarand (VA)
Non capisco bene che senso abbia questa
proposta della maggioranza, e non capisco neanche perché il
Presidente del Consiglio si faccia interprete della maggioranza
all'interno di questo organismo.
Ma il ritiro di questi provvedimenti non è possibile. Non è
possibile perché noi su questi provvedimenti abbiamo avviato un
iter, abbiamo fatto un avviso pubblico in data...prendo la prima,
Banca della Valle d'Aosta; c'è stato un avviso pubblico sul
Bollettino Ufficiale della Regione del 29 ottobre 1991.
Abbiamo detto a tutti gli interessati che potevano presentare
domanda entro una determinata scadenza. Hanno presentato domanda
corredata di curriculum, corredata dei certificati richiesti e
tutto quanto.
Tutto questo è andato alla Commissione competente che non ha
potuto esaminarle nel merito perché lì c'era un contrasto, che è
rimasto, sul tipo di funzionamento della Commissione. Fatto sta che
comunque, formalmente, la Commissione ha detto di aver espresso un
parere, poi sono arrivati in Consiglio e giacciono in Consiglio da
alcuni mesi.
Non è possibile ritirare questi provvedimenti, se vogliamo
possiamo rimandarli ad un prossimo Consiglio, ma ritirare questi
provvedimenti e ripartire con l'iter da capo è assolutamente
inammissibile.
Chiunque di questi cittadini facesse un ricorso nei confronti
della Regione, lo vincerebbe subito, perché noi abbiamo avviato un
iter e siamo obbligati a concluderlo, non possiamo dire che adesso
riapriamo con gli avvisi pubblici e facciamo fare di nuovo le
domande.
Le domande sono quelle che sono e su questa base il Consiglio
deve andare avanti. Quindi l'espressione ritiro non ha nessun
senso, nè vale il richiamo alle proposte di legge che io ho
presentato. Queste si riferiscono a delle nomine del II semestre
del 1992, nomine per cui non è stato fatto ancora l'avviso
pubblico.
Allora, le proposte che ho fatto sono che per le nomine del II
semestre, nel momento in cui si fa l'avviso pubblico, ci sia una
normativa già in piedi per cui noi chiediamo determinati requisiti.
Quello è il senso delle proposte di legge, e quindi quelle
bisognerebbe mandarle avanti urgentemente, ma gli iter che ormai
sono stati avviati, le domande che sono pervenute, non possiamo
cancellarli. Quindi non ha nessun senso ritirare questo
provvedimento.
Se la maggioranza ritiene di dover approfondire la questione,
può rimandare al prossimo Consiglio, ma le nomine vanno fatte sulla
base di questi nominativi, e non c'è nessun dubbio che i nomi non
possono essere cambiati, non può essere fatto un ulteriore avviso
per le domande perché queste sono già pervenute, tranne che nei
casi in cui non ci sono state domande sufficienti, allora è chiaro.
Ma qui, in tutti i casi in cui ci sono le domande, bisogna
procedere.
Per la Banca della Valle d'Aosta, ci sono 13 nominativi per un
posto, si tratta di andare avanti. Poi io non so che cosa la
maggioranza e la Giunta hanno intenzione di fare per questa legge
sulle nomine, non l'ho capito finora e qualcuno prima o poi dovrà
spiegarlo. Però quello che è chiaro è che, rispetto alla situazione
che si è determinata, non possiamo cancellare tutto quanto e dire
che non è successo niente, bisogna andare avanti sulla base di
quello che c'è.
Quindi io sono contrario al ritiro.
Presidente
L'intervento del Consigliere Riccarand deve
essere considerato come una mozione d'ordine.
Quindi il rinvio di questi punti all'ordine del giorno può
essere limitato alla giornata di domani, giornata entro la quale
possiamo prendere una posizione precisa all'interno della
maggioranza, dando un significato politico a questo rinvio.
Ci proponiamo di presentarlo domani; chiaramente questa proposta
è una proposta che dovrebbe fare la maggioranza.
Ci sono interventi che si discostano da questo? Siamo d'accordo
per il rinvio a domani di questi punti in cui viene precisata la
posizione della maggioranza.
Per quanto riguarda però quelli che possono andare in votazione,
possiamo votare subito, d'accordo?
Quindi direi di passare alla votazione del punto al n. 24.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK