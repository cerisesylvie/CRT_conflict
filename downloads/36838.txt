Consiglio Regionale della Valle d'Aosta - Oggetto del Consiglio n. 754 del 9 ottobre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 754 del 9 ottobre 2014 - Resoconto
OGGETTO N. 754/XIV - Interpellanza: "Politica tariffaria
praticata dalla struttura alberghiera della Casino de la
Vallée".
Président
- La parole au Conseiller Cognetta.
Cognetta (M5S) -
Grazie Presidente.
Quest'interpellanza che abbiamo fatto a lei, Assessore, è
relativa ad alcuni punti molto specifici, per i quali vogliamo
avere delle risposte. In particolare, vorremmo sapere:
"se
esiste un programma delle iniziative realizzate con riduzione delle
tariffe praticate dagli esercizi di somministrazione di alimenti e
bevande"
rispetto alla Casinò e poi
"chi decide tali
politiche di prezzo e chi sorveglia affinché tali politiche
siano
- effettivamente -
applicate..."
. La terza domanda
è:
"se è stato valutato l'effetto di una politica tariffaria
così aggressiva sulle casse della Casa da gioco..."
, perché ci
è stata, diciamo così, segnalata una serie di questioni che poi
vedremo in seguito e poi
"quali sono gli intendimenti della
Giunta per eliminare questo fenomeno..."
. Grazie.
Président -
Pour la réponse, la parole à l'Assesseur
Perron.
Perron (UV) -
Grazie Presidente. Grazie collega.
Preliminarmente mi permetterà di dirle che tutti i servizi
à
la
carte
dei ristoranti del
Resort
hanno tariffe
che sono in linea con il mercato relativo agli hôtel a quattro o
cinque stelle su tutto il territorio nazionale. La definizione
delle tariffe quindi è ovviamente conseguente ad uno studio che è
inserito nel piano di vendite del
marketing plan
2014, che
peraltro può essere agevolmente consultato. Tutti i servizi di
ristorazione relativi ad eventi vengono invece proposti a seconda
della tipologia del cliente, cioè se trattasi di gruppi oppure di
congressi, tornei di poker, matrimoni, squadre di calcio, piuttosto
che il singolo cliente. A seconda del fatturato potenziale generato
dall'evento, che spesso include importanti ricavi conseguenti
all'occupazione alberghiera, all'occupazione delle sale
congressuali, all'attività di gioco, come citavo, i grandi tornei
di poker. In tutti i casi la politica tariffaria resta però sempre
in linea con il mercato nazionale e non va mai al di sotto del
prezzo di vendita di 39 euro per un menù a tre portate.
Chiaramente, a seconda delle diverse richieste di cibo e di qualità
delle bevande, i prezzi possono eventualmente essere adeguati. Vi
sono delle deroghe a quanto sopra, previste peraltro sporadicamente
per situazioni eccezionali. Queste deroghe hanno lo scopo, in
qualche modo, di agevolare enti, associazioni, per quanto
possibile, valdostane che operano nel contesto sociale, oppure
organi e rappresentanti istituzionali regionali o territoriali, che
fanno espressa richiesta di poter onorare un preciso budget a loro
disposizione. Lei è stato testimone di una vicenda della quale non
entro nel merito, perché la conosce: quando ci sono delle
condizioni, il Resort cerca ovviamente di venire incontro a delle
richieste che ci sono sul mercato, tenendo conto dei parametri ai
quali deve attenersi e, quando questo riesce, le richieste vengono
soddisfatte, oppure in altri casi, com'è successo nel caso che lei
conosce, purtroppo, per vari motivi, no.
Entrando nello specifico, sul punto 1, non esiste un programma
delle iniziative realizzate con riduzione delle tariffe praticate
dagli esercizi di somministrazione degli alimenti e bevande, quindi
le tariffe praticate sono quelle del mercato di riferimento e, come
le ho detto, non scendono mai al di sotto dei 39 euro, a parte i
casi citati in precedenza. Chi decide e chi sorveglia? Beh, la
responsabilità della gestione delle politiche tariffarie è
attribuita, cioè è in capo alla Direzione del Resort, che
ovviamente deve sorvegliarne l'applicazione secondo quelli che sono
i criteri stabiliti.
Sugli altri due punti io direi che le politiche tariffarie
tengono ovviamente conto del mercato, che è un mercato di strutture
a quattro e cinque stelle e sono modulate rispetto ai costi di
erogazione, pertanto, da un punto di vista del Resort, ovviamente,
si cerca di massimizzare il rapporto costi e ricavi; a tal
proposito, non si registrano casi di attività specifiche in
perdita. Anche l'impatto, diciamo, concorrenziale sugli esercizi di
somministrazione di alimenti e bevande di Châtillon e Saint-Vincent
o in generale del comprensorio, non operando mai sotto costo e non
facendo particolari promozioni di particolari tariffe, non risulta,
in linea con quella fascia di mercato, generare fenomeni di
storpiatura del mercato sul territorio valdostano.
Io ritengo in conclusione che, com'è sempre stato, il Casinò
come il Resort debba essere considerato anche per il territorio una
risorsa e non un problema. Certo, collega lei lo sa, questa è una
fase nuova anche per il Resort, oggi si tratta di una struttura
pienamente operativa, completamente ristrutturata, che ovviamente
fa la sua politica anche in riferimento alla struttura che ha e
quindi nel rapporto di accoglienza e di sfruttamento della
clientela, sia per quanto riguarda l'offerta di servizi. Dal mio
punto di vista, come ho già avuto modo di affermare in occasione
del bilancio di approvazione del Casinò, per quel che mi riguarda,
sono disponibile anche ad un incontro tra rappresentanti della
Saint-Vincent Resort & Casino, del Comune di Saint-Vincent e
della categoria dei ristoratori per verificare se c'è in dettaglio
l'opportunità di interventi correttivi per un miglior modo di
coinvolgere il territorio circostante e per intervenire laddove ci
possano essere delle eventuali criticità da rimuovere per quello
che riguarda l'offerta commerciale. Grazie.
Presidente -
Per la replica, la parola al Consigliere
Cognetta.
Cognetta (M5S) -
Sì, grazie Vicepresidente e grazie
Assessore.
Non mi sono dilungato nell'esposizione iniziale perché partiamo
da una questione che era già nota ai giornali, la ricordo solo
brevissimamente. Durante un incontro fatto sul territorio da parte
di alcuni esponenti, diciamo così, delle categorie da lei citate,
di albergatori e ristoratori di Saint-Vincent, rispetto ad una
serie di problematiche che vivono rispetto alla Casa da gioco, io
ho esposto il menù, diciamo così, una fattura interna con la quale
si evidenziava il fatto che veniva fatto un menù a 19 euro e 50: un
menù composto da salmoncino marinato, risotto mantecato al vino,
filetto di manzo, semifreddo, caffè e acqua minerale. Il costo di
questo menù è di 19 euro e 50 e 50 centesimi per il caffè, e io
chiedevo come era possibile fare questi prezzi. Lei giustamente mi
ha detto: "beh, abbiamo dei servizi alla carta esposti a 39 euro
mediamente", però questo è un caso...io infatti in quella occasione
dissi: "beh, ho provato anche ad avere un preventivo, ho messo io
un limite di prezzo e mi è stato accordato perché probabilmente
anch'io rientro nelle deroghe fatte a livello istituzionale, mio
malgrado, perché non ho chiesto...mi sono solo presentato come
Movimento Cinque Stelle, ho solo chiesto semplicemente un
preventivo, non ho fatto nulla di particolare. Quello che però non
ho detto nella prima esposizione fatta a Saint-Vincent, e che
aggiungo oggi, è che non è proprio un caso isolato, c'è, per
esempio, un altro caso dove il menù è leggermente diverso, non ve
lo sto a raccontare, ma praticamente è lo stesso, dove il costo del
menù è sempre 20 euro, però qui in questo caso c'è anche il vino.
Il vino - non me ne voglia il collega Grosjean - si chiama...il
bianco è il Mont Blanc e il rosso è Mont Rouge, lei sa sicuramente
da chi arriva, però viene venduto al tavolo a 3 euro e 50. Ora, lei
comprende che questo vino non si trova al supermercato allo stesso
prezzo, figuriamoci al tavolo di un ristorante, di un quattro
stelle o di un cinque stelle! Lei ha detto giustamente che queste
sono deroghe, e io posso essere anche d'accordo con lei, però,
vede, questi
interventi spot
, che poi non sono
spot
perché si susseguono nel tempo, perché voglio dire questi hanno una
distanza di cinque giorni, ma ce n'è tutta una serie...creano una
stortura di mercato, perché, ahimè, se poi in una cittadina piccola
come Saint-Vincent o come Châtillon, ancora più piccola, non si
tiene conto dell'effetto devastante che ha questa cosa...perché le
spiego banalmente: se si sparge la voce che lì costa 19 euro andare
a mangiare, lei capisce che le comitive automaticamente cercheranno
di andare lì per una questione economica, fra l'altro, con il vino
ad un prezzo così! Ben venga che tutti vadano lì, per carità, ma
questo ovviamente distrugge tutto quello che c'è nel circondario.
Io quindi direi a questo punto - non tanto a lei, ma alla Direzione
Resort, che è quella che si occupa di fare questo, che però lei
sovrintende in quanto ha la delega - di smetterla sinceramente di
fare così, perché magari il menù di 39 euro alla carta va bene,
però, secondo il mio modesto punto di vista, molto piccolo, non si
può passare da 39 euro a 20, o a 19 e 50, perché lei capisce che
non ha senso!
Vorrei aggiungere anche una cosa rispetto ai 39 euro: i 39 euro
che ho avuto modo di mangiare al Resort, e devo dire che ho speso
anche più di 39 euro...ma non vale quei soldi, e ci sono due ordini
di problemi: da una parte, facciamo dei prezzi che non vanno bene,
dall'altra, quando chiediamo invece i prezzi giusti, poi non vale
quei soldi. È ancora più grave il danno, lei comprende, perché, se
vogliamo attrarre un certo tipo di clientela e proponiamo certi
prezzi, bisogna essere all'altezza di quei prezzi o alla bassezza,
insomma, basta che ci decidiamo a quale livello vogliamo stare.
Infine, beh, il fatto che ha detto che l'impatto è nullo, io,
come le ho dimostrato adesso, ho qualche riserva. Anche noi vediamo
come risorsa il Casinò, questo deve essere chiaro. Il cinque stelle
poteva essere sicuramente un traino o dovrebbe essere sicuramente
un traino, pare che invece non siamo neanche più a livello di un
quattro e neanche di un tre in alcuni casi come stelle: è questo
che è diventato il grosso problema del Casinò e del Resort. Adesso
non è il momento di quest'interpellanza, però visto...se mi
permette una piccola divagazione, piccolissima...il concetto di
avere un Casinò nella città di Saint-Vincent e comunque per la
Valle d'Aosta, secondo noi, è un concetto fondamentale, è
utilissimo, ma è com'è gestito che non va bene, non va
assolutamente bene, è questo che noi contestiamo: la gestione.
Concludo quindi dicendo che riporterò, per quanto mi è
possibile, ai ristoratori e agli albergatori la sua richiesta,
diciamo, di organizzare un incontro, perché, secondo me, dovrebbe
essere fatto e anche al più presto. Grazie.
Président -
Point 15 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK