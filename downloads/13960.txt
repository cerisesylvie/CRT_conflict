Consiglio Regionale della Valle d'Aosta - Oggetto del Consiglio n. 483 del 9 febbraio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
DEMANIO E PATRIMONIO REGIONALE
INDUSTRIA
Precedente
Successivo
Resoconto integrale del dibattito dell'aula
Oggetto del Consiglio n. 483 del 9 febbraio 1994 - Resoconto
OGGETTO N. 483/X - Disponibilità all'acquisto degli immobili
della "Nuova Rock" in vista di una ristrutturazione industriale.
(Approvazione di risoluzione).
Risoluzione - Rilevato che dall'inizio dello scorso anno è
cessata la produzio­ne di escavatori nello stabilimento "Nuova
Rock" di Saint-Vin­cent e che una trentina di dipendenti, ivi
operativi, sono stati progressivamente collocati in mobilità e per
la maggior parte di essi tale provvidenza è già cessata;
Tenuto conto che nei confronti della società "Nuova Rock" è in
corso una procedura concorsuale, ove la Regione Valle d'Aosta
figura come parte creditrice;
Preso atto che nel dicembre scorso è stata avanzata, per conto
della società tedesca Kiesel Baumaschinen, una proposta di
ri­strutturazione industriale dello stabilimento, avente ad oggetto
la produzione e commercializzazione di escavatori cingolati e
macchine speciali derivate;
Constatato che la proposta in questione sembra essere
suffraga­ta dai necessari presupposti economici per un concreto
rilancio dello stabilimento valdostano e per l'occupazione delle
mae­stranze attualmente in mobilità;
Considerato che l'Amministrazione regionale potrebbe, con uno
sforzo finanziario alquanto limitato, rientrare in possesso
dell'insediamento industriale e dare quell'impulso necessario al
rilancio dell'unità produttiva di Saint-Vincent;
il Consiglio regionale
impegna
la Giunta regionale a esaminare approfonditamente la proposta di
ristrutturazione industriale della Kiesel Baumaschinen e a
presentare al curatore del fallimento "Nuova Rock", entro
bre­vissimo termine, la disponibilità immediata
dell'Amministra­zione regionale o della Finaosta SpA a partecipare
all'asta di vendita degli immobili oggetto dell'attivo
fallimentare.
F.to: Tibaldi - Linty - Bavastro
Presidente -
La parola al Consigliere
Tibaldi.
Tibaldi (LN) -
Avevo sollevato il problema "Nuova
Rock" nel dicembre scorso, quando avevo domandato quali fossero le
intenzioni di questa maggioranza in merito alla questione. Non
voglio ripercorrere le tappe di quella che è stata un'esperienza
negativa, le cui re­sponsabilità devono essere addebitate sia
all'incapacità im­prenditoriale, sia all'incuria
dell'Amministrazione. Ma oggi questa risoluzione è indispensabile
per tenere sempre in consi­derazione la disoccupazione. Quindi
avere un costante riferi­mento al rilancio di attività produttive
deve essere importante. Nella
"Nuova Rock" lavoravano circa
30 persone; nei confronti della "Nuova Rock" esiste una procedura
concorsuale dove la Regione figura come parte creditrice e, nel
dicembre scorso, pa­re sia stata avanzata da una società tedesca
una proposta di ristrutturazione dello stabilimento. L'Assessore
Mafrica mi dis­se che stava valutando le possibilità di utilizzo
dello stabili­mento in questo senso. La società tedesca è una
grossa azienda che opera nel settore della commercializzazione di
macchine movimento-terra e ha 4 filiali in Germania e in Svizzera.
Es­sendo interessata a presentare la prossima gamma di prodotti
nella fiera che si terrà ad aprile a Monaco, intende acquisire
un'azienda che sia già strutturata e quindi pare abbia indivi­duato
la "Nuova Rock". Questa società è interessata non a tutto il
complesso, ma solamente ad un'abitazione laterale e al
magazzino.
Il processo fallimentare consta di tre immobili: due sarebbero
oggetto all'interesse dall'azienda tedesca, uno potrebbe essere
ricuperato dalla Regione. Inoltre, sembra che questa società non
sia nemmeno interessata a contributi regionali; lo stesso curatore
fallimentare ha espresso un giudizio positivo ed anche la Finaosta
ha dato parere positivo. Quindi è necessario l'
input
per
avviare il tutto e ciò deve partire dall'Amministrazione. La
Regione potrebbe mostrare interesse a tornare in possesso degli
immobili oggetto della procedura fallimentare. In particolare, la
Regione aveva offerto 6 miliardi rispetto agli 8 richiesti dal
curatore fallimentare e la questione è naufragata. Poi l'acquisto
sarebbe un'operazione finanziaria fittizia, perché la Regione ha
erogato i finanziamenti per ritornare in possesso dello
stabili­mento e non dovrebbe sborsare altro denaro, ma compensare i
crediti e i debiti che il fallimento comporta. Quindi l'impegno
della Regione sarebbe meramente formale: alcune spese proce­durali
necessarie per riottenere il possesso dello stabilimento e
destinarlo alla società subentrante in una forma da studiare. Per
cui formuliamo la proposta di riesaminare il piano di
ri­strutturazione industriale e, con l'Assessore Mafrica, abbiamo
concordato una leggera modifica di questo dispositivo che verrà
emendato. Si chiede che la Giunta dimostri al curatore
falli­mentare al più presto la propria disponibilità a partecipare
all'asta di vendita degli immobili, previa valutazione positiva
della proposta di ristrutturazione della società tedesca. Credo che
questo dimostrerebbe una buona intenzione di dare spe­ranza
all'occupazione di 30 persone.
Presidente -
La parola all'Assessore
dell'industria artigianato e commercio, Mafrica.
Mafrica (GV-PDS-SV) -
In effetti il problema
dell'occupazione è oggi il principale per la comunità valdostana.
Nella nostra regione gli iscritti alle liste di collocamento
aumentano, i giovani si rivolgono numerosi ai concorsi, le imprese
hanno situazioni finanziarie difficili. Quindi ogni proposta deve
essere analizzata con cura se può ri­solvere dei problemi
occupazionali. Per quanto riguarda la "Nuova Rock" ha già fatto
osservazione il Consigliere Tibaldi. In realtà, abbiamo avuto
colloqui informali con rappresentanti dell'azienda e con
rappresentanti del fallimento e della Finao­sta; la proposta non è
stata ancora ufficialmente presentata a questa Regione. Abbiamo
richiesto alla società di provvedere a questo impegno e, una volta
avuta la proposta, sicuramente sa­rà esaminata con attenzione,
tenendo conto che in questo setto­re degli escavatori, delle
macchine movimento-terra c'è una forte crisi; per cui, i proponenti
devono dimostrare di avere uno sbocco di mercato per i loro
prodotti.
Rispetto alle questioni del fallimento, si tratta di questioni
complesse e faccio un esempio: se procedessimo oggi ad una
transazione, l'IVA sull'acquisto dell'immobile andrebbe versata
fuori dalla Regione perché il fallimento è oggi riferito ad una
società che ha sede ad Acqui Terme ed è quindi necessario che il
curatore fallimentare provveda a riportare in Valle la sede della
società, altrimenti ci sarebbe, credo, circa un miliardo di IVA che
non verrebbe recuperata per i 9/10.
Abbiamo già espresso formalmente sia alla società, sia al
curatore fallimen­tare, sia alla Finaosta, la disponibilità ad
esaminare in tempi brevi la questione; attendiamo una proposta
tecnica precisa e, non appena ne saremo in possesso, daremo come
Esecutivo una risposta.
La chiacchierata che avevo fatto con il Consigliere Ti­baldi era
in merito alla validità di questa proposta di transa­zione
finanziaria. Leggo l'emendamento che lui ha presentato:
"previa
valutazione positiva della proposta di ristrutturazione
industriale"
; se intendiamo, con questo, che occorre anche una
valutazione positiva sulla transazione, cioè che la Regione pos­sa
rientrare in possesso dell'immobile senza ulteriori esborsi, credo
che questa risoluzione si possa accogliere.
Presidente -
La parola al Consigliere Tibaldi.
Tibaldi (LN) -
É ovvio che la valutazione positiva
deve essere fatta nel suo complesso; queste sono state le
intenzioni che abbiamo dimo­strato entrambi quando ci siamo
scambiati quelle quattro paro­le prima di questa seduta. É una
valutazione che deve fare la Regione Valle d'Aosta con gli organi
competenti, siano essi gli organi finanziari o amministrativi.
- Ribadisco solamente che è necessario l'impulso della Regione
per sbloccare questa situa­zione, un impulso che viene richiesto
anche e soprattutto dal curatore fallimentare, perché altrimenti
rimarrebbe congelata questa situazione e rischierebbe poi di
degenerare, di deterio­rarsi e di non portare ad alcuna soluzione
positiva. É ovvio che l'intenzione, se vogliamo precisarlo
diversamente e possiamo parlarne, è intesa nel suo complesso.
Presidente -
Altri consiglieri chiedono la
parola?
Se nessun altro chiede la parola possiamo procedere alla
vota­zione della risoluzione con l'emendamento che è stato
distribui­to e di cui do lettura:
Emendamento - "la Giunta regionale a presentare al curatore del
fallimento "Nuova Rock", entro brevissimo termine, la disponibilità
imme­diata dell'Amministrazione regionale o della Finaosta SpA a
partecipare all'asta di vendita degli immobili oggetto dell'attivo
fallimentare, previa valutazione positiva della proposta di
ri­strutturazione industriale della Kiesel Baumaschinen."
Presenti, votanti e favorevoli: 24
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK