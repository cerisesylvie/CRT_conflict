Consiglio Regionale della Valle d'Aosta - Oggetto del Consiglio n. 1263 del 19 aprile 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SANITÀ VETERINARIA E ZOOTECNIA
Sanità veterinaria
Precedente
Successivo
Resoconto integrale del dibattito dell'aula
Oggetto del Consiglio n. 1263 del 19 aprile 2000 - Resoconto
OGGETTO N. 1263/XI Servizi erogati dal gattile regionale.
(Interrogazione)
Interrogazione Osservato che negli ultimi mesi si è
verificato un peggioramento generale degli interventi riguardanti i
gatti randagi;
Appreso, in particolare, che il gattile regionale si
rifiuterebbe di curare i gatti randagi ammalati e che, quando
effettua interventi di sterilizzazione dei gatti, li dimetterebbe
il giorno successivo senza fornire assistenza adeguata;
Evidenziato che il gattile regionale intenderebbe eliminare la
fornitura di scatolette di cibo che vengono date ai volontari per
l’assistenza alle colonie dei gatti randagi;
il sottoscritto Consigliere regionale
Interroga
l’Assessore competente per sapere:
1) per conoscere i motivi che hanno determinato il peggioramento
del servizio sopra descritto e le modalità con cui si intende
intervenire per un’adeguata assistenza alle colonie
dei gatti randagi.
F.to: Curtaz
Président
La parole à l'Assesseur à la santé, au bien-être
et aux politiques sociales, Vicquéry.
Vicquéry (UV)
Il punto 3, lettere a), b) e c)
dell'articolo 25 della l.r. n. 14/94 stabilisce quali servizi
devono essere assicurati presso il gattile regionale e non prevede
interventi sul territorio nei confronti dei gatti delle colonie da
parte dell'associazione protezionistica che gestisce la struttura
pertanto, nel caso in cui gli enti o le associazioni non dispongano
dei fondi necessari per garantire la cura e le condizioni di
sopravvivenza delle colonie dei gatti, spetta ai comuni o alle
comunità montane, ai sensi delle norme vigenti - preciso che per
norme vigenti si intende semplicemente il testo unico sulle leggi
sanitarie -, provvedere alla cura della salute e garantire le
condizioni di sopravvivenza dei gatti presenti nelle colonie,
ricorrendo eventualmente ad apposite convenzioni con gli enti o le
associazioni zoofile, animaliste e protezionisti.
L'individuazione del comune come detentore responsabile delle
colonie di gatti consente non solo di assicurare interventi in
materia di igiene e sanità e di polizia veterinaria, ma anche di
adottare misure atte ad evitare la diffusione delle malattie
proprie della specie nonché di quelle a carattere zoonosico anche
in considerazione del divieto fatto a chiunque di maltrattare i
gatti che vivono in libertà o spostarli dal loro habitat, comma 2
dell'articolo 24 della legge n. 14/94.
La necessità di reinserire i gatti sottoposti a sterilizzazione
nella loro sede abituale in un tempo massimo di 24/48 ore è
essenzialmente legata all'importanza di evitare la possibilità che
essi possano contrarre malattie infettive virali con effetti
letali, come la gastroenterite, dagli altri gatti presenti nel
gattile.
Il reinserimento inoltre viene effettuato sotto lo stretto
controllo del referente della colonia e nella maggior parte dei
casi dopo aver tenuto il soggetto in osservazione per circa 2
giorni in un ambiente idoneo.
L'adozione di questa nuova strategia di intervento ha comportato
la scomparsa della mortalità dei gatti per gastroenterite a seguito
degli interventi di sterilizzazione effettuati presso il gattile
regionale.
A sostegno della validità di questa metodologia è sufficiente
citare il fatto che su 84 gatti sterilizzati in questi ultimi 100
giorni, solo uno è morto per peritonite infettiva e non per
gastroenterite.
Questa è la sostanza della risposta all'interrogazione del
Consigliere che mi chiede di sapere:
"? per conoscere i motivi
che hanno determinato il peggioramento del servizio sopra descritto
e le modalità con cui si intende intervenire per
un’adeguata assistenza alle colonie dei gatti
randagi"
.
La normativa è quella che ho citato ed è una normativa chiara,
in effetti dice l'articolo 24, che ho citato, che:
"Gli enti e
le associazioni zoofile, animaliste e protezioniste possono, di
intesa con il Servizio di igiene, sanità pubblica e sistema
veterinario dell'USL, con i Comuni e con le Comunità montane?,
avere in gestione le colonie di gatti che vivono in libertà,
assicurandone la cura della salute e le condizioni di
sopravvivenza".
Questo comma prevede questa possibilità di mettere in atto delle
intese fra comuni, comunità montane e associazioni zoofile, nel
senso che non è di esclusiva competenza del gattile gestire questa
attività, anzi il gattile regionale, dice l'articolo 25, assicura:
"? il ricovero e la custodia temporanea dei gatti?"
,
nell'arco di 24/48 ore,
"? nei casi previsti dagli articoli 86 e
87 del DPR 320/1954?"
che riguarda casi di gatti che abbiano la
rabbia; prevede altresì:
"? il ricovero e la custodia temporanea
dei gatti che vivono in libertà, catturati, per il tempo necessario
alle operazioni di sterilizzazione degli stessi da parte dei medici
veterinari? dell'USL ovvero da parte di medici veterinari?
professionisti?"
, cioè esclusivamente per il tempo necessario;
in terzo luogo prevede:
"? il ricovero e la custodia dei gatti
per i quali non sussistano le condizioni né per la loro
restituzione ai proprietari o detentori ovvero l'affidamento ad
eventuali richiedenti, né per la loro rimessa in libertà, né per la
loro soppressione."
Su questo ultimo punto in effetti il gattile, grazie alla
preziosa collaborazione dell'associazione di volontariato, sta
tenendo in custodia i gatti che non possono essere riconsegnati al
proprietario.
Però il problema di fondo che è stato posto dall'interpellante -
così mi pare di capire - riguarda la gestione dei gatti che non
sono nel gattile, ma di quelli che sono sul territorio e su questo
c'è stata una corrispondenza ultimamente fra l'A.VA.P.A. e il
Servizio veterinario dell'Assessorato nella quale si è detto
chiaramente che la competenza, ai sensi del testo unico delle leggi
sanitarie, è dei comuni perché i comuni devono provvedere alla cura
della salute non solo delle persone umane, ma alla cura della
salute degli animali in funzione dell'importanza che ha il tutto
nei confronti dell'uomo in senso stretto.
È chiaro che il problema non è così facilmente risolvibile con
una semplice circolare da parte dell'Assessorato, di certo va
assunto l'onere da parte dei comuni, alcuni dei quali hanno già
protestato benevolmente chiedendoci come mai spetta a loro e la
risposta è che spetta a loro per questi motivi.
Va assunta questa cultura nuova del controllo delle colonie di
gatti sul territorio, cosa che alcuni comuni non fanno, questo va
detto; vi sono alcuni comuni che hanno dato disposizioni con
ordinanze del sindaco molto strette riguardo il tema dei cani
randagi e dei gatti, altri non se ne sono interessati e l'onere
viene preso sulle spalle direttamente dalle associazioni di
volontariato che sicuramente sono meritorie e che vanno aiutate, ma
nell'ambito della logica delle associazioni di volontariato e non
nell'ambito istituzionale del gattile che fa già quello che è
previsto dal punto c) dell'articolo 25 che ho citato prima, cioè la
sterilizzazione, la restituzione e il mantenimento nel gattile solo
nei casi in cui non possano esservi altre condizioni per la
restituzione ai proprietari e questi casi purtroppo aumentano,
questo è il vero problema, ma è un problema che va risolto a monte
e non a valle. Sicuramente dovremo tornare su questo argomento
perché non è pensabile che ci sia un disinteresse non dico totale,
ma forte da parte di certe amministrazioni comunali.
Président
La parole au Conseiller Curtaz.
Curtaz (PVA-cU)
Prendo atto della risposta dell'Assessore
che per certi versi è condivisibile laddove lamenta e invoca un
maggior coinvolgimento da parte dei comuni nella soluzione di
questo problema.
La mia interrogazione è stata proposta perché ci vengono da più
parti segnalazioni di un peggioramento complessivo di questo
servizio che l'Assessore ha tentato di smentire dando alcuni dati
relativi agli interventi di tipo medico-veterinario.
Una risposta che non ho sentito dall'Assessore e che in verità
era implicita nella mia interrogazione perché contenuta nelle
premesse, era capire se risponde al vero la notizia che il gattile
intenderebbe eliminare la fornitura del cibo che oggi viene
consegnato ai volontari per sfamare i gatti randagi. Su questo
punto l'Assessore non ha risposto, chiedo all'Assessore di fare
delle verifiche anche su questo punto ed eventualmente in sede più
riservata di darmi notizie in proposito.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK