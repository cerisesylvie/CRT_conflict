Consiglio Regionale della Valle d'Aosta - Oggetto del Consiglio n. 601 del 16 luglio 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 601 del 16 luglio 2014 - Resoconto
OGGETTO N. 601/XIV - Interpellanza: "Criticità riscontrate in
merito all'organizzazione dell'Aosta Sound Festival".
Presidente
- La parola al Consigliere Guichardaz.
Guichardaz (PD-SIN.VDA)
- Grazie Presidente.
Di cosa parla la nostra interpellanza? Parla di un evento
svoltosi recentemente nel capoluogo: l'
Aosta Sound Festival
.
Come si può leggere sul sito istituzionale, l'
Aosta Sound
Festival
è principalmente un appuntamento musicale che
coinvolge svariati gruppi nazionali ed internazionali che dura
diversi giorni e, precisamente, il 20, 21, 25, 27, 28 e 29 giugno
2014. L'evento è organizzato dalla 3 BITE, una società cooperativa
di Aosta che collabora attivamente con il Comune di Aosta. A titolo
informativo, questa società solo nel 2013 avrebbe percepito dal
Comune di Aosta oltre 170 mila euro tra affidamenti diretti e
procedure negoziate, senza previa pubblicazione.
Mi sono fatto fare dagli uffici una rapida ricerca tra le
determine, ma può darsi che ce ne siano addirittura delle altre. Ho
reperito la determina del 2013 relativa all'evento di cui tratta
l'interpellanza e da cui risulta che l'anno scorso il Comune di
Aosta avrebbe stanziato 130 mila euro a titolo di contributo per
l'organizzazione dell'
Aosta Sound Festival
. La determina di
quest'anno non è reperibile su internet, o perlomeno non l'ho
trovata, ma, da una lettura della delibera regionale con cui la
Giunta contribuisce all'evento, risulterebbe che il Comune di Aosta
avrebbe stanziato per quest'anno a titolo di contributo 100 mila
euro. Cito il dato in quanto la 3 BITE ha precisato nelle sue
comunicazioni all'Assessorato dell'istruzione - e presumo anche
alla Presidenza del Consiglio -, all'atto della richiesta di
ulteriori contributi, di aver ricevuto dal Comune di Aosta appunto
100 mila euro per le giornate del 20, 21, 27 e 28 giugno e avrebbe
invece ottenuto dal Consiglio regionale, quando il Presidente era
ancora la collega Emily Rini, 46 mila euro. Mentre dalla Giunta, su
proposta sempre della collega Emily Rini, ma nella sua nuova veste
di Assessore all'istruzione e cultura, un paio di settimane dopo,
altri 13 mila euro per la realizzazione delle iniziative del 25 e
del 29 giugno: il concerto di Luca Carboni appunto il 25 e l'evento
celebrativo della figura di Nelson Mandela il 29 giugno, con
annessa conferenza alla Cittadella dal titolo: "Dal confronto
all'incontro. Economia, religione, cultura, gastronomia. Il ruolo
della donna nei processi migratori", più un concerto di alcuni
artisti partecipanti al progetto
Rezophonic
finalizzato - si
legge sul sito -
"
alla sensibilizzazione sul tema
dell'acqua e degli sprechi"
, insomma un
pot-pourri
di
musica, sociale, gastronomia, interculturalità, ambiente, religione
e economia, tanto per non farci mancare nulla, concentrato tutto in
mezza giornata.
In sintesi quindi l'evento è stato in parte finanziato dal
Comune di Aosta appunto con 100 mila euro, ma con una parte
rilevante anche dal Consiglio regionale: 46 mila euro e
dall'Assessorato dell'istruzione e cultura con 13 mila euro e tutto
ciò senza considerare che lo stadio Puchoz, il luogo dove si svolge
la gran parte degli eventi, viene ceduto, se le condizioni sono le
medesime del 2013 - poi magari quest'anno sono cambiate, ma io ho
trovato solo il contratto dell'anno scorso - dal Comune di Aosta
agli organizzatori con tanto di palco montato e smontato a carico
del Comune: sedie, gazebo, transenne, insomma, quasi 160 mila euro
di contributi pubblici, di soldi nostri, cioè di soldi dei
cittadini tanto per capirci, più introiti a favore degli
organizzatori da sponsor, da gadget, da servizi di bar,
ristorazione e soprattutto più altri introiti derivanti dai
biglietti di entrata previsti per alcuni eventi, in media sono 15
euro a biglietto. Bene, a fronte di un tale impegno economico per
una manifestazione sicuramente di richiamo, questa società, la 3
BITE, il cui Presidente responsabile, il Signor Marques Cesare
Raffaele Renato, persona nota anche per essere nel Consiglio di
amministrazione, se non addirittura Presidente, o non so che
cosa...è referente della Cooperativa Leone Rosso, per intenderci,
quella giovanissima cooperativa che nel giro di poco meno di tre
anni ha acquisito la gestione di vari asili-nido nel comune di
Aosta, il centro polivalente per anziani, il diurno, la casa
famiglia, l'assistenza di quartiere, il servizio di fornitura
pasti, sempre nel comune di Aosta, e da poco pure la gestione dei
centri ludico-sportivi, cioè i centri estivi ancora nel comune di
Aosta, evidentemente sono bravissimi.
Bene, dicevo che, a fronte di un tale impegno economico
pubblico, ci saremmo aspettati che al contributo importante, anzi
direi fondamentale, delle istituzioni comunali e regionali fosse
dato un po' più di risalto, magari con un accenno, non diciamo
tanto, al ruolo che hanno giocato Comune e Regione, invece si
vedono tre striminziti loghi: uno della Regione, uno del Consiglio
regionale, uno del Comune di Aosta, messi a margine del logo ben
più grande del festival...e con lo stesso risalto dato al logo
della Heineken, la quale Heineken è un'azienda che è stata citata
quale importante sponsor; ora, non sono stati citati né il Comune,
né la Regione, né il Consiglio regionale, ma viene citata la
Heineken per il suo importantissimo ruolo quale importante sponsor.
Ho cercato di capire, scorrendo le pagine del sito dell'
Aosta
Sound Festival
, quale sia stato il ruolo delle tre istituzioni
nell'evento, quali le motivazioni di un intervento pubblico così
importante, ma assolutamente niente, non un cenno, nemmeno un
ringraziamento di rito, non dico ai Consiglieri, ma quanto meno
alla Presidenza della Giunta e del Consiglio regionale, non un
riferimento a questa
partnership
pubblica e privata, senza
la quale l'
Aosta Sound Festival
non sarebbe neppure nato.
Non vogliamo fare quelli che pretendono la citazione in pompa magna
delle istituzioni che rappresentiamo, neppure ci interessano gli
inviti ai concerti o agli eventi musicali, ma fa un po' specie che
questa società, la 3 BITE, che, per la cronaca, è la stessa che ha
percepito dal Consiglio regionale, cioè, scusate, dalla Presidenza
del Consiglio regionale, per il
service
audio e video
dell'organizzazione de
La donna dell'anno
46 mila euro, più
15 mila euro percepiti dal Signor Bertucco per la direzione
artistica, senza gare, ovviamente con l'affidamento diretto, quindi
parliamo di 60 mila euro percepiti...è quindi una società che
evidentemente è ben introdotta o lavora stupendamente.
Dicevo, fa un po' specie che la 3 BITE non senta il dovere di
mettere in risalto questa collaborazione così stretta con le
istituzioni locali e regionali che i nostri Amministratori comunali
e regionali hanno voluto sostenere con forza e con le cifre che
appunto vi ho detto: 160 mila euro. Pensate, giusto per fare un
confronto, che per tutte le attività espositive della nostra
regione, per le mostre gratuite, per le mostre a pagamento sono
stati stanziati sino a questo momento poco più di 200 mila euro,
così avete una misura per capire quanto vale la parte, diciamo, di
intrattenimento musicale,
electro dance
, perché qua
prevaleva
l'electro dance
... Certamente non era dovuto
l'invito agli appuntamenti musicali, ma l'evento del 29 giugno,
oltre al
Mandela Day
, prevedeva un convegno sul ruolo della
donna nei processi migratori e sul problema dell'approvvigionamento
dell'acqua in Africa, quindi argomenti di grosso spessore, che
sicuramente sarebbero interessati a me per primo, ma credo anche
alla collega Fontana, ai colleghi che avrebbero voluto assistere
probabilmente ad un importantissimo convegno, ad una tavola
rotonda, che mi hanno detto essere stata strapartecipata, c'erano
non so quante persone...magari poi l'Assessore Rini me lo dirà.
Evento che è stato finanziato dalla Regione, dal Consiglio, ripeto,
con quelle cifre che vi abbiamo detto, con motivazioni di ordine
culturale, sociale e divulgativo. Avrebbe - secondo noi, per carità
- dovuto essere oggetto di una maggiore pubblicità tra le
istituzioni, di un maggior coinvolgimento delle istituzioni stesse.
Mi piacerebbe poi capire quali sono le autorità che, secondo il
programma presente sul sito, avrebbero dovuto aprire la tavola
rotonda sul ruolo della donna nei processi migratori, visto che
nessuno di noi qua dentro ha ricevuto l'invito. Mi sono premurato
di chiedere all'Ufficio del cerimoniale, agli uffici del Consiglio
regionale, ma nessuno di noi ha ricevuto questa...e, quindi,
evidentemente le autorità saranno altre.
Avrebbe dovuto essere oggetto, sempre secondo noi, anche di una
maggior pubblicità tra la cittadinanza e io ho provato a chiedere
in giro quanta gente ne fosse informata, a cominciare dai colleghi
del Consiglio regionale, ho fatto un po' il giro di tutta la
minoranza, beh, non uno sapeva né che esisteva questo, diciamo,
inserimento culturale, sociale, enogastronomico, transculturale
all'interno di questo festival, né tanto meno sapevano che
esisteva, diciamo, il
Mandela Day
o questi altri
appuntamenti che ci hanno veramente fatto crescere dal punto di
vista culturale.
Crediamo che ogni tipo di intervento operato con soldi pubblici
debba essere ragionato, ma soprattutto che debbano essere chiare le
motivazioni e soprattutto le ricadute di carattere culturale,
sociale, economico che tali contributi pubblici - e ripeto
"pubblici" -, e qua concludo, Presidente, dovrebbero generare. È
importante, secondo noi, che ogni euro pubblico speso debba essere
speso con oculatezza e prevedendo le opportune verifiche
sull'efficacia dell'investimento, altrimenti si tratta di regalìe
che non fanno che distrarre risorse da capitoli importanti, anzi
fondamentali per la nostra economia. Grazie.
Presidente
- Grazie collega Guichardaz. La parola
all'Assessore Rini.
Rini (UV)
- Merci Monsieur le Président.
Come giustamente ricordava il collega Guichardaz,
l'organizzazione dell'evento ha avuto il sostegno del Comune di
Aosta, del Consiglio regionale e dell'Assessorato dell'istruzione e
cultura. Considerata la necessità di semplificare la complessità
burocratica, derivata proprio dalla doppia gestione dei rapporti di
natura finanziaria tra il soggetto organizzatore e i due Enti
regionali - quindi tralasciando la parte, naturalmente, del Comune,
ma quella del Consiglio e della Giunta - e soprattutto accresciuta
anche dal fatto che le due strutture organizzative impiegano
differenti procedure gestionali, si è convenuto tra le strutture
organizzative medesime, con il criterio della prevalenza, di
affidare ad un solo soggetto la gestione dei rapporti e dei
controlli sull'iniziativa
Aosta Sound Festival
. In tal senso
è stato dunque formalizzato, con lettera protocollo n. 3361 in data
11 giugno 2014, il mandato alla struttura Commissioni consiliari e
attività culturali del Consiglio regionale di delega dell'onore di
affido e della gestione dell'iniziativa in argomento. Nel caso
specifico la struttura organizzativa del Consiglio regionale ha
inviato una comunicazione di conferma della collaborazione all'ente
organizzatore, con la quale è stato richiesto che tutto il
materiale promozionale recasse i loghi in posizione graficamente
visibile, cosa che peraltro viene fatta con tutte le iniziative
organizzate dal Consiglio e dall'amministrazione pubblica. In
merito a ciò, risulta che l'ente organizzatore abbia provveduto,
come anche lei ricordava, a tale adempimento. Non è tuttavia nella
consuetudine delle procedure di entrambe le strutture organizzative
chiedere che nelle comunicazioni sia particolarmente ed
esplicitamente evidenziato il contributo al concorso finanziario
dell'Amministrazione, poi non possiamo che condividere con lei,
collega Guichardaz, l'auspicio che, quando il contributo c'è - ed è
anche sostanzioso -, questo venga riconosciuto anche in maniera
pubblica.
Per quanto riguarda il punto 2, il rapporto di natura
contrattuale con l'organizzazione dell'
Aosta Sound Festival
prevede l'affidamento di un servizio predeterminato per un
controvalore di forfait predefinito. Ogni eventuale variazione in
più nei costi organizzativi rimane pertanto a carico
dell'organizzazione, di conseguenza, tale modalità di affido non
prevede la rendicontazione.
Per quanto riguarda il punto 3, per quanto l'Assessorato non
abbia titolo diretto a rispondere a questi quesiti, posso però
riferirle quelle che sono le informazioni acquisite. Non risulta
che per l'iniziativa sia stato prodotto alcun invito formale,
rimandando la promozione dell'evento in larga misura soprattutto
agli ormai diffusissimi sistemi di comunicazione
dell'
information technology
, quindi dei
social
network
e via dicendo.
Punto 4: laddove si concretizzano eventuali violazioni, le
strutture organizzative necessariamente formulano contestazioni con
possibili ridefinizioni degli oneri. In ogni caso, anche per quello
che ho poc'anzi ricordato, non risulta nel caso considerato che vi
siano state violazioni delle clausole contrattuali che richiedano
l'avvio di contestazioni con possibile ridefinizione degli oneri
stabiliti.
In conclusione, riprendendo l'osservazione che giustamente
faceva il collega Guichardaz sul
Mandela Day
, i
rappresentanti del Consiglio regionale erano stati chiamati alla
tavola rotonda, allora nella mia persona di Presidente del
Consiglio, poi, ovviamente, le vicissitudini anche politiche hanno
anche cambiato il quadro degli impegni, ma la richiesta di un
attimo formativo e culturale era nato in seno all'Ufficio di
Presidenza, che aveva chiesto proprio che all'interno di un evento,
se vogliamo anche più leggero, dalle forti ricadute, perché ricordo
che i numeri di quest'anno dell'
Aosta Sound Festival
sono
numeri importanti, hanno riscosso anche un successo nel pubblico e
nei valdostani...avevamo esplicitamente chiesto in seno all'Ufficio
di Presidenza che a questo fosse affiancato anche un momento più
culturale e quindi era stato anche progettato e prospettato questo
momento di confronto. Come dicevo prima, non sono stati inviati
inviti cartacei, ma solamente con mezzi telematici. Grazie.
Presidente
- La parola al collega Guichardaz.
Guichardaz (PD-SIN.VDA)
- Bene, grazie Assessore per la
risposta.
I fatti rimangono sostanzialmente quelli che ho cercato di
spiegare in premessa, ovvero le istituzioni pubbliche, Comune in
testa, ma con un contributo non indifferente, abbiamo detto di
quasi 60 mila euro, hanno finanziato un avvenimento, un evento di
sicura rilevanza, diciamo...adesso io non saprei come
chiamarla...
(interruzione dell'Assessore Fosson, fuori microfono)
...sì, di sicura rilevanza culturale, mi suggerisce l'Assessore
Fosson, ma, diciamo, non si è preteso né che l'ente pagatore...che
ricordo non è un ente, cioè il contributo dato dal Comune, dalla
Regione e dal Consiglio è il contributo che permette a questa
manifestazione di funzionare, senza le infrastrutture date
gratuitamente...il Comune gli smonta pure i palchi, le 500 sedie,
si occupa, diciamo, di direzionare il traffico durante...senza il
contributo delle istituzioni, questi Signori - che ripeto essere
oramai diventati, praticamente, non dico i monopolisti di questo
tipo di servizi...- non potrebbero mai fare l'
Aosta Sound
Festival
. Allora se un'istituzione pubblica distrae 60 mila
euro, più 100 mila il Comune...ma il Comune se la vedrà poi per
conto proprio, anche se, voglio dire, la Regione poi entra
all'interno delle finanze dei Comuni attraverso le verifiche sul
mantenimento dei Patti di stabilità e sappiamo che il Comune di
Aosta non è che abbia fatto un gran figurone con il proprio
bilancio in quest'ultima tornata... Beh, io penso che sia doveroso
che le istituzioni pretendano da queste persone una verifica: sia
una verifica in ordine alle ricadute di manifestazioni come queste,
che possono essere sicuramente aiutate, ma non sostenute,
praticamente, in maniera totale, perché, se andiamo a guardare la
delibera della Presidenza del Consiglio, quelle sono le cifre dei
costi...poi la Presidenza del Consiglio e l'Assessorato hanno
partecipato magari limando leggermente qualche 1.000, 2.000 euro
rispetto al preventivo che è stato dato.
Il fatto di non pretendere poi una rendicontazione per cifre
così alte, beh, io trovo che sia una follia, quando la
rendicontazione oramai viene richiesta per qualsiasi tipo di
procedimento in cui vi sono dei contributi pubblici. La
rendicontazione è necessaria per capire intanto se gli introiti
sono tali da poter nell'anno successivo eventualmente diminuire il
contributo, perché ho letto anch'io che questa manifestazione ha
avuto un richiamo importantissimo, si parla - dicono sul sito - di
15 mila presenze, eccetera. Beh, facciamo il calcolo di che cosa
significa tra gadget, servizi di ristorazione e ricadute, diciamo,
sui biglietti di entrata e via dicendo, mi sembra sia il sesto anno
o il quinto anno che si finanzia in maniera così massiccia una
manifestazione...beh, credo che questa possa cominciare a pensare
di camminare con le proprie gambe e magari questi soldi - che ne
so? - li giriamo su capitoli un po' meno, diciamo, danzanti, ma
capitoli che oggi spesso e volentieri risultano insufficienti, non
so...parliamo del sociale o di manifestazioni che abbiano davvero
una ricaduta e una risonanza di tipo culturale.
Rispetto alla questione dell'invito, all'
information
technology
, beh, scusate, io non sto tutti i giorni ad entrare
nel sito dell'
Aosta Sound Festival
per cercare di capire
qual è il programma e dove eventualmente io possa andare ad
infilarmi per accrescere il mio livello culturale, il mio livello
di sensibilità transculturale, eccetera. Sono eventi che, nel
momento in cui sono totalmente finanziati dal Consiglio o dagli
enti pubblici, richiedono e devono richiedere per forza di cose
un'adeguata sensibilizzazione, anche perché il Consiglio regionale
ha, secondo me, un dovere di controllo e di vigilanza su questi
eventi, perché io ho provato a farmi dire quanta gente c'era al
Mandela Day
e l'Assessore lo saprà meglio di me che non ha
avuto questa risonanza, cioè la gente non si spingeva per poter
entrare, è stato un evento che ha avuto un'adesione piuttosto
bassina. Adesso io non so se probabilmente ha stuzzicato un po' di
più la parte relativa ai banchetti preparati dalle associazioni
delle donne migranti, anche quello era un aspetto che, secondo me,
andava valorizzato. C'erano una serie di associazioni di donne
provenienti da varie nazionalità, che in quel contesto lì hanno
comunque dato un colore, hanno dato un aspetto anche di tipo
culturale alla manifestazione. Io penso che dall'anno prossimo non
sia più possibile fare ed accettare che delle manifestazioni siano
sponsorizzate, che vi sia una totale contribuzione delle stesse
senza che vi sia un'opportuna verifica. Grazie.
Presidente
- Grazie collega Guichardaz. Punto 22
all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK