Consiglio Regionale della Valle d'Aosta - Oggetto del Consiglio n. 2562 del 26 luglio 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2562 del 26 luglio 2012 - Resoconto
OGGETTO N. 2562/XIII - Disegno di legge: "Modificazioni alla
legge regionale 1° aprile 2004, n. 3 (Nuova disciplina degli
interventi a favore dello sport)".
Articolo 1
(Modificazioni all'articolo 4)
1. Al comma 1 dell'articolo 4 della legge regionale 1° aprile
2004, n. 3 (Nuova disciplina degli interventi a favore dello
sport), dopo le parole: "affiliate ad una FSN" sono inserite le
seguenti: "e riconosciute ai fini sportivi dal CONI".
2. Dopo il comma 8 dell'articolo 4 della l.r. 3/2004, è
aggiunto il seguente:
"8bis. Con riferimento all'attività sportiva degli atleti
diversamente abili e dei rispettivi enti di appartenenza, i
contributi di cui all'articolo 3 sono sostituiti dalle specifiche
provvidenze di cui all'articolo 8bis.".
Articolo 2
(Modificazioni all'articolo 5)
1. La lettera a) del comma 1 dell'articolo 5 della l.r.
3/2004 è sostituita dalla seguente:
"a) 31 luglio, con riferimento ai contributi di cui
all'articolo 3, comma 1, lettera a);".
2. Al comma 2 dell'articolo 5 della l.r. 3/2004, le parole:
"entro il 31 luglio" sono sostituite dalle seguenti: "entro il 30
settembre".
Articolo 3
(Modificazioni all'articolo 6)
1. Il comma 5 dell'articolo 6 della l.r. 3/2004 è sostituito
dal seguente:
"5. Nell'individuazione dei criteri per la definizione dei
piani di riparto concernenti i contributi di cui all'articolo 3,
comma 1, lettera c), la Giunta regionale tiene conto dei seguenti
elementi:
a) spese sostenute da ogni EPS e da società o associazioni ad
essi affiliate e riconosciute ai fini sportivi dal CONI, riferite
all'utilizzo di impianti e infrastrutture sportivi non gestiti
direttamente;
b) attribuzione al CAI Valle d'Aosta di un contributo fisso
forfetario pari al 7 per cento dello stanziamento annuo complessivo
per la concessione dei contributi medesimi.".
2. Al comma 8bis dell'articolo 6 della l.r. 3/2004, le
parole: "5, lettera a)," sono soppresse.
Articolo 4
(Modificazioni all'articolo 8)
1. Alla lettera a) del comma 1 dell'articolo 8 della l.r.
3/2004, le parole: ", e alle spese di investimento in attrezzature,
ancorché individuali, necessarie alla pratica sportiva dei
diversamente abili, fino ad un massimo del 40 per cento" sono
soppresse.
2. Il comma 3 dell'articolo 8 della l.r. 3/2004 è sostituito
dal seguente:
"3. Ogni società o associazione sportiva può presentare
annualmente domanda di contributo limitatamente all'acquisto di uno
degli automezzi di cui al comma 1, lettera c).".
3. Al comma 4 dell'articolo 8 della l.r. 3/2004, le parole:
"entro il 31 dicembre" sono sostituite dalle seguenti: "entro il 31
gennaio".
Articolo 5
(Inserimento della sezione Ibis del capo II)
1. Dopo la sezione I del capo II è inserita la
seguente:
"SEZIONE IBIS
ATTIVITÀ SPORTIVA DEGLI ATLETI DIVERSAMENTE ABILI
Articolo 8bis
(Contributi regionali)
1. Per le finalità di cui all'articolo 1, comma 1, lettera
g), la Regione incentiva e sostiene l'attività sportiva degli
atleti diversamente abili nell'ambito degli organismi sportivi di
appartenenza mediante la concessione di un contributo forfetario a
favore della delegazione regionale Valle d'Aosta del Comitato
italiano paralimpico (CIP), di seguito denominata delegazione,
comunque non superiore al disavanzo del bilancio consuntivo
relativo all'anno cui si riferisce il contributo, approvato dai
competenti organi statutari.
2. Il contributo è concesso esclusivamente con riferimento
agli oneri di gestione della delegazione e all'attività di
promozione e gestione dell'attività sportiva dei soggetti
diversamente abili svolta direttamente dalla medesima ovvero da
organismi o enti sportivi riconosciuti dal CIP, costituiti ed
operanti in Valle d'Aosta.
3. Il contributo è concesso annualmente, entro i limiti degli
stanziamenti previsti dal bilancio regionale, con deliberazione
della Giunta regionale, entro novanta giorni dalla scadenza del
termine di cui al comma 4.
4. La domanda è presentata alla struttura competente, a pena
di decadenza, entro il 31 gennaio di ogni anno, corredata di una
relazione illustrante l'attività programmata e del bilancio
preventivo, approvato dai competenti organi statutari.
5. Alla liquidazione del contributo si provvede in due
soluzioni, con le seguenti modalità:
a) in acconto, fino ad un massimo del 60 per cento;
b) a saldo, previa presentazione del bilancio consuntivo,
approvato dai competenti organi statutari, e di una relazione
illustrante l'attività svolta nell'anno cui si riferisce il
contributo.
6. La Giunta regionale è autorizzata a definire eventuali
ulteriori criteri e modalità per la concessione dei contributi di
cui al presente articolo.".
Articolo 6
(Modificazione all'articolo 10)
1. Al comma 2 dell'articolo 10 della l.r. 3/2004, le parole:
"entro il 31 dicembre" sono sostituite dalle seguenti: "entro il 31
gennaio".
Articolo 7
(Modificazione all'articolo 12)
1. Al comma 1 dell'articolo 12 della l.r. 3/2004, le parole:
"entro il 31 dicembre" sono sostituite dalle seguenti: "entro il 31
gennaio".
Articolo 8
(Modificazione all'articolo 13)
1. Al comma 3 dell'articolo 13 della l.r. 3/2004, le parole:
"entro il 31 dicembre" sono sostituite dalle seguenti: "entro il 31
gennaio".
Articolo 9
(Modificazione all'articolo 14)
1. Al comma 3 dell'articolo 14 della l.r. 3/2004, le parole:
"entro il 31 dicembre" sono sostituite dalle seguenti: "entro il 31
gennaio".
Articolo 10
(Modificazione all'articolo 20)
1. Al comma 2 dell'articolo 20 della l.r. 3/2004, dopo le
parole: "del rapporto di sponsorizzazione" sono aggiunte le
seguenti: ", ivi compresi quelli specificatamente riferiti agli
atleti diversamente abili".
Articolo 11
(Modificazione all'articolo 22)
1. Al comma 3 dell'articolo 22 della l.r. 3/2004, dopo le
parole: "conferenze stampa e premiazioni" sono aggiunte le
seguenti: ", fatte salve le eventuali limitazioni imposte
all'atleta sponsorizzato dai regolamenti federali nazionali o
internazionali ovvero dalla società sportiva di
appartenenza".
Articolo 12
(Modificazione all'articolo 25)
1. Al comma 1 dell'articolo 25 della l.r. 3/2004, le parole:
"e nelle spedizioni di alto livello tecnico, con particolare
riferimento a quelle alpinistiche" sono sostituite dalle seguenti:
"e nelle spedizioni alpinistiche di alto livello tecnico".
Articolo 13
(Modificazione all'articolo 26)
1. Il comma 2 dell'articolo 26 della l.r. 3/2004 è sostituito
dal seguente:
"2. La Giunta regionale individua, con propria deliberazione,
le spese ammissibili e definisce i criteri e le modalità di
concessione dei contributi, tenuto conto del rilievo tecnico e
turistico-promozionale degli eventi considerati.".
Articolo 14
(Modificazioni all'articolo 27)
1. Alla lettera a) del comma 2 dell'articolo 27 della l.r.
3/2004, le parole: "30 aprile" sono sostituite dalle seguenti: "31
gennaio".
2. Dopo la lettera a) del comma 2 dell'articolo 27 della l.r.
3/2004, è inserita la seguente:
"abis) 2 gennaio, per le iniziative programmate nel periodo
compreso tra il 1° febbraio e il 30 aprile successivi;".
Articolo 15
(Modificazione all'articolo 28)
1. Al comma 1 dell'articolo 28 della l.r. 3/2004, dopo le
parole: "della manifestazione" sono aggiunte le seguenti: ", entro
novanta giorni dalla scadenza dei termini di cui all'articolo 27,
comma 2.".
Articolo 16
(Disposizioni transitorie)
1. Fatto salvo quanto previsto al comma 2, le disposizioni di
cui alla presente legge si applicano a decorrere dal 1° gennaio
2013.
2. L'articolo 6, comma 5, della l.r. 3/2004, come sostituito
dall'articolo 3, comma 1, della presente legge, si applica a
decorrere dalla ripartizione, per l'anno 2012, dei contributi a
favore degli EPS e delle sezioni del CAI Valle d'Aosta, sulla base
delle domande presentate, a norma dell'articolo 5, comma 1, lettera
c), della l.r. 3/2004, entro il 30 settembre 2012.
Articolo 17
(Abrogazioni)
1. Sono abrogate le seguenti disposizioni della l.r.
3/2004:
a) la lettera b) del comma 1 dell'articolo 5;
b) la lettera f) del comma 3 dell'articolo 6;
c) il comma 4 dell'articolo 6;
d) il comma 2 dell'articolo 8.
2. È, inoltre, abrogato il comma 2 dell'articolo 34 della
legge regionale 29 marzo 2007, n. 4.
Articolo 18
(Disposizioni finanziarie)
1. L'onere complessivo derivante dall'applicazione
dell'articolo 8bis della l.r. 3/2004, come introdotto dall'articolo
5 della presente legge, è determinato in annui euro 30.000 a
decorrere dall'anno 2013.
2. L'onere di cui al comma 1 trova copertura nello stato di
previsione della spesa del bilancio di previsione della Regione per
il triennio 2012/2014 nell'UPB 1.7.4.10. (Interventi correnti nel
settore dello sport) e al suo finanziamento si provvede con le
risorse iscritte nella medesima UPB.
3. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di
bilancio, le occorrenti variazioni di bilancio.
Presidente
- La parola al relatore, la Consigliera
Segretaria Emily Rini.
Rini (UV)
- Merci M. le Président.
Le projet de loi qui est soumis à notre attention apporte des
modifications à la loi régionale en matière de mesures de promotion
des sports dans le but de résoudre les problèmes inhérents à
l'application de ladite loi, qui se sont présentés depuis
l'approbation de cette dernière. Les points les plus importants
concernés par ces modifications sont les suivants: le choix des
critères de définition des plans de répartition des financements en
faveur des établissements de promotion des sports (les EPS), la
réglementation des aides régionales destinées à soutenir les
activités sportives pratiquées par des athlètes porteurs
d'handicap.
Pour ce qui est du premier point, les critères fixés par la loi
actuelle pour définir les modalités de répartition des financements
annuels en faveur des EPS se sont relevés trop analytiques et
difficiles à évaluer tant pour les établissements concernés que
pour les services régionaux chargés d'instruire les dossiers des
demandes de financement. Dans une optique de simplification des
démarches liées à l'octroi des aides notamment, et surtout pour les
organismes bénéficiaires, et compte tenu du montant limité des
ressources financières destinées globalement aux EPS, nous avons
jugé opportun de revoir intégralement le mécanisme complexe
d'attribution des aides et de fixer comme critère unique le montant
des dépenses soutenues chaque année par les EPS qui
œuvrent en Vallée d'Aoste et aussi par les
associations ou sociétés sportives affiliées à celles-ci, aux fins
de l'utilisation des installations et des infrastructures sportives
qu'ils ne gèrent pas directement, à l'exception de l'aide
forfaitaire attribuée au CAI Vallée d'Aoste, qui s'élève à 7 pour
cent du total des aides annuelles prévues pour les EPS.
Gli adempimenti in capo agli enti beneficiari per la fruizione
delle provvidenze regionali vengono in tal modo considerevolmente
alleggeriti e nel contempo semplificati; alle rispettive domande di
contributo gli enti di promozione sportiva saranno infatti tenuti,
in conseguenza alla modifica in discussione, ad allegare i soli
giustificativi di spesa derivanti dall'affitto delle infrastrutture
utilizzate nell'anno per lo svolgimento dell'attività amatoriale di
promozione dello sport sul territorio regionale. Ciò in
sostituzione della ben più ponderosa documentazione giustificativa
sinora richiesta, attestante lo svolgimento e le caratteristiche di
tutte le iniziative attuate nel periodo di riferimento.
Per quanto riguarda il secondo aspetto, va rilevato che già il
legislatore regionale del 2004 aveva manifestato attenzione nei
confronti dell'attività sportiva dei soggetti diversamente abili,
prevedendo forme e strumenti di sostegno sostanzialmente analoghi a
quelli previsti con riferimento all'attività svolta dalla
generalità degli atleti. Detta impostazione si è rivelata tuttavia
nel tempo non idonea ad offrire un efficace sostegno a favore di
un'attività che inevitabilmente presenta caratteristiche ed
esigenze del tutto particolari e peculiari. Le modifiche previste
dal disegno di legge intendono offrire al mondo dello sport dei
diversamente abili, rappresentato al suo vertice istituzionale ed
organizzativo dalla delegazione Valle d'Aosta del Comitato italiano
paralimpico, uno strumento di sostegno specifico e flessibile,
destinato a supportare gli oneri sostenuti dalla delegazione e da
tutti gli enti che ad essa comunque fanno riferimento, costituiti
ed operanti in ambito regionale, per lo svolgimento di tutte le
attività ed iniziative di promozione e sviluppo dell'attività
sportiva presso i soggetti diversamente abili, realizzate
nell'ambito dei rispettivi scopi istituzionali.
Ulteriori disposizioni contenute nel disegno di legge riguardano
la modifica dei termini per la presentazione delle istanze riferite
ad alcune tipologie di contributo, funzionali in taluni casi, come
per i contributi ordinari, ad eliminare l'attuale eccessiva
concentrazione dei relativi bandi in funzione di una migliore e più
celere gestione delle attività istruttorie poste a carico degli
uffici competenti ed in altri a meglio conformarle a principi di
contabilità regionale in materia di competenza di bilancio.
Infine il disegno di legge precisa il contenuto di alcune
disposizioni della legge n. 3/2004 in materia di sponsorizzazioni
di atleti e prevede la limitazione dell'ambito applicativo delle
provvidenze per le spedizioni di elevato contenuto tecnico in
continenti extra europei, di cui al Capo V della legge, alle sole
spedizioni di tipo alpinistico maggiormente idonee ad assicurare
quell'effetto promozionale dell'immagine turistica regionale posto
a fondamento della concessione dei contributi di cui trattasi.
Concludo esprimendo tutta la mia soddisfazione, oltre che per il
merito, quindi per il contenuto del presente disegno di legge,
anche per il metodo con il quale si è proceduto alla stesura dello
stesso. Per questo mi sento di dover ringraziare il Governo
regionale, in particolare l'Assessore Marguerettaz, per aver
coinvolto ampiamente tutti i soggetti interessati dal presente
disegno di legge nella fase di stesura dello stesso, recependone
suggerimenti e suggestioni. Questo
modus operandi
è stato
fortemente apprezzato dagli stessi soggetti coinvolti, così come è
emerso durante le audizioni svolte in seno alla V Commissione, ove
tutti i soggetti auditi si sono detti più che favorevoli ed
ampiamente soddisfatti dal presente disegno di legge.
Presidente
- Dichiaro aperta la discussione generale.
La parola alla Consigliera Patrizia Morelli.
Morelli (ALPE)
- Merci M. le Président.
Nous avons déjà eu maintes fois l'occasion de souligner la
valeur que nous attribuons à la pratique sportive, notamment au
sport amateur dont il est question dans ce projet de loi, car il
est le moyen par lequel les jeunes - et non seulement - peuvent
cultiver une passion qui souvent est née à l'école. En passant je
rappelle comme c'est surtout l'école qui fait découvrir à la
généralité des jeunes les différentes disciplines sportives et que
par la suite c'est le sport amateur qui donne la possibilité de
poursuivre dans un parcours sportif, qui parfois va aboutir même à
une véritable carrière professionnelle, mais qui pour la plupart
constitue un moment de socialisation, de croissance personnelle, de
formation et d'éducation. Nous sommes tous conscients du fait que
l'activité sportive peut contribuer de manière importante au
développement physique et psychique de la personne, car elle peut
favoriser l'adoption de systèmes de vie plus corrects ayant des
bénéfices même sur la santé.
Il ne faut pas non plus oublier la valeur sociale du sport pour
les jeunes, mais non seulement, pour les adultes, pour les
personnes âgées, pour les handicapés, dont il est question dans le
projet de loi et pour cette attention particulière qui a été
appréciée par les représentants des associations sportives
regroupant les handicapés, attention que nous partageons également.
Le projet de loi va modifier la loi n° 3/2004, qui établit les
instruments financiers à soutien de l'activité des associations de
promotion sportive. Les modifications vont dans le sens de la
simplification des critères d'assignation, ce qui devrait
déterminer: d'une part, une phase d'instruction plus légère et,
d'autre part, une contraction des temps d'attente de la part des
associations sportives.
Les auditions des représentants que nous avons pu joindre en
commission nous ont rapporté l'adhésion au contenu de ce projet,
tout en nous témoignant aussi les difficultés auxquelles le secteur
sportif amateur est confronté, car, comme nous l'a rappelé le
Président de l'ASIVA, le moment de crise a déterminé l'abandon de
la part d'un certain nombre de
sponsor
, ce qui signifie pour
les associations sportives une augmentation des difficultés de type
économique.
Un autre aspect, qui nous a été signalé par des associations
avec lesquelles nous nous sommes rapportés, concerne la
possibilité...que l'on aurait pu adopter pour améliorer
ultérieurement le mécanisme de l'allocation des contributions...par
exemple, en introduisant un système basé sur l'autocertification,
système qui pourrait être contrôlé sur base d'échantillons et qui
pourrait prévoir des sanctions même sévères contre les fausses
déclarations. Ce sont des réflexions que nous avons eues après la
discussion en commission et que nous n'avons pas pu exprimer en
phase de discussion en commission. Nous tenons tout de même à vous
en faire part, Assesseur, puisque ce sera la Junte régionale qui
ira définir par une délibération les critères et donc l'on pourra
tenir compte aussi de cette suggestion.
Globalement notre évaluation de cette loi est sans doute
positive.
Presidente
- La parola al Consigliere Donzel.
Donzel (PD)
- Grazie Presidente.
Cuore pulsante di questo disegno di legge è certamente
l'articolo 5, il fatto che con il cosiddetto "articolo 8bis" si
introduca nell'ambito di un'importante legge sullo sport un
finanziamento ad hoc per i diversamente abili è segno di una
sensibilità che, quando si entra nel mondo sportivo, si manifesta
forse in modo più forte di quanto non si manifesti all'interno
della società. È per questo che soprattutto per le importanti
risorse economiche che mette in campo nel complesso tale disegno di
legge, per i disabili siamo ad un primo passo, si parla di 30.000
euro...è segno di una testimonianza di una sensibilità in questo
settore, che va riconosciuta all'Amministrazione regionale e che è
importante sotto moltissimi aspetti, perché l'attività sportiva,
soprattutto da parte dei giovani e poi a seguire per tutte le età,
è un elemento di qualità dello sviluppo non solo fisico, ma anche
etico, morale, della capacità dell'essere parte di una società
delle nuove generazioni.
Come abbiamo avuto modo in commissione di confrontarci con i
rappresentanti dello sport, anche con l'Assessore abbiamo sempre
ribadito l'attenzione che va data in questo settore alla promozione
della disciplina sportiva fra i giovani e i rappresentanti del CONI
hanno mostrato come quella sia statutariamente la prassi normale
delle loro attività. Certo non è un'attività semplice da portare
avanti, perché nello stesso tempo, affinché dei giovani si
avvicinino allo sport, serve anche promuovere qualche risultato
sportivo di pregio. Sappiamo che, se abbiamo uno sciatore che fa un
grande risultato, al di là dell'immagine positiva per la Regione,
avremo tanti ragazzini che vogliono provare a mettere gli sci. Se
abbiamo un atleta che fa un risultato in bicicletta, sappiamo che
tanti ragazzini vorranno provare a fare la bicicletta. Vi è quindi
una connessione fra la prestazione sportiva del campione e lo
sviluppo della disciplina e l'attrattività che quella disciplina
ha.
Un altro elemento positivo del disegno di legge è quello che
riguarda la semplificazione dei criteri di riparto dei contributi
annui a favore degli enti di promozione sportiva. Qui entriamo in
un mondo dove è importante il ruolo del volontariato, dello sport
per tutti non professionistico, quindi il fatto di rendere più
agevole l'accesso a questi contributi...che non vuol dire che non
ci sono dei criteri o delle precise richieste che vanno adempiute,
ma che, invece di presentare dei dossier alti dieci centimetri di
carta, si va a verificare concretamente qual è la vera e propria
attività sportiva messa in atto. E anche qui c'è stata una capacità
dei diversi enti di promozione sportiva di capire il meccanismo
messo in atto dall'Assessorato e trovare un accordo interno fra gli
enti di promozione sportiva per addivenire a questi risultati.
Altra cosa che voglio rimarcare è che va riconosciuta una
sensibilità crescente da parte degli operatori della scuola, che
aprono le porte della scuola all'attività sportiva; in questo senso
tutti i soggetti auditi hanno ribadito che le risorse messe a
disposizione sono molto importanti. Certo tutti ne vorrebbero di
più, mi sono rimaste a cuore due situazioni in particolare: una è
quella che appartiene alla mia generazione, quando noi ci si
avvicinava al mondo del calcio era perché quello era lo sport che
costava meno. La società sportiva ti dava un buono per acquistare
un paio di scarpe e ti regalava anche alla fine dell'anno una sacca
se avevi fatto un certo numero di allenamenti; oggi sempre più
famiglie fanno fatica ad avvicinarsi a questo mondo. Dobbiamo
cercare di fare il possibile perché l'avvicinamento allo sport sia
concesso alla più ampia fascia di popolazione possibile, per questo
l'attenzione che le scuole rivolgono sempre più alle pratiche
sportive, accettando che le società vengano a promuovere lo sport
nelle scuole, è una strada da implementare. In questo senso la
Federazione degli sport popolari faceva notare come, pur non
lamentandosi delle importanti risorse messe a disposizione, abbiano
potuto promuovere gli sport de
"noutra tèra"
(traduzione
letterale dal patois: "nostra terra") solo negli ultimi anni: la
quarta e la quinta della scuola elementare, anche se stanno
arrivando richieste di avvicinamento allo sport da parte delle
classi inferiori. Magari quindi con il volontariato o con sinergie
particolari trovare il modo per cui le pratiche sportive,
attraverso le porte aperte della scuola, possano arrivare a tutti e
che tutti i ragazzi possano avere questa opportunità. Oggi più che
mai quella quota di iscrizione, che magari è di soli 100 o 200 euro
per giocare a calcio, sta diventando difficile per una fascia
almeno della popolazione valdostana: le famiglie numerose o quelle
in difficoltà, per queste dobbiamo trovare dei meccanismi per
facilitare.
Il giudizio sul disegno di legge è assolutamente positivo e le
nostre osservazioni vanno a sostegno e non a detrimento dello
sforzo fatto dall'Amministrazione regionale.
Presidente
- Se non vi sono altre richieste di
intervento, dichiaro chiusa la discussione generale.
La parola all'Assessore al turismo, sport, commercio e
trasporti, Marguerettaz.
Marguerettaz (UV)
- Grazie Presidente. Il lavoro che è
stato fatto è importante, la commissione ha avuto modo di fare un
ottimo lavoro, in particolare ringrazio la relatrice e ringrazio
anche per il riconoscimento del lavoro, che fa sempre piacere. Al
di là del lavoro personale, credo che su questo tema ci sia stata
una convergenza di tutte le energie, in particolare ringrazio il
CONI nella persona di Bruno Oro, ringrazio anche tutte le
federazioni e la delegazione valdostana del Comitato paralimpico,
che è l'omologo a cui fanno riferimento tutte le attività per i
diversamente abili.
Al di là del contenuto della legge, che è stato ben descritto
sia dalla relatrice che dagli interventi dei colleghi, volevo dare
due suggestioni, perché la collega Morelli ha introdotto un
argomento che abbiamo già sviscerato molto attentamente.
Personalmente ho presentato questo argomento alla Consulta dello
sport e poi presso il Comitato ristretto; periodicamente ho la
fortuna di presiedere la Consulta dello sport e la decisione delle
federazioni è stata quella di non procedere
nell'autocertificazione: è una decisione loro, ed è abbastanza
comprensibile, le do solo due elementi: coloro che si occupano di
sport lo fanno a titolo gratuito e quindi riconoscono loro stessi
di non essere molto preparati nella gestione delle attività di
ufficio, sono concentrati sullo sport, sugli allenamenti; qualora
tu vada a presentare dei documenti ed essi non dovessero essere
corretti, in virtù del certificato sostitutivo dell'atto di
notorietà, se tu presenti della documentazione non conforme,
potresti avere delle conseguenze di natura penale. Allora dicono:
"noi ci sentiamo più rassicurati, anche se è vero che è un aggravio
per le strutture regionali valutare la documentazione che
presentiamo".
Sugli aiuti, Donzel, con onestà intellettuale lei ha avuto modo
di dire che quanto fa l'Amministrazione regionale per lo sport è
molto più intenso rispetto a qualsiasi altra Amministrazione. Le
necessità sono sempre più importanti, faremo già i salti mortali
per continuare a mantenere questo tipo di intensità di aiuto. Noi
chiediamo uno sforzo da parte delle società, perché vale quello che
ho detto prima per gli aeroclub: l'obiettivo è aumentare il numero
di coloro che praticano lo sport e non il numero delle società,
perché questo genera dei problemi: spazi acqua, i campi, le
palestre. Cerchiamo di creare una convergenza e non una
ripartizione, perché alla fine si rischia di avere lo stesso numero
di praticanti con un numero maggiore di società.
Concludo ringraziando le strutture, dott. Ferrazzin e dott.ssa
Deregibus e tutti coloro che hanno lavorato sul dossier, perché
hanno preparato molto bene le carte.
Presidente
- Passiamo all'esame dell'articolato.
Pongo in votazione l'articolo 1:
Consiglieri presenti, votanti e favorevoli: 33
Il Consiglio approva all'unanimità.
Presidente
- Articolo 2: stesso risultato. Articolo 3:
stesso risultato. Articolo 4: stesso risultato. Articolo 5: stesso
risultato. Articolo 6: stesso risultato. Articolo 7: stesso
risultato. Articolo 8: stesso risultato. Articolo 9: stesso
risultato. Articolo 10: stesso risultato. Articolo 11: stesso
risultato. Articolo 12: stesso risultato. Articolo 13: stesso
risultato. Articolo 14: stesso risultato. Articolo 15: stesso
risultato. Articolo 16: stesso risultato. Articolo 17: stesso
risultato.
Pongo in votazione la legge nel suo complesso:
Consiglieri presenti, votanti e favorevoli: 33
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK