Consiglio Regionale della Valle d'Aosta - Oggetto del Consiglio n. 322 del 21 novembre 1967 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 322 del 21 novembre 1967 - Resoconto
OGGETTO N. 322/67 - Questione ineleggibilità Consigliere
Lustrissy.
Germano (P.C.I.) -
La legge elettorale nostra prevede la
decadenza dei Consiglieri regionali per cause sopravvenute di
ineleggibilità. Dice l'articolo 25: "Quando successivamente alle
elezioni il consigliere venga a trovarsi in una delle condizioni
previste dalla legge, come causa di ineleggibilità, il Consiglio
regionale, con la procedura prevista dal proprio regolamento
interno ne deve dichiarare la decadenza, sostituendolo con chi ne
ha diritto". "La deliberazione deve essere nel giorno successivo
depositata e così via".
Perché, Lei dice, non è all'ordine del giorno. Ci sono due modi
per provare, per invalidare, per causa sopravvenuta di
ineleggibilità, un Consigliere. Vi è il modo del ricorso in
Consiglio e vi è il modo del ricorso amministrativo. Io, come
Consigliere faccio il ricorso in Consiglio, lo faccio adesso a Lei,
lo dico adesso a Lei.
Montesano (P.S.D.I.) -
Sì, Lei verrà nel mio ufficio, lo
farà, lo depositerà...
Germano (P.C.I.) -
No, no, è sopravvenuta ...
Montesano (P.S.D.I.) -
Va bene, va bene, ma io non le
voglio impedire di fare quello che crede di fare, Le dico soltanto,
Le voglio dire, che oggi, questa questione non è all'ordine del
giorno, Lei lo può rilevare...
Germano (P.C.I.) -
Non importa, è diventata all'ordine
del giorno ...
Montesano (P.S.D.I.) -
No, no, mi dispiace ...
Germano (P.C.I.) -
Permetta Presidente che le spieghi
...
Montesano (P.S.D.I.) -
Inutile che mi spieghi, perché
...
Germano (P.C.I.) -
Mi darà ben la facoltà, non voglio
mica parlare un'ora ...
Montesano (P.S.D.I.) -
Va bene, parli.
Germano (P.C.I.) -
Voglio solo parlare cinque minuti per
spiegare questo: ci sono i due modi, quello di invalidare in
Consiglio, il Consiglio può anche respingere questa mia richiesta,
il Consiglio può dire "per me, Lustrissy non è sopravvenuta nessuna
causa di ineleggibilità" ...
Montesano (P.S.D.I.) -
Non è all'ordine del giorno,
Consigliere Germano, quindi anche se me la propone, io non la metto
in discussione. Io le parlo chiaro, Lei la può proporre...
Germano (P.C.I.) -
Ma allora cosa devo fare? Un ricorso
amministrativo? Allora, Lei mi toglie un diritto?
Montesano (P.S.D.I.) -
Ma no, Lei il diritto lo ha, e
come lo ha ...
Germano (P.C.I.) -
Il regolamento interno nostro, Lei me
lo toglie, perché vuole che io faccia quel pezzo di carta alla
Presidenza.
Montesano (P.S.D.I.) -
È naturale.
Germano (P.C.I.) -
Non è vero, non è vero.
Montesano (P.S.D.I.) -
No, io oggi non lo posso
mettere.
Germano (P.C.I.) -
Perché, al Regolamento interno
previsto nell'articolo, dice che la convalida spetta al Consiglio
regionale, e il Consiglio regionale, nella seduta immediatamente
successiva, prima di deliberare su qualsiasi altro oggetto,
ancorché non sia stato prodotto alcun reclamo, deve esaminare la
condizione degli eletti e dichiarare se sussistono ...
Montesano (P.S.D.I.) -
Nella seduta successiva ... L'ha
letto lei ...
Germano (P.C.I.) -
No, no ...
Montesano (P.S.D.I.) -
Guardi, io, per essere chiaro
nella mia esposizione, nel mio, diciamo così, potere discrezionale
e regolamentare del Presidente le dico che oggi, io non metto in
discussione questo argomento.
Germano (P.C.I.) -
E allora mi dica cosa devo fare
...  come Consigliere.
Montesano (P.S.D.I.) -
Lei, come Consigliere regionale sa
molto bene quello che deve fare.
Germano (P.C.I.) -
No, non lo so, perché secondo me devo
"affacciare" subito questo ...
Montesano (P.S.D.I.) -
... Non lo metto in discussione,
non è all'ordine del giorno, quindi mi dispiace.
Germano (P.C.I.) -
...La legge la leggo bene, dice "si
può fare all'interno del Consiglio, con ricorso amministrativo,
questo da parte di un elettore qualsiasi, il Consiglio decide e se
quello non è soddisfatto, o Consigliere o elettore, ricorrere alla
Corte...".
Montesano (P.S.D.I.) -
Guardi, Consigliere Germano, Lei è
uno dei consiglieri qui, senza mancare di rispetto agli altri, più
provveduto. Lei sa benissimo quello che si può fare e quello che
non si può fare; Lei ha il diritto di proporre tutte queste cose
qui, io non metto in dubbio la Sua azione di rappresentante di
consigliere, anche in questo, ma lo faccia con i dovuti termini, lo
faccia come deve essere fatto, io sono qui a fare rispettare il
regolamento, ma non che Lei mi venga a pretendere che oggi, adesso,
subito dopo questa elezione si disponga la discussione per il caso,
no quello proprio no.
Germano (P.C.I.) -
Sopravvenuta ineleggibilità... Prima
non potevo fare.
Montesano (P.S.D.I.) -
Non è scritto in nessun posto,
guardi, non insistiamo su questo, perché io mi rifiuto di insistere
nella discussione, io ho accolto tutte le ragioni.
Andrione
(U.V.) -
Io vorrei fare una domanda, che
praticamente segue quello che dice Germano: io non so come sia il
problema, il mio problema è questo; immagino, faccio una ipotesi,
una ipotesi che il Consiglio riconosca la sopravvenuta
ineleggibilità; le deliberazioni eventualmente prese in presenza di
un Consigliere ineleggibile sarebbero invalide... Ma, dico, le
successive deliberazioni... Ora, questo sembrerebbe voler dire che
se un Consigliere sollevava la questione di sopravvenuta
ineleggibilità, questa, sembrerebbe questa questione dovrebbe
essere discussa preventivamente alla espletazione degli altri punti
all'ordine del giorno per evitare che nel caso che il Consiglio
accogliesse un ricorso di questo genere, le deliberazioni discusse
fossero invalidate per la presenza di qualcuno che non poteva avere
la qualifica di consigliere regionale. Io, sollevo il caso a Lei,
puramente dal punto di vista giuridico, cioè, detto in altri
termini, se, per ipotesi, il Consigliere Lustrissy fosse
ineleggibile, a seguito di questa sua nomina, a partire dal punto 9
e immaginiamo che noi questa sera arriviamo al punto 16, queste
deliberazioni potrebbero essere contestate ed allora, sembrerebbe
che una questione di ineleggibilità sollevata in Consiglio
dovrebbe, a prescindere da quello che è all'ordine del giorno,
essere discussa immediatamente.
Io mi permetterei di chiederle, anche il parere del Dr. Brero,
semplicemente per uno scrupolo, perché poi ...
Montesano (P.S.D.I.) -
... lo chieda, come crede...
Bionaz (D.C.)
(a Manganoni)
-
La delibera è
31.5.1967, la prima riunione è 17.7.1967.
Manganoni
(P.C.I.) -
Solo un chiarimento. Dunque,
questi membri, questi membri, questi componenti hanno preso la
medaglia di presenza delle sedute passate. Giusto, hanno diritto, e
bisognerà dargliela perché è giusto darla...
(voci) ...
No,
no, la legge è chiara ... Non si darà a questi due, cioè al
Presidente e al Vice-Presidente ...
Montesano (P.S.D.I.) - S
cusate stiamo ritornando
sull'argomento. No, non discutiamo sull'argomento, lei si faccia
dare le... ha votato, l'argomento è chiuso, scusate, io sono anche
costretto a farvi osservare queste cose, lei che è anche il più
vecchio, vecchio di anzianità ... ha visto mai ridiscutere un
oggetto dopo le votazioni?
Manganoni
(P.C.I.) -
Scusi Presidente, non è per
fare perdere del tempo... Io avrei dovuto dire "momento, prima di
passare alla votazione, aspettiamo la risposta", ma per non perdere
tempo ho detto "votiamo, loro hanno chiarito, ed è chiuso ... Io
adesso ho posto questa domanda, che Benzo mi dice "no, verranno
detratti, o non verranno corrisposte le medaglie a quei due che
hanno già le 150.000 lire", bene, questo è quanto chiedevo
io...
Montesano (P.S.D.I.) -
... Non concedo a nessuno su
questo argomento che è stato votato ... E mi dispiace Assessore
Mappelli, scusi, andiamo a rifare una discussione su un argomento
che è stato votato... No, voi mettetevi nei miei panni di
Presidente del Consiglio; se io dovessi dare la parola,
ricominciare sugli argomenti di ieri, e perdere del tempo ... Io lo
so già di che cosa vuole parlare lei, vuole ricominciare con la
storia della programmazione ... allora, aspetti l'argomento ...
(si sente in lontananza una voce)
Andrione
(U.V.) -
Ho preso dei lumi e riconosco
che il mio dubbio era infondato, perché l'articolo successivo
prevede matematicamente il ricorso da parte di un Consigliere, cioè
ci vuole uno scritto. Il Dr. Brero è dell'opinione che l'invalidità
delle delibere eventualmente prese può essere sostenuta soltanto se
il voto di quel consigliere è determinante, cioè la prova di
resistenza, e roba di quel genere; quindi io quel mio dubbio lo
ritiro, dopo i lumi avuti ...
Germano (P.C.I.) -
...desidererei che fosse messo a
verbale integralmente che, secondo la mia interpretazione della
legge, vi sono due modi per ricorrere.
Montesano (P.S.D.I.) -
Consigliere Germano, io ho
rifiutato la parola al Consigliere Mappelli ... Non entri in
argomento ... Faccia il ricorso ...
Germano (P.C.I.) -
Metta a verbale una mia
dichiarazione.
Montesano (P.S.D.I.) -
Ho rifiutato ...
Germano (P.C.I.) -
Io Le chiedo di mettere a verbale una
mia dichiarazione.
Montesano (P.S.D.I.) -
Ma su che cosa?
Germano (P.C.I.) -
Su una sopravvenuta
ineleggibilità...
Secondo me si dovrebbe votare subito, Lei non me lo permette, io
chiedo che sia messo a verbale, se Lei non me lo permette.
Montesano (P.S.D.I.) -
Io non lo permetto perché non ci
sono ...
Germano (P.C.I.) -
... È nei suoi compiti, però lo
mettiamo a verbale.
Mettere a verbale che il Presidente mi ha impedito di discutere
un mio ricorso verbale su di una sopravvenuta ineleggibilità del
Consigliere regionale Lustrissy.
Montesano (P.S.D.I.) -
Ecco, allora io aggiungo, e sia
messo a verbale che la pretesa del Consigliere Germano è fuori da
qualsiasi contesto del regolamento e delle leggi che disciplinano
il Consiglio regionale ... Ecco questo è quello che posso dire.
Mappelli parli, però se entra in argomento Le tolgo la parola,
se entra in argomento sulla deliberazione che abbiamo preso ...
Mappelli
(D.C.) -
Io dicevo soltanto questo, io
chiedo, chiedo così che a me pare, non è che io sia un professore
su queste cose.
Montesano (P.S.D.I.)
- Basta, alt, alt, mi dispiace...
(il Presidente ha tolto il microfono all'Assessore)
...Mi
dispiace, alt!
(risate)
...Voi approfittate della pazienza
del Presidente; Le ho detto, se Lei entra in argomento su questo io
Le tolgo la parola; io non posso fare due pesi e due misure.
Oggetto n. 9
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK