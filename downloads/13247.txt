Consiglio Regionale della Valle d'Aosta - Oggetto del Consiglio n. 4224 del 16 febbraio 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4224 del 16 febbraio 1993 - Resoconto
OGGETTO N. 4224/IX Iniziative per affrontare le problematiche
concernenti il futuro dello stabilimento Ilva-Cogne di Aosta.
(Approvazione di mozione)
Mozione A conoscenza della situazione venutasi a creare
all'Ilva-Cogne di Aosta a seguito dello scorporo della società
stessa;
Preso atto delle dimissioni dell'Amministratore delegato
dell'Ilva, Giovanni Gambardella e della sua sostituzione con il
manager giapponese Hayao Nakamura;
A conoscenza della situazione venutasi a creare a livello
nazionale nel settore siderurgico, anche a seguito delle ultime
decisioni prese dalla comunità Europea nel settore stesso;
Ritenendo indispensabile che la problematica concernente il
futuro dello stabilimento di Aosta agli effetti produttivi e
occupazionali, sia affrontata in modo credibile e con l'appoggio
unitario di tutte le forze politiche e sociali presenti in
Consiglio regionale e nella Regione
il Consiglio
dà mandato
alla Giunta regionale di provvedere alla istituzione di un
Gruppo di lavoro ristretto nel quale siano presenti anche i
rappresentanti della minoranza consiliare, al fine:
- di aprire unitariamente un confronto sia a livello della nuova
dirigenza dell'Ilva, sia a livello della comunità europea;
- di seguire la individuazione del partner privato che dovrà
subentrare alla società Falk, in modo da integrare in tempo utile
il Consiglio di Amministrazione;
- di contribuire, per quanto di competenza, alla realizzazione
del piano industriale dello stabilimento di Aosta sul piano
produttivo e occupazionale;
- di procedere alla acquisizione e destinazione delle aree Cogne
e dell'Autoporto di Pollein.
F.to: Beneforti - Trione - Limonet - Chiofalo - Ricco -
Bondaz.
Presidente
Ha chiesto la parola l'Assessore
all'industria, commercio e artigianato, Mafrica.
Mafrica (PCI-PDS)
Senza entrare nel merito di ciò che
si sta facendo o di ciò che si può fare, colto lo spirito
costruttivo per risolvere un problema di interesse generale per la
nostra Regione, io credo che la costituzione di un gruppo di lavoro
per esaminare la questione della Cogne possa essere senz'altro
accolta, perché ci potrà dare un utile contributo.
Propongo pertanto di votare a favore della mozione.
Presidente
Ha chiesto la parola il Consigliere
Pascale.
Pascale (PSI)
Poiché ho letto appena adesso la
mozione, vorrei sapere cosa c'entra nel deliberato il problema
della Cogne di Aosta con l'Autoporto di Pollein...
(...Interruzione...)
Il gruppo di lavoro deve occuparsi della Cogne, perché
l'Autoporto di Pollein ha problematiche completamente diverse.
Qui poi si parla di acquisizioni, sulle quali io ho delle
perplessità.
Se vogliamo togliere questo inciso e parlare solo della Cogne,
mi sta bene; ma se inseriamo anche l'Autoporto...
(...Interruzione...)
...Io chiedo che venga stralciata la parte relativa
all'Autoporto di Pollein, perché il gruppo di lavoro deve pensare
solo alla Cogne. Cosa c'entra l'Autoporto di Pollein?...
Presidente Se nessuno chiede la parola, pongo in votazione la
mozione emendata all'ultimo punto del dispositivo, ossia omettere
le parole "e dell'Autoporto di Pollein". Ne do integrale
lettura:
Mozione A conoscenza della situazione venutasi a creare
all'Ilva-Cogne di Aosta a seguito dello scorporo della società
stessa;
Preso atto delle dimissioni dell'Amministratore delegato
dell'Ilva, Giovanni Gambardella e della sua sostituzione con il
manager giapponese Hayao Nakamura;
A conoscenza della situazione venutasi a creare a livello
nazionale nel settore siderurgico, anche a seguito delle ultime
decisioni prese dalla comunità Europea nel settore stesso;
Ritenendo indispensabile che la problematica concernente il
futuro dello stabilimento di Aosta agli effetti produttivi e
occupazionali, sia affrontata in modo credibile e con l'appoggio
unitario di tutte le forze politiche e sociali presenti in
Consiglio regionale e nella Regione
il Consiglio
dà mandato
alla Giunta regionale di provvedere alla istituzione di un
Gruppo di lavoro ristretto nel quale siano presenti anche i
rappresentanti della minoranza consiliare, al fine:
- di aprire unitariamente un confronto sia a livello della nuova
dirigenza dell'Ilva, sia a livello della comunità europea;
- di seguire la individuazione del partner privato che dovrà
subentrare alla società Falk, in modo da integrare in tempo utile
il Consiglio di Amministrazione;
- di contribuire, per quanto di competenza, alla realizzazione
del piano industriale dello stabilimento di Aosta sul piano
produttivo e occupazionale;
- di procedere alla acquisizione e destinazione delle aree
Cogne.
F.to: Pascale.
Esito della votazione
Presenti, votanti e favorevoli: 20
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK