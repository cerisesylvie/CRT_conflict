Consiglio Regionale della Valle d'Aosta - Oggetto del Consiglio n. 692 del 15 dicembre 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 692 del 15 dicembre 1982 - Resoconto
OGGETTO N. 692/VII - RIAPPROVAZIONE, CON MODIFICAZIONI, DEL
REGOLAMENTO PER LE ASSUNZIONI IN APPLICAZIONE DELL'ART. 13 DEL
CONTRATTO REGIONE-SlTAV 16.2. 1978, N. 5099 DI REPERTORIO.
PRESIDENTE:
La parola al Presidente della Giunta. Ne ha
facoltà.
ANDRIONE - (U.V.):
Si tratta soltanto di riapprovare, in
seguito alle osservazioni della Commissione di Coordinamento, la
delibera relativa; se ci sono domande da fare bisogna rivolgerle al
Consigliere Voyat che ne sa più di me.
PRESIDENTE:
La parola al Consigliere Voyat che illustra
l'oggetto. Ne ha facoltà.
VOYAT - (U.V.):
Penso che sia inutile ripetere tutta
l'esposizione già fatta nel mese di luglio al momento
dell'approvazione di questo regolamento. Ritengo che sia invece
molto più opportuno analizzare punto per punto le motivazioni con
le quali la Commissione di Coordinamento ha pensato di annullare
questa deliberazione.
Sinceramente, bisogna ammettere che il provvedimento della
Commissione di Coordinamento non ci sorprende molto, in quanto già
al momento della discussione generale nel mese di luglio erano
state fatte rilevare alcune difficoltà.
Innanzitutto era stata rilevata la mancanza di potestà
legislativa da parte della Regione in merito all'occupazione. C'era
poi il fatto che si dovevano fare assunzioni presso un'azienda
svolgente un lavoro atipico e anche molto delicato. Infine, c'era
il problema delle assunzioni da parte di una società privata
controllata da un ente pubblico.
Comunque, detto questo, devo precisare che la Commissione
consiliare si è riunita anche con la gentile presenza del Dott.
Scollica, Direttore dell'Ufficio di Collocamento della Regione, al
quale vanno anche i nostri ringrazia menti per tutti i consigli che
ci ha dato; in quell'incontro è stata confermata purtroppo
l'incostituzionalità del la richiesta del requisito della
residenza. Tra parentesi, bisognerebbe sottolineare che una ditta
privata non può esigere non solo la residenza, da parte di chi
verrà assunto, ma nemmeno la cittadinanza, in quanto andrebbe
contro i principi della libera circolazione della forza di lavoro
nei paesi CEE.
In quell'occasione il Dott. Scollica ci ha comunque illustrato
quali potevano essere le soluzioni per evitare la richiesta
esplicita della residenza sul regolamento ed arrivare allo stesso
risultato; cioè, pur non indicandolo nel regolamento, si potevano
mettere alcune cose che davano la possibilità di arrivare allo
stesso risultato, come se noi avessimo richiesto espressamente nel
regolamento il requisito della residenza.
Passando all'analisi delle motivazioni enunciateci dalla
Commissione di Coordinamento questa contestava a richiesta del
nulla osta da parte della SITAV alla Regione per le assunzioni.
Purtroppo, dobbiamo ammetterlo, la Regione non ha la possibilità di
dare nulla osta perché questi vengono dati solo dagli Uffici di
Collocamento; abbiamo pertanto modificato l'articolo e lo abbiamo
adeguato a quanto è previsto dall'ultimo comma dell'art. 10
dell'attuale convenzione tra Regione e SITAV, nel quale si legge:
"Qualora lo ritenga necessario, e per motivate ragioni, la Regione
può esigere da parte della Società concessionaria l'immediato
licenziamento e la sostituzione di personale addetto ala Casa da
gioco nei limiti previsti dalla legislazione vigente.
Passando all'art. 3, constatata l'impossibilità costituzionale
di mantenere il requisito della residenza, si è dovuto modificarne
la formulazione. Voglio anche considerare che è stata premura della
Regione, dietro consiglio del Dott. Scollica, di modificarlo in
modo che non andasse troppo lontano da quelle che erano le volontà
e i principi di redazione della prima bozza del regolamento.
Bisogna precisare che le richieste numeriche di una qualunque ditta
privata all'Ufficio di Collocamento devono essere fatte nel Comune
in cui opera.
L'iscrizione nelle liste di collocamento deve essere fatta nel
Comune in cui il soggetto che la richiede ha 1a residenza oppure,
in casi particolari, anche nell'Ufficio Provinciale o regionale.
Infatti, l'art. 8 della legge 264 del 1949 precisa che "chiunque
aspiri ad essere avviato al lavoro alle dipendenze altrui, deve
iscriversi nelle liste di collocamento presso gli uffici di cui al
Capo II del presente Titolo della circoscrizione nella quale ha a
propria residenza". Quindi, per quanto concerne le assunzioni
numeriche, il requisito della residenza sussiste di per sè, essendo
stabilito per legge.
Per le richieste nominative, purtroppo non c'è una legge che
disponga l'assunzione di persone residenti in Valle d'Aosta, ma si
può fare riferimento alla facoltà dell'Amministrazione regionale
prevista dall'art. 2 e dall'art. 10, e cioè alla possibilità di
controllo sulle assunzioni e di richiesta di licenziamento. Per
analogia, si potrebbe anche richiamare quanto previsto dal l'art.
14 dell'attuale convenzione, il quale dispone che: "Forniture,
appalti di prestazioni e servizi verranno affidati preferibilmente,
a parità di condizioni, a ditte aventi sede in Valle d'Aosta".
Pertanto si può dire che con un controllo approfondito della
Regione ci potrebbe essere la richiesta che tutte le assunzioni
nominative, cioè quelle riguardanti un determinato soggetto,
interessino persone residenti in Valle.
Per le assunzioni per concorso, si può dire che vale lo stesso
discorso di prima, con l'aggiunta che finora tutti i concorsi
banditi dalla SITAV hanno sempre richiesto il requisito della
residenza e nessun bando è mai stato impugnato. Anche qui
evidentemente vale il discorso che ho fatto prima perché la ditta
si può avvalere anche dell'art. 14, per analogia, e sostenere che
se certi lavori devono essere dati preferibilmente a imprese che
operano in Valle d'Aosta, lo stesso si potrebbe fare per le
assunzioni di personale.
Poi c'è la contestazione dell'art. 4; la SITAV, all'inizio dei
lavori della Commissione, aveva richiesto di avere a possibilità di
un maggior controllo sulla sana e robusta costituzione di chi
doveva essere assunto. Si prevedeva perciò un eventuale ricorso in
casi di contestazione ed una visita fatta da un collegio di medici
istituito ad hoc; ma questo non è previsto dalla legislazione
italiana. Pertanto, si è ritenuto di modificare l'art. 4 e renderlo
conforme al 3° comma dell'art. 5 della legge n. 300, secondo il
quale: "Il datore di lavoro ha facoltà di far controllare
l'idoneità fisica dei lavoratori da parte di Enti pubblici e di
Istituti specializzati di diritto pubblico". Quindi, a questo punto
si faranno i necessari controlli, che per legge dovranno essere
richiesti all'U.S.L.
Un'altra modifica, che non è sostanziale ma è soprattutto di
forma, è quel la dell'art. 10. Questo articolo contiene gli stessi
principi che aveva già nella bozza pur essendo modificato nella
forma; l'unica modifica che ha un certo peso è quella fatta
all'ultimo comma, ove non si prevede più la possibilità per la
Società SITAV di sostituire, in caso di grave malattia, un
dipendente con un suo parente. A questo proposito, Carlassare si
ricorderà delle discussioni fatte; ora, questa richiesta che era
stata fatta dalla SITAV viene annullata. Devo dire anche all'inizio
dei lavori, da parte della SITAV, questa richiesta era stata posta
come una "conditio sine qua non" e in effetti una volta che noi
avevamo deciso di toglierla non si sono presentati i membri della
SITAV. Ora, tutto quello che rimane di quell'ultimo comma è ciò che
prevede già la legge statale sulle assunzioni urgenti e pertanto
vale quanto disposto dall'art. 19 della legge 264, e cioè che in
casi di estrema necessità e per non danneggiare gli impianti, la
ditta ha la possibilità di assumere immediatamente una persona,
senza richiederlo all'Ufficio di Collocamento, per sostituirne
un'altra; qualora l'assunzione si prorogasse per più di tre giorni,
deve essere fatta la richiesta all'Ufficio di Collocamento.
Infine, devo annunciare che la Commissione intende presentare un
emendamento all'art. 10; si è trattato più che altro di una svista.
In un primo momento l'art. 3 e l'art. 10 erano formulati in un
certo modo, dopodiché quando abbiamo chiesto il parere a persone
competenti in materia, ci è stato consigliato di togliere dall'art.
3 la parte relativa al concetto che, trattandosi di una ditta
privata, questa avrebbe potuto agire non sottoponendosi alla
normativa relativa agli Enti pubblici; ci è stato spiegato che una
tale disposizione avrebbe potuto essere causa di annullamento di
questo regolamento. Di conseguenza, poiché l'art. 10 rinvia
all'art. 3, occorre eliminare questo richiamo, cosa che come ho
detto, ci è sfuggita. Si propone perciò di sopprimere all'art. 10,
secondo comma, le parole: "richiamata la facoltà di cui al
precedente art. 3".
Preciso inoltre che la Commissione ha preso in considerazione
solo le parti che sono state sollevate dalla Commissione di
Coordinamento mentre tutto quello su cui la Commissione di
Coordinamento non ha fatto osservazioni è stato ritenuto conforme
alle leggi e pertanto riproposto.
PRESIDENTE:
E' aperta la discussione. Ha chiesto di
parlare il Consigliere Tamone. Ne ha facoltà.
TAMONE - (U.V.):
Vorrei proporre un piccolo emendamento,
se il Consiglio avrà la bontà di accettarlo, all'art. 3.
Capisco che si tratta di contratto privato perché la SITAV è una
Società privata, e quindi le condizioni non sono analoghe a quelle
della Regione, però vorrei chiedere che per quanto riguarda la
conoscenza della lingua francese sia affermato il principio che
vogliamo applicare un po' in tutte le istituzioni pubbliche.
Chiedo perciò che il punto b) del 3° comma dell'art. 3 venga
letto in questo modo: "avere buona conoscenza della lingua francese
(requisito da comprovarsi mediante esame teorico e pratico)".
Noi temiamo che altrimenti si possa creare un precedente, con il
rischio di trovarci in difficoltà in altri casi, il che non ci
sembra in questo momento raccomandabile. Perciò chiedo al Consiglio
di approvare questo piccolo emendamento che, d'altronde, concerne
soltanto la soppressione di sei parole.
PRESIDENTE:
Cioè, per capirci, Consigliere Tamone, la
soppressione delle parole...
TAMONE - (U.V.):
No, no, io ho letto il testo come lo
voglio io: "(requisito da comprovarsi mediante esame teorico e
pratico)".
PRESIDENTE:
Sì, quindi è richiesta la soppressione delle
parole: "con titolo di studio idoneo".
TAMONE - (U.V.):
Io mica ho detto questo! Io ho detto
soltanto...
PRESIDENTE:
E' implicito.
Altri che chiedono di parlare? La parola al Consigliere Minuzzo.
Ne ha facoltà.
MINUZZO - (P.S.D.I.):
Dico subito che mi asterrò
sull'emendamento del collega Tamone per un motivo molto semplice. A
me non sembra giusto, e l'avevo già detto in altre occasioni in
Consiglio regionale, che, dopo quindici anni di studio in Valle
d'Aosta, chi vuole essere assunto alla SITAV debba essere
sottoposto ad un esame di lingua francese. Io ritengo che chi per
quindici anni ha studiato in Valle d'Aosta e presenta i1 titolo di
studio non debba fare altro; diversamente, è una implicita
ammissione che la scuola in Valle d'Aosta non è in grado di
insegnare il francese! Se questo è il motivo per il quale il
collega Tamone ha presentato l'emendamento, allora invito
l'Assessore Viglino a prendere dei provvedimenti adeguati.
PRESIDENTE:
Colleghi, siamo in sede di discussione
generale. Pregherei i Consiglieri che vogliono intervenire sugli
emendamenti sui singoli articoli di far lo nel momento in cui
daremo una rapida lettura agli articoli stessi.
Ci sono altri che chiedono a parola in sede di discussione
generale? La parola al Consigliere Péaquin. Ne ha facoltà.
PEAQUIN - (P.C.I.):
Io ho dei dubbi sull'approvazione di
questo emendamento; il regolamento già approvato dal Consiglio
prevedeva la medesima dicitura di quella che è riportata qui; forse
la richiesta di una modifica si può sempre fare in ritardo, ma io
ritengo che le Commissioni abbiano discusso lungamente con le
Organizzazioni Sindacali e con la SITAV, e abbiamo esaminato punto
per punto. Forse si vuol dire che la Commissione non ha
approfondito bene tutta la questione, comunque in questo modo si
mette in discussione un punto che non so come potrebbe essere poi
accettato dalle Organizzazioni Sindacali.
C'è poi un altro motivo. Condivido quanto detto dal Consigliere
Minuzzo: si tratta di una Società privata, vogliamo che si faccia
un esame vero e proprio di lingua francese anche per l'assunzione
in una Società privata? Non lo so, ritengo che ci siano dei
dubbi!
PRESIDENTE:
Colleghi Consiglieri, io do la parola in sede
di discussione generale; sull'emendamento, con dichiarazioni di
voto e con interventi discuteremo poi.
Quindi, in sede di discussione generale sulla relazione del
Presidente della Commissione, Voyat, do la parola a chi la
richiede. Potete presentare altri emendamenti, ma non discutere su
quelli presentati. C'è qualcuno che chiede ancora la parola?
Allora, Colleghi Consiglieri, poiché non si tratta di una legge,
ma di una deliberazione, ci soffermeremo soltanto sugli articoli
che hanno attirato l'attenzione del Consiglio e della Commissione,
cioè quelli per i quali sono stati proposti emendamenti.
Sull'articolo 1, sull'articolo 2, non vi è nulla da dire.
All'articolo 3, 3° comma, lettera b) è stato presentato un
emendamento da parte del Consigliere Tamone, che lo ha già
annunciato.
Come presidenza, mi corre l'obbligo di dire che,
indipendentemente dal pregevole e approfondito esame fatto dalle
Commissioni il Consiglio è sempre e comunque sovrano.
Ha chiesto di parlare il Consigliere Tamone. Ne ha facoltà.
TAMONE - (U.V.):
Vorrei brevemente illustrare la mia
richiesta. Innanzi tutto, mi ero permesso di parlare prima perché
pensavo che non si facesse una discussione articolo per articolo
non trattandosi di legge e neanche di regolamento; io vorrei dire
questo: sono abbastanza d'accordo con Minuzzo, purtroppo però mi
rendo conto che la nostra ignoranza della lingua francese è
senz'altro molto grave, e devo anche dire che quelli che conoscono
la lingua francese secondo me non devono avere nessuna paura di
sottoporsi ad un esame, evidentemente se la conoscono che paura
hanno?
E poi, un'altra cosa: non vedo perché dovrebbero essere
sottoposti all'esame i cittadini europei di altra provenienza e non
i cittadini valdostani: il cittadino valdostano è forse più bravo
degli altri? E' questo che mi chiedo! Il cittadino valdostano è
uguale al cittadino europeo, quindi per tutti esame di francese!
Non capisco che differenza faccia!
PRESIDENTE:
Sono iscritti a parlare il Consigliere Cout,
il Presidente della Giunta e poi il Consigliere Voyat. La parola al
Consigliere Cout.
COUT - (P.C.I.):
Semplicemente per dire che anche noi
abbiamo una seria preoccupazione che ci si fidi di più di un esame,
che può essere sbrigato in poco tempo, da una Commissione che non
sappiamo ancora quali valutazioni potrà dare sulla preparazione di
una persona che debba essere assunta ala SITAV, che non invece di
un titolo di studio che è stato appunto dato in una scuola
valdostana, dopo anni di studio della lingua francese. Quindi noi
abbiamo dei seri dubbi che questo emendamento possa risolvere il
problema.
PRESIDENTE:
Ha chiesto la parola il Presidente della
Giunta. Ne ha facoltà.
ANDRIONE - (U.V.):
Je voudrais remarquer que le titre ne
dit absolument rien sur l'effective connaissance non pas d'une
langue, mais de la mathématique, de la physique, etc. Il m'est
arrivé parfois de connaître des gens qui avaient une licence en
langue française, un doctorat en langues, spécifiquement le
français, mais qui ne le parlaient pas, et cela arrive, étant donné
l'état des universités italiennes. Et comme la résidence est un
caractère qu'on peut acquérir, après un certain temps, on pourrait
présenter un titre adéquat, un certificat d'étude qui serait
largement suffisant pour prouver la connaissance d'une langue, et
avec ce titre on arriverait, après avoir fait des études de
français à Messine, par exemple, on arriverait à être, au point de
vue théorique, supérieur à quelqu'un qui est né en cette région et
qui connaît le français comme parfois nos écoles l'enseignent,
c'est-à-dire mal. On peut prouver que quelqu'un ne comprend pas un
mot de français, le problème est qu'il faut connaître suffisamment
le français pour dire d'où l'on vient, qu'est-ce-qu'on fait, etc.
En ce cas, la Junte régionale est favorable à l'amendement présenté
par M. Tamone.
PRESIDENT
: Sont inscrits à parler les Conseillers Faval,
Voyat et Minuzzo. La parole au Conseiller Faval.
FAVAL -(U.V. ):
Il est étonnant que dans ce Conseil
toutes les fois que l'on parle de la question de la langue
française l'on trouve chez les conseillers d'énormes difficultés à
faire de façon que cela devienne concret. M. Cout et M. Minuzzo,
c'est vrai, à l'école on n'enseigne pas bien et correctement le
français, parce que même à l'université on continue à enseigner la
langue française en parlant en italien (chose qu'on fait aussi,
malheureusement dans nos écoles, et cela ne dépend pas du travail
que M.lle Viglino continue à faire, ça dépend d'une volonté qui
n'est pas la nôtre, mais cela arrive aussi pour les autres
matières. Tout récemment il y a eu ici un concours pour géomètres:
faites-vous raconter par les membres de ce concours ce qui est
arrivé. Si vous voulez, je vous dis de plus, il y a un collègue ici
entre nous qui a embauché un géomètre dans son bureau, et bien, il
a découvert que ce type ne savait pas faire "l'area del trapezio".
Or, le problème en ce qui concerne l'école est très important, mais
ce qui nous intéresse c'est quelque chose encore différente, c'est
le problème du français. Il faut que tout le monde ici sache que si
nous pouvons siéger dans ce Conseil régional c'est parce que nous
sommes une minorité linguistique, et ce principe doit être affirmé,
et c'est vraiment inouï que le Conseil régional ait la capacité,
toutes les fois que l'on parle de la langue française, de faire de
façon que cela ne se concrétise pas. Moi, je considère ce genre
d'attitude un véritable scandale, parce que le conseiller régional,
la première chose qu'il doit savoir c'est qu'il existe, en tant que
conseiller, parce que cette région est constitutionnellement
bilingue.
PRESIDENT
: La parole au Conseiller Voyat.
VOYAT - (U.V.):
Moi, je peux tranquillement accepter
l'amendement qu'a présenté le conseiller Tamone. Quand-même, je
veux souligner une chose: avant tout qu'ici on ne précise pas que
ceux qui ont étudié en Vallée d'Aoste soient exemptés de faire
l'examen. Quand on parlait de "titolo di studio idoneo", moi aussi
j'avais demandé - c'était encore le Docteur Mori - de ne pas le
mettre, et lui il m'a dit: "è forse concepibile che si faccia fare
un esame di francese ad un interprete? Quindi noi chiediamo che il
titolo di studio idoneo sia limitato in questo senso". Si ça peut
donner des possibilités d'interprétation différente, ça,
évidemment, je n'ai aucune difficulté à l'accepter; je voulais
seulement dire que les interprètes aussi donneront l'examen de
français, rien de plus.
PRESIDENT:
Alors, le Conseiller Minuzzo renonce à la
parole. Il y
a quelqu'un qui demande d'intervenir? La parole
au Conseiller Carlassare.
CARLASSARE - (Dem. Prol. Nuova Sin. ):
Il problema, a mio
modesto parere, non sta tanto nel chiedere come requisito
preferenziale la conoscenza della lingua francese ... Interruzione
... No, qui è preferenziale, perché se no il regolamento non
passa!
Il problema - e questo riguarda non solo questo esame di
francese - se vogliamo riportarlo in termini corretti, sta nei
criteri con i quali si effettua questo esame di francese. Perché un
esame di francese posto in questo termini dipende del tutto dalla
discrezionalità dell'esaminatore, e può diventare un elemento di
discriminazione per far passare Tizio e non fare passare Caio
proprio perché non ci sono elementi di valutazione oggettivi.
Questo è il problema di fondo, perché l'esame di francese posto
in questi termini posso tranquillamente passarlo anch'io, se
l'esaminatore mi pone certe domande e può non passarlo un laureato
in lettere o un interprete se l'esaminatore gli pone una serie di
domande di diversa difficoltà. Il problema mi pare sia questo.
D'altra parte, in questo elemento di preferenzialità ritengo che si
sarebbe dovuto precisare innanzi tutto quale titolo di studio si
richiede, perché non si sa bene a cosa 'ci si riferisce, e in ogni
caso per l'esame teorico e pratico di francese bisogna precisare
cosa si intende, se si vuole adottare con coerenza questo elemento
e sostenerlo in tutte le sedi.
Vorrei anche ricordare che per quanto riguarda i croupiers, mi
pare che sia titolo preferenziale in tutto il mondo, persino nelle
bische, ammesso che quella di Saint-Vincent non sia una bisca, la
conoscenza della lingua francese, proprio perché i conduttori ...
Interruzione... ci sono anche i giochi americani, no! però,
nonostante a scarsa conoscenza che ho di questo tipo di attività,
io so che la conoscenza della lingua francese è titolo
preferenziale in tutto il mondo.
Il problema vorrei che però si ponesse a due livelli: noi
abbiamo da una parte questo tipo di attività; abbiamo dall'altra
delle attività che richiedono molto meno la conoscenza non solo
della lingua francese ma anche della lingua italiana; perché per
fare il giardiniere, probabilmente si richiede una conoscenza
tecnica e se costui si esprime male nelle varie lingue non ha molta
importanza!
Vorrei anche sollevare un altro problema, che mi pare qui vada
richiamato per coerenza se si vuole fare un discorso serio, ed è
che - e ce l'ha spiegato bene Voyat - non è possibile discriminare
non, solo per quanto riguarda la residenza ma non è possibile
nell'ambito europeo fare delle discriminazioni neanche per quanto
riguarda 1a nazionalità. E' difficile fare queste discriminazioni!
La conseguenza - che per coerenza bisognerebbe prendere in
considerazione - e che può venire a svolgere una determinata
mansione un perfetto conoscitore della lingua francese, perché
cittadino francese che ha fatto tutte le scuole in Francia, che
però non conosce neanche una parola del la lingua italiana. E
questo è un elemento che noi dovremmo cercare in qualche modo di
tener presente per evitare tutta una serie di disfunzioni che mi
pare siano anche capitate qui dentro, e per poter sostenere con
coerenza a difesa della lingua francese, che è la difesa di una
ricchezza per a Valle d'Aosta. E
io che non conosco la
lingua francese ritengo di essere più povero, e impararla sarebbe
un mio arricchimento: purtroppo, ho difficoltà a frequentare quel
corso della professoressa Viglino per tutta una serie di altri
impegni.
Dunque l'elemento che io ribadisco è che a voler interpretare
sempre la conoscenza della lingua francese in un modo punitivo,
perché anche in questo caso è pii punitivo che altro, si finisce
per avere magari una scarsa predisposizione alla lingua francese da
parte della popolazione, che se per passare tutta una serie di
esami un minimo di nozioni deve apprenderle, perde però a livello
generale quello che deve essere l'elemento fondamentale su cui poi
si può sviluppare una effettiva conoscenza della lingua francese,
che è l'attrattiva, l'amore nei confronti di questa lingua. E
questo non è valido solo per la lingua francese; se noi mettessimo
un esame di matematica io ritengo che non faremmo male alla
matematica e potremmo costringere la gente a studiarla, ma non ad
amarla, cosicché gli elementi di conoscenza sufficienti per passare
a questi esami verrebbero presto dimenticati.
Perciò l'elemento secondo me fondamentale per cercare di
divulgare la lingua francese, non consiste tanto nel mettere queste
forche caudine che in qualche modo si possono superare, perché
chiunque intenda fare il croupier può studiare con dei corsi
accelerati e - scusate se faccio questo riferimento - per lo
stipendio che gli spetta può anche stare sei mesi in Francia per
cercare di superare bene questo esame; però così non abbiamo
un'effettiva divulgazione, perché non si è acquisito amore per
questa lingua; ritengo invece che si difenda molto di più la lingua
francese cercando di fare iniziative del tipo del corso fatto per i
Consiglieri e di creare le considerazioni per cui la gente che
abita in Valle di Aosta sia portata a conoscere questa lingua, sia
portata a praticarla, senza che siano imposte queste prove che
servono pochissimo alla sua diffusione.
PRESIDENT:
A demandé la parole le Président de la Junte
régionale.
ANDRIONE - (U.V.):
L'équivalent de ce diplôme n'existe
pas, nous avons déjà des cas de gens qui ont des titres d'étude
français et qui ne peuvent les faire valoir, parce qu'il n'y a pas
d'équivalence de diplômes. Cela est une des règles de la Communauté
Européenne, mais l'Allemagne, la Grande Bretagne et la Belgique se
refusent de reconnaître les titres italiens.
Pour l'instant, celui qui est médecin en Italie ne peut pas être
médecin ni en Allemagne, ni en Grande Bretagne, ni en Belgique, ni
en France, et qui est avocat en Italie ne peut pas être avocat à
Paris, sauf évidemment des examens d'intégration. Deuxième
objection: M. Carlassare dit de faire attention puisque avec ces
concours on obtient des résultats contraires, tandis qu'on devrait
faire aimer la langue française; je reconnais que M. Carlassare a
raison, mais pour aimer souvent il faut connaître. Moi, je n'aime
pas le grec, on m'a obligé pendant cinq ans de l'étudier, et je me
suis toujours refusé d'étudier les formes irrégulières des verbes
grecs, mais la langue j'ai dû l'apprendre, et je dois reconnaître
le mérite des enseignants pour l'effort qu'ils ont fait pour me
faire arriver à ce résultat. Il n'y a rien sans effort, il n'y a
pas d'amour, il n'y a pas de connaissance.
Troisième question: il est clair que tous les avis de concours
doivent tenir compte de la difficulté et de la part spécifique,
personnellement je suis disponible, et je crois que M.lle Viglino
en ferait de même pour donner demain un examen en français, mais il
faut voir en quelle matière: si je dusse soutenir un examen de
français en informatique ou en robotique, je serais évidemment
recalé immédiatement, mais non pas parce que je ne connais pas le
français, mais parce que je ne connais pas la robotique. Et si on
fait un examen à un interprète, on ne fait pas un examen pour
savoir comment il s'appelle, quelle est la rue où il habite, on lui
demandera une connaissance légèrement plus profonde de la langue,
et on ne voit pas pourquoi l'interprète ne doit pas prouver qu'il
connaît le français suffisamment pour faire l'interprète. Je
n'arrive pas à comprendre un problème de ce genre et pour quelle
raison cela deviendrait une discrimination, parce que si je demande
à un ingénieur de connaître le français au niveau d'ingénieur, je
ne demande pas de connaître le français à un niveau différent. On
dit de façon claire qu'on demande une épreuve pratique et théorique
sur cela; M. Carlassare a déjà fait part de quelque Commission
d'examen, il aura vu comment ça se passe et donc là je ne vois pas
quel est le genre de problème.
Dernière question, et sur ce point je dois dire que M.
Carlassare a raison, et là j'en donne acte parce que j'ai fait
moi-même part de ces Commissions, et j'ai été souvent Président:
quand il s'agit d'une personne que nous voulons dans une place,
nous avons fermé les yeux. Nous affirmons un principe qui est
simple: théoriquement nous aurions le droit non pas d'obliger les
autres à l'apprendre, mais d'avoir nous, qui parlons français, le
droit de l'apprendre à l'école, et puis nous avons aussi le droit
parce que nous sommes peu nombreux, et d'autre côté,
officiellement, nous demandons que l'on connaisse le français quand
il y a une place qui dépend de l'Administration régionale; je ne
vois pas pourquoi cela devrait créer des difficultés.
PRESIDENT
Alors, il n'y a plus personne qui est inscrit à
parler. Il y a encore quelqu'un qui demande la parole? On peut
passer au vote de l'amendement proposé par le Conseiller Tamone à
l'alinéa b), art. 3 "éliminer les mots "con titolo di studio
idoneo".
Je mets en approbation l'amendement proposé par le Conseiller
Tamone.
RÉSULTAT DU VOTE
Présents: 26
Votants: 18
Abstensions: 8 (Bajocco, Carlassare, Dolchi, Mafrica, Minuzzo,
Péaquin, Tonino, Tripodi)
Avis favorables: 18
Le Conseil approuve
PRESIDENTE:
Non ci sono obiezioni e osservazioni sugli
artt. 4, 5, 6, 7, 8, 9.
A l'art. 10 nous avons un autre amendement, proposé par la
Commission: il s'agit d'éliminer les mots au deuxième alinéa:
"richiamata la facoltà di cui al precedente art. 3".
Il y a quelqu'un qui demande la parole sur cet amendement?
Je mets en approbation l'amendement susmentionné.
RÉSULTAT DU VOTE
Présents, votants et avis favorables: 26
Le Conseil approuve à l'unanimité
PRESIDENT
: Donc à l'art. 10 on élimine les mots:
"richiamata la facoltà di cui al precedente art. 3".
Sull'articolo 11 ha chiesto di parlare il Consigliere Voyat. Ne
ha facoltà.
VOYAT - (U.V.):
Seulement pour mieux lire, il faut un
trait d'union qui soit clair à l'art. 11: "Ammissione a
corsi-concorsi, virgule, modalità e "Nell'indire corsi-concorsi,
sans virgule!
PRESIDENT
: "Corsi-concorsi", sans virgule, seulement le
trait d'union.
Sugli artt. 12, 13, 14, 15, 16 e 17 non ci sono
osservazioni.
Je donne lecture de la délibération amendée.
IL CONSIGLIO REGIONALE
ai sensi dell'articolo 13 della Convenzione Regione-SITAV per
la gestione del la Casa da gioco di Saint-Vincent
DELIBERA
di riapprovare nel sottoriportato nuovo testo il Regolamento
per le assunzioni del personale presso la Casa da gioco.
Art. 1
Nell'ambito e nel rispetto delle norme vigenti in materia di
collocamento ed in applicazione dell'art. 13 del con tratto
Regione-SITAV 16.2.1978, n. 5099 di Repertorio, si è stabilito il
seguente Regolamento.
Art. 2
(Comunicazione delle assunzioni)
Ai sensi dell'ultimo comma dell'articolo 10 del contratto
Regione-SITAV, la Società SITAV, prima di procedere alle
assunzioni, comunicherà alla Regione l'elenco degli aspiranti
prescelti con tutti i dati anagrafici.
Art. 3
(Requisiti generali)
Le assunzioni presso la Società SITAV possono
avvenire:
a)
con richiesta numerica;
b)
con richiesta nominativa;
c)
per concorso.
Per le assunzioni di cui al punto a) valgono i requisiti
previsti dall'art. 8 della legge 29 aprile 1949, n. 264.
Gli aspiranti dovranno essere in possesso dei seguenti
requisiti:
1.
essere in possesso dei titoli di studio e di
specializzazione e degli eventuali titolo di servizio richiesti per
il posto dal presente Regolamento;
2.
avere buona conoscenza della lingua francese
(requisito da comprovarsi mediante esame teorico e
pratico);
3.
godere dei diritti civili e politici;
4.
essere di sana e robusta costituzione fisica ed
esenti da imperfezioni o da difetti che possano, comunque, influire
sul rendimento in servizio;
5.
essere di condotta morale irreprensibile;
6.
avere età non inferiore a 21 anni e non superiore
ad anni 30 per gli impiegati tecnici.
Art. 4
(Accertamento dei requisiti generali)
Indipendentemente dalla presentazione del certificato e dei
documenti prescritti, sia la società che la Regione hanno facoltà
di procedere, prima dell'assunzione in servizio, all'accertamento
del possesso da parte dell'aspirante dei requisiti generali e
dell'idoneità fisica, quest'ultima da accertarsi mediante visita
sanitaria da parte del competente servizio dell'U.S.L. della Valle
d'Aosta.
Se l'interessato non si presenta o rifiuta di sottoporsi a
tale visita, o se il giudizio sanitario è sfavorevole, decade da
ogni diritto acquisito con il concorso.
Per gli appartenenti alle categorie previste dalla legge 2
aprile 1968, n. 482, l'accertamento è fatto a norma di
legge.
Art. 5
(Assunzioni con richiesta numerica)
Per le assunzioni per le quali è obbligatoria la richiesta
numerica, la SITAV dovrà inoltrare domanda all'Ufficio di
collocamento competente specificando, anche sommariamente, i
compiti da svolgere e le attitudini e conoscenze che
presuppongono.
I lavoratori delle categorie espressamente protette (invalidi,
orfani, ecc.) avranno priorità nelle assunzioni fino alla
concorrenza con i limiti posti dalle leggi vigenti.
Resta valida la disposizione di legge relativa alle assunzioni
con passaggio diretto interaziendale, fermo restando il rispetto
del presente Regolamento.
Art. 6
Per essere assunti nel ramo degli -impiegati tecnici di gioco
"roulette" gli interessati devono avere frequentato e superato gli
appositi corsi di preparazione professionale.
Art. 7
(Concorso per interni ed esterni)
Possono partecipare a tali concorsi tutti coloro che. rispondono
ai requisiti richiesti agli artt. 2 e 3 ed i dipendenti SITAV che
non abbiano superato il 35° anno di età.
Per i giornalieri, gli avventizi e gli stagionali, l'anzianità
richiesta è di 800 giorni lavorativi.
La validità di tutti i concorsi è di un anno e le assunzioni
dovranno seguire strettamente la graduatoria risultante degli
idonei al concorso.
Art. 8
(Assunzioni con richiesta nominativa)
L'assunzione con richiesta nominativa nel ramo amministrativo
avviene previo esperimento di una prova di francese e di specifiche
prove psico-attitudinali atte a dimostrare l'effettiva conoscenza e
capacità degli interessati a svolgere le mansioni cui dovrebbero
venire addetti.
Le richieste nominative comunque, oltre che per i livelli
corrispondenti agli impiegati di concetto, sono consentite per le
seguenti categorie di lavoratori di qualifica corrispondente a
quelle dei numeri 21, 23 e 26 del D. M. 19.5.1973, pubblicato sulla
G. U. 5. 6.1973, n. 143, dopo avere superato analoghe prove dei
livelli di cui al primo comma del presente articolo:
Valletti
corrispondenti a camerieri sala,
Portieri
corrispondenti 1 ° portiere
Guardiani interni notturni
corrispondenti a portiere notte
Fisionomisti
corrispondenti a portiere unico
Portavalori/all. Imp. Giochi
corrispondenti a commesso con responsabilità
Capisquadra operai
corrispondenti a capisquadra servizi di manutenzione
Per essere assunti come:
Portieri
gli interessati devono aver conseguito
il diploma di scuola professionale alberghiera nel ramo
'front office' o almeno tre anni di esperienza in alberghi di
categoria superiore sempre nel ramo portineria.
Valletti
debbono avere il diploma di scuola professionale alberghiera
nel ramo "commis de rang" o almeno due anni di esperienza in
alberghi di categoria superiore sempre nei servizi di sala.
Art. 9
(Graduatoria)
La formazione della graduatoria finale di cui al precedente art.
7 dovrà tener conto dei seguenti requisiti:
a)
caratteristiche richieste dagli allegati e grado di
preparazione teorico-pratica;
b)
carico di famiglia;
c)
titolo di studio;
d)
conoscenza di lingue straniere;
e)
disoccupazione.
Art. 10
(Precedenze e preferenze)
Agli effetti dell'assunzione, sono preferiti a parità di merito,
il coniuge ed i figli di un dipendente deceduto in servizio.
Nelle assunzioni di cui all'art. 7 la SITAV nella libera
esplicazione dell'autonomia contrattuale ed in analogia con quanto
previsto dall'art. 14 della convenzione 16 febbraio 1978, previa
informazione dell'esercizio di tale facoltà alla Regione, potrà, in
caso di parità di merito dei concorrenti, accordare la
precedenza:
a)
ai nati nella Regione Valle d'Aosta, agli oriundi
valdostani ed i figli degli oriundi valdostani;
b)
ai residenti in Valle d'Aosta da almeno dieci
anni.
In casi di estrema ed urgente necessità, in accordo con la
Regione, le assunzioni in via provvisoria per la sostituzione di un
dipendente amministrativo o tecnico di gioco, potranno essere
effettuate attraverso richiesta nominativa, ai sensi dell'art. 19
della legge 264/49.
Art. 11
(Ammissione a corsi-concorsi, modalità)
Nell'indire i corsi-concorsi la Società SITAV e la Regione
devono fissare il programma degli esami, scritti ed orali.
E' esclusa, in merito, qualsiasi competenza della Commissione
giudicatrice.
Art. 12
(Bandi di concorso)
I bandi di concorso debbono precisare, oltre alle materie che
costituiranno prova di esame, il numero e la natura e la qualifica
dei posti messi a con corso, i requisiti ed i documenti prescritti
per le ammissioni e il termine utile per la presentazione delle
domande per ammissione e dei documenti.
Art. 13
(Termine e proroga del termine)
Il periodo tra la pubblicazione del bando di concorso e la
scadenza del tempo utile per la presentazione delle domande deve
essere, normalmente, di giorni trenta.
La Regione e la SITAV possono deliberare la proroga della data
di chiusura del concorso qualora alla scadenza del termine fissato
nell'avviso per la presentazione delle domande, il numero delle
domande presentate appaia, a giudizio insindacabile della Regione,
insufficiente per garantire ed all'importanza dei posti messi a
concorso.
Art. 14
(Commissioni giudicatrici per l'ammissione ai corsi e per
l'accertamento dell'idoneità)
Per ogni ammissione ai corsi degli impiegati tecnici di gioco,
la Regione e la Società SITAV nominano la Commissione giudicatrice
così composta:
1) due membri della Regione di cui uno espresso dalla
minoranza consiliare;
2) tre membri della Società SITAV di cui almeno un membro
esperto scelto nell'organico SITAV, possibilmente facente parte del
reparto interessato il cui posto è messo a concorso,
particolarmente competente nelle materie attinenti al
concorso.
Per le prove preliminari di lingua francese, la Commissione
giudicatrice deve essere integrata con la nomina di un esperto di
lingua francese.
I membri esperti partecipano con diritto di voto.
Il Presidente della Commissione sarà designato dai
rappresentanti della Regione.
Il Segretario sarà designato dai rappresentanti della Società
SITAV.
Nelle votazioni della Commissione, a parità di voti, prevale
quello del Presidente.
Ai lavori della Commissione può presenziare un dipendente SITAV
designato per sorteggio dalle Organizzazioni Sindacali confederali,
rappresentate nel Consiglio dei delegati.
Al termine del corso, gli aspiranti all'assunzione nei livelli
degli impiegati tecnici di gioco, dovranno sostenere gli esami
finali per l'accertamento dell'idoneità conseguita.
La Commissione esaminatrice sarà composta giusto quanto disposto
dall'art. 14 della legge 21.12.1978, n. 845.
Art. 15
(Prove attestanti i requisiti di cui al l'art. 8)
La Regione si riserva il diritto di controllare l'effettuazione
delle prove svolte dalla SITAV, per accertare i requisiti dei
livelli di cui all'art. 8 nonché di sottoporre i candidati a propri
esami.
Art. 16
E' compito della Presidenza della Giunta regionale controllare
la piena applicazione del presente Regolamento.
Qualora la Presidenza della Giunta lo ritenga necessario
potrà avvalersi per il controllo, dell'opera di una Commissione
formata da tre Consiglieri regionali nominata con decreto del
Presidente della Giunta.
Art. 17
Fa parte integrante del presente Regolamento l'allegato
A)
PRESIDENT
: Je mets en approbation la déliberation
inscrite au n. 29 de l'ordre du jour.
RÉSULTAT DU VOTE
Présents, votants et avis favorables: 26
Le Conseil approuve à l'unanimité
PRESIDENT:
La Présidence vous propose d'examiner ce soir
encore les objets au n. 30 et au n. 40 de l'ordre du jour et puis
l'objet, en séance privée, qui a été demandé par le Conseiller
Minuzzo. Et cela parce que l'Assesseur Rollandin, demain, ne pourra
pas être parmi nous; donc nous croyons utile de terminer les
arguments qui concernent la santé publique. Alors objet n. 30.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK