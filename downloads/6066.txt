Consiglio Regionale della Valle d'Aosta - Oggetto del Consiglio n. 509 del 26 aprile 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 509 del 26 aprile 1984 - Resoconto
OGGETTO N. 509/VIII - APPLICAZIONE DELL'ART. 8 DEL CONTRATTO
TRA REGIONE E SITAV E VENDITA DI OPERE D'ARTE DA PARTE DELLA SITAV.
(Interpellanza).
PRESIDENTE
: Do lettura dell'interpellanza presentata dai
Consiglieri Riccarand e Mafrica.
INTERPELLANZA
RICORDATO
che il Consiglio regionale nella seduta del
27 marzo 1984 aveva deliberato di mettere formalmente in mora la
Società SITAV richiedendo alla stessa l'immediato versamento di
quanto
dovuto alla Regione a saldo delle decadi dal 1°
maggio 1982 al 30 novembre 1983, e cioè di lire 10.901.120.455 e
riservandosi ogni altra decisione prevista dalla legge e dalla
Convenzione;
PRESO ATTO
che la SITAV ha provveduto a versare la
somma di Lire 10.901.120.455 ma che rimane debitrice nei confronti
della Regione per l'intero ammontare della soprattassa prevista
dall'art. 8 del Contratto
Regione SITAV.
ESSENDO venuti
a conoscenza, tramite gli Organi di
stampa, delle intenzioni della SITAV di vendere all'asta quadri,
arazzi ed altri beni, iniziativa che non denota una solida
posizione finanziaria della Società;
i sottoscritti Consiglieri regionali
INTERPELLANO
la Giunta regionale per sapere:
1) se ha già provveduto ad effettuare un preciso conteggio della
somma che la SITAV deve versare alla Regione in applicazione
dell'art. 8 del Contratto;
2) se la formale richiesta di pagamento della soprattassa è già
stata inviata alla SITAV;
3) come la Regione ritiene di cautelarsi, ai fini del pagamento
della suddetta soprattassa vista la precaria situazione finanziaria
che la SITAV sembra manifestare;
4) quali disposizioni sono state impartite al Commissario ed
all'Ispettore regionale presso la Casa da Gioco per evitare che
vengano posti all'asta, da parte della SITAV, beni su cui la
Regione potrebbe avere dei diritti;
5) se è vero che la SITAV metterà all'asta anche opere di noti
artisti valdostani che rischiano in tal modo di essere
definitivamente disperse al di fuori della Valle d'Aosta.
PRESIDENTE
: Ha chiesto la parola il Consigliere
Riccarand; ne ha facoltà.
RICCARAND (N.S.):
Abbiamo presentato questa interpellanza
perchè, ancora una volta, i tempi con cui la Giunta agisce per
tutelare gli interessi della Regione nei confronti della SITAV sono
notevolmente lenti e lunghi.
La SITAV ha saldato il debito degli 11 miliardi maturato nel
corso del 1982/1983 soltanto dopo essere stata posta in mora ed
essere stata concretamente minacciata di una revoca della
concessione. E' rimasto del tutto aperto il discorso della
soprattassa e su questo la Giunta non ha finora fornito al
Consiglio nessuna informazione su iniziative assunte, pur essendo
ormai trascorse diverse settimane da quando la SITAV ha pagato gli
11 miliardi ed ha quindi mantenuto, per ora, il diritto di gestire
la Casa da Gioco di Saint-Vincent.
I gruppi che hanno presentato l'interpellanza ritengono che alla
SITAV debba essere immediatamente richiesto il pagamento della
soprattassa e che la questione vada affrontata contestualmente alla
revisione della ripartizione fra Regione, SITAV e SAISET, degli
introiti dei giochi americani in modo da giungere ad una completa
ridefinizione dei rapporti contrattuali.
Visto che finora non sono pervenute notizie al Consiglio, né
nella sua adunanza assembleare, né nelle varie commissioni, sulle
iniziative della Giunta in materia, abbiamo voluto, con questa
interpellanza, chiedere esplicitamente se la Giunta ha già
provveduto ad effettuare un preciso conteggio della somma che la
SITAV deve versare alla Regione in applicazione all'art. n. 8 del
Contratto, ed inoltre se la formale richiesta di pagamento della
soprattassa è stata inviata alla SITAV.
Siamo poi venuti a conoscenza dagli organi di stampa di questa
strana asta che la SITAV ha intenzione di bandire per racimolare un
po' di soldi. Ci sembra che questo episodio indichi innanzitutto
una difficoltà finanziaria della SITAV, che la Regione deve
valutare attentamente e nei confronti della quale deve cautelarsi;
ed in secondo luogo, non vorremmo che la SITAV vendesse all'asta
anche dei beni su cui la Regione può avere dei diritti. Vorrei solo
ricordare che nei rendiconti delle manifestazioni di cui la Regione
paga il 50% del costo, spesso compare la dicitura "Acquisto di
quadro", che viene quindi pagato al 50% dalla Regione e al 50%
dalla SITAV. In questo caso di chi è la proprietà? Saranno posti
alcuni di questi quadri all'asta della SITAV per i suoi
interessi?
Noi chiediamo come la Regione intenda cautelarsi ai fini del
pagamento della soprattassa vista la precaria situazione
finanziaria che la SITAV sembra manifestare.
Chiediamo inoltre quali disposizioni sono state impartite al
Commissario e all'Ispettore regionale presso la Casa da Gioco per
evitare che vengano posti all'asta da parte della SITAV beni su cui
la Regione potrebbe avere dei diritti ed infine se è vero che la
SITAV metterà all'asta anche opere di noti artisti valdostani che
rischiano in tal modo di essere definitivamente dispersi al di
fuori della Valle d'Aosta.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Je pense, avant tout, qu'il faut
distinguer les deux problèmes. Le premier est celui de la révision
de la Convention avec la SITAV et la SAISET, dont on a déjà parlé
au cours de la dernière séance pendant laquelle on s'était déclarés
non seulement disponibles, mais presque obligés à reconsidérer le
tout. Notamment, vu qu'il s'agit d'un problème à deux, il faudra
prévoir des rencontres.
Pour l'autre problème c'est-à-dire l'application de la surtaxe
du 20%, il faut dire que nous avons eu des pourparlers pour
chercher à resoudre les questions techniques liées à l'application
de la surtaxe, car là il y a des avis opposés. La Junte est
toutefois de l'avis qu'il faut quand même demander à la SITAV
l'application de l'article 8 et ensuite, s'il y a une opposition,
on aura la possibilité de recourir à l'arbitrage. La semaine
prochaine, on fera la requête officielle à la SITAV de payer sur la
base de l'article 8. Ensuite, selon la réponse que la SITAV nous
donnera, il y aura la possibilité d'appliquer ce qui est prévu dans
la Convention même.
Quant à la vente aux enchères, nous avons su que les tableaux
qui sont en vente ne sont pas de propriété de la Région mais de la
SITAV. Le catalogue est assez intéressant; il y a des Casorati, des
Marini et des Guttuso; il y a aussi des tableaux de peintres
valdôtains, particulièrement de Nex et de Mus, mais d'autres
tableaux dépassent largement en valeur les tableaux des artistes
valdôtains. Nous pensons de participer à la vente aux enchères,
mais il y a des problèmes. En effet, je pense qu'il serait opportun
de parler cet après-midi de l'attitude de la Région à l'égard des
enchères; il faudrait faire une réunion avec les Chefs de Groupe
pour prendre des décisions à ce sujet. La Junte s'est déjà exprimée
et a décidé de participer aux enchères; mais le problème est
surtout technique. Lorsque la Région a la possibilité de participer
aux enchères elle a quand même le devoir de dire jusqu'à quel
chiffre on peut arriver, à part les considérations qu'il faut faire
sur la valeur des tableaux.
Je pense que pendant la semaine prochaine on règlera les deux
premiers points en faisant une requête officielle. Nous avons eu un
retard mais il est dû à des problèmes techniques et non à la
volonté politique de faire valoir l'article 8 de la Convention.
PRESIDENTE
: Ha chiesto la parola il Consigliere Mafrica
ne ha facoltà.
MAFRICA (P.C.I.):
Abbiamo l'impressione che la Giunta sia
sempre molto tentennante sulle cose da fare in merito a questo
problema e che quindi giunga a prendere delle decisioni solamente
dopo ripetute sollecitazioni da parte del Consiglio: così è stato
per il pagamento degli 11 miliardi ed è così ora per la questione
dell'applicazione dell'art. n. 8. Si è comunque già perso del tempo
e ci auguriamo che al più presto si provveda a intimare formalmente
alla SITAV il pagamento di quanto dovuto ai sensi dell'art. 8, cioè
il pagamento della soprattassa.
Noi crediamo che non si possa accettare una situazione come
quella che era stata prospettata il 9 febbraio e cioè il pagamento
di interessi del 15% quando, se la Società si fosse presentata ad
un banca, sicuramente avrebbe dovuto pagare interessi molto più
elevati.
A nostro giudizio va richiesta l'applicazione del contratto e la
penalità prevista sempre dallo stesso. Nel corso dell'arbitrato, la
Regione non deve assolutamente riproporre quel tipo di interesse
che rappresentava per la SITAV un vantaggio indubbio rispetto al
costo del denaro nelle banche.
Voglio aggiungerne un'altra considerazione: la vicenda della
Casa da Gioco di Saint-Vincent continua ad occupare le pagine dei
giornali e, dopo aver interessato in un primo momento i dirigenti
della Casa da Gioco, successivamente i controllori ed i politici, è
giunta adesso ad interessare anche i croupiers, con un'indagine che
li coinvolge. Mi chiedevo una volta se questo vaso di Pandora
oramai avesse rivelato tutto il suo contenuto, me lo chiedo ancora
adesso e mi chiedo se la Giunta regionale abbia la volontà di
mettere sotto controllo questa situazione.
Indubbiamente la vicenda del Casinò richiede una conoscenza dei
fatti che si verificano all'interno della Casa da Gioco molto
superiore a quella del passato e richiede anche, una fermezza, una
chiarezza di idee da parte dell'esecutivo e del Consiglio che non
c'è stata nel passato. Noi sollecitiamo la Giunta a chiedere
l'applicazione integrale del contratto, proprio per dimostrare che
è cambiato questo atteggiamento, che si vuole trasformare la Casa
da Gioco in una struttura produttiva in cui non ci sono fenomeni di
degenerazione e che si vuole porre rimedio invece a quella
situazione di quasi zona franca, l'unica vera zona franca esistente
in Valle d'Aosta.
Si dà atto che dalle ore 11,34 riassume la Presidenza il
Presidente BONDAZ.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK