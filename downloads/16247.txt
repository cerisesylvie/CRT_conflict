Consiglio Regionale della Valle d'Aosta - Oggetto del Consiglio n. 2597 del 11 giugno 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
DEMANIO E PATRIMONIO REGIONALE
ENERGIA
Precedente
Successivo
Resoconto integrale del dibattito dell'aula
Oggetto del Consiglio n. 2597 del 11 giugno 1997 - Resoconto
SEDUTA ANTIMERIDIANA DELL'11 GIUGNO 1997
OGGETTO N. 2597/X Utilizzo del metano negli impianti di
riscaldamento degli immobili di proprietà regionale.
(Interrogazione con risposta scritta)
Interrogazione r.s. Constatato che gli ultimi dati forniti
dall'ARPA rivelano che è ancora alto il tasso di inquinamento
dell'aria, in particolare nella città di Aosta;
Constatato che i residui da combustibili ad alta densità sono
tra gli agenti maggiormente implicati nella correlazione tra
l'inquinamento ambientale e i danni alla salute dei cittadini;
Considerato che gli scopi del risparmio energetico sono quelli
di ridurre le emissioni nell'atmosfera al fine di migliorare la
qualità dell'aria e quindi della salute;
Preso atto che, proprio per incidere positivamente sul calo
dell'inquinamento dovuto agli impianti termici, la Regione si è
dotata di apposita legge (legge regionale n.44/96) ed ha assunto
con delibera di Giunta n. 7299 dell'8 settembre 1995 l'impegno di
un progressivo utilizzo del metano negli impianti di riscaldamento
degli immobili di proprietà regionale;
Constatato che studi più articolati nel settore energetico
possono consentire nel tempo vantaggi sia economici, che
ambientali, che sanitari maggiori di quelli conseguibili col
semplice cambiamento del combustibile;
Al fine di avere informazioni circa l'attuazione dell'impegno
del risparmio energetico che è correlato con la tutela preventiva
della salute dei cittadini;
i sottoscritti consiglieri del Gruppo Verdi Alternativi
Interrogano
l'Assessore competente per sapere:
a) il tipo di impianti di riscaldamento esistenti presso ogni
stabile di proprietà regionale ed il combustibile utilizzato;
b) l'elenco degli stabili per i quali è prevista una
riconversione dell'impianto termico a metano, i relativi tempi di
realizzazione e l'incidenza sulla riduzione degli inquinanti
dell'atmosfera dovuta agli interventi previsti;
c) l'eventuale programmazione, oltre a quella già effettuata sul
palazzo regionale di P.zza Deffeyes, di analisi energetiche degli
edifici, che consentano di conoscere in dettaglio i dati sui
consumi, in modo da predisporre possibili interventi che diano dei
risultati più interessanti sotto il profilo del risparmio
energetico e della riduzione delle emissioni.
F.to: - Squarzino Secondina-Florio
Presidente All'interrogazione è stata data risposta con lettera
n. 3700 in data 30 maggio 1997.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK