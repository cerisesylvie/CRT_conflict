Consiglio Regionale della Valle d'Aosta - Oggetto del Consiglio n. 2885 del 29 maggio 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2885 del 29 maggio 1987 - Resoconto
OGGETTO N. 2885/VIII - POTENZIAMENTO DEI CENTRI SANITARI DI
BASE PER I PRELIEVI PER ESAMI EMATOCHIMICI DI LABORATORIO.
(Approvazione di mozione).
PRESIDENTE
: Do lettura del testo della mozione presentata
dal Consigliere Sandri:
MOZIONE
RICORDATO che nella Unità Sanitaria Locale della Valle
d'Aosta sono attivi nove centri di prelievo per esami ematochimici
di laboratorio e precisamente:
Distretto - 1
Centri prelievo - Pré Saint Didier, Morgex
Numero giorni prelievo -
2
Numero abitanti per giorno apertura - 4.642 (3386+806 2°
Distr.)
Distretto - 2
Centri prelievo - nessuno
Numero giorni prelievo - 0
Numero abitanti per giorno apertura - (3223 ab.)
Distretto - 3
Centri prelievo - Saint-Pierre
Numero giorni prelievo - 1
Numero abitanti per giorno apertura - 6.748 (5136+1612 2°
Distr.)
Distretto - 4
Centri prelievo - Nessuno Numero giorni prelievo - 0
Numero abitanti per giorno apertura - (4315 ab.)
Distretto - 5
Centri prelievo - Aosta
Numero giorni prelievo - 5
Numero abitanti per giorno apertura -10.473 (9610+863 4°
Distr.)
Distretto - 6
Centri prelievo - Nus
Numero giorni prelievo - 1
Numero abitanti per giorno apertura -7.438
Distretto - 7
Centri prelievo - Nessuno
Numero giorni prelievo - 0
Numero abitanti per giorno apertura - (3361 ab.)
Distretto - 8
Centri prelievo - Nessuno
Numero giorni prelievo - 0
Numero abitanti per giorno apertura -
(2375
ab.)
Distretto - 9
Centri prelievo - Châtillon, Saint-Vincent
Numero giorni prelievo - 8
Numero abitanti per giorno apertura -1.963 (1246+420 7°
Distr. + 297.8° Distr.)
Distretto - 10
Centri prelievo - Nessuno
Numero giorni prelievo - 0
Numero abitanti per giorno apertura - (2894 ab.)
Distretto - 11
Centri prelievo - Verrès
Numero giorni prelievo - 3
Numero abitanti per giorno apertura -3.594 (2629-965 10°
Distr.)
Distretto - 12
Centri prelievo - Donnas
Numero giorni prelievo - 3
Numero abitanti per giorno apertura -3.839 (1469+1741 13°
Distr. + 629 14° Distr.)
Distretto - 13
Centri prelievo - Nessuno
Numero giorni prelievo - 0
Numero abitanti per giorno apertura - (5224 ab.)
Distretto - 14
Centri prelievo - Nessuno
Numero giorni prelievo - 0
Numero abitanti per giorno apertura - (1888 ab.)
SOTTOLINEATO, come si evince dalla pregressa tabella, la
disparità di servizi a disposizione per i cittadini di alcuni
Distretti rispetto ad altri, ed in particolare la netta
insufficienza dell'unico punto prelievo nel Distretto n. 5 che deve
servire 52.364 persone;
CONSIDERATO che l'attività di prelievo è una tipica attività
sanitaria di base la cui localizzazione naturale è il presidio
distrettuale, tenuto conto del rapporto ideale di un ambito di
3.000 abitanti per ogni giorno di apertura del Centro
prelievi;
Il Consiglio regionale della Valle d'Aosta
IMPEGNA
l'Assessore alla Sanità ed Assistenza Sociale a predisporre,
in stretto collegamento con l'U. S. L. della Valle d'Aosta un piano
di potenziamento di prelievo che garantisca:
-
un giorno alla settimana di prelievi
-
presso il Consultorio di Villeneuve;
-
due giorni alla settimana di prelievi presso il Consultorio
di Saint-Pierre;
-
un giorno alla settimana di prelievi presso il Consultorio
di Gignod;
-
quattro Centri di prelievo nel 5° Distretto aperti cinque
giorni settimanali da collocare, oltre a quello in costruzione
annesso al presidio ospedaliero di Viale Ginevra n. 3, presso i
Consultori di Corso Battaglione Cervino e di Viale Europa e nel
Presidio ospedaliero del Beauregard;
-
due giorni alla settimana di prelievi al Consultorio di
Nus;
-
un giorno alla settimana di prelievi al Consultorio di
Valtournenche;
-
un giorno alla settimana di prelievi al Consultorio di
Brusson;
-
due giorni alla settimana di prelievi nel 13° e 14°
Distretto;
oltre ai punti già attivi.
PRESIDENTE
: Ha chiesto di parlare il Consigliere Sandri,
ne ha facoltà.
SANDRI - (N.S.):
Avevamo già avuto occasione di parlare
in questo Consiglio sul problema dei prelievi per analisi di
laboratorio, e questa mozione ha cercato di analizzare e di
elaborare i dati che ci erano stati forniti dall'Assessore
regionale alla Sanità. A mio parere è interessante fare un
collegamento fra i centri di prelievo sul territorio, così come
sono stati forniti dall'Assessorato, il numero di abitanti di quel
territorio cui si riferiscono e il numero di giorni in cui questi
centri di prelievo sono aperti. Così si vede esattamente qual è il
bacino di utenza per ogni giorno di apertura. Facendo questo
piccolo collegamento fra i vari punti e suddividendolo fra i vari
distretti, vediamo che un certo numero di distretti non ha neanche
un centro di prelievo, e sono i nn. 2, 4, 7, 8, 10 e poi in Bassa
Valle il 13 e il 14.
Abbiamo fatto una piccola, ulteriore elaborazione spostando
verso i più vicini centri di prelievo il riferimento degli abitanti
degli altri distretti.
Viene fuori che mediamente abbiamo un numero di utenza per
giorno di prelievo intorno alle 5000 persone, di cui 4600 nel
Distretto n. 1, 6000 nel Distretto n. 3, 7000 nel Distretto n. 6,
1900 nel Distretto di Châtillon - Saint-Vincent, 3500 a Verrès,
3800 a Donnas, fatto salvo Aosta, in cui abbiamo 10473 persone che
possono affluire tutti i giorni al centro di prelievo
dell'Ospedale. Questo spiega, in termini numerici, il caos che al
mattino fra le 7 e le 9 si verifica a livello di ospedale
regionale, in quanto un numero alto di persone viene concentrato in
uno stesso posto.
Questo problema rimarrà comunque anche quando verrà aperto il
nuovo centro di prelievi che l'Assessore sta seguendo nella sua
realizzazione. E questo è un fatto che ha una sua ragione teorica
molto precisa: l'atto sanitario in generale comporta la presenza
nello stesso luogo dell'operatore sanitario e del paziente. Questa
è una regola generale, che ha alcune grosse eccezioni. Un'eccezione
fondamentale è quella delle analisi di laboratorio, cioè non c'è
bisogno che siano concentrate in uno stesso luogo una macchina che
fa le analisi di laboratorio e la persona che porta il sangue, e lo
testimonia il decentramento dei centri di prelievo che sono sparsi
per tutta la Valle. È giusto infatti che la gente non si sposti
troppo da casa per fare una cosa che può fare tranquillamente nel
consultorio sotto casa.
Allora dobbiamo prendere atto che questa è una attività
tipicamente decentrabile sul territorio, che non ha nessun senso
portare la gente a dover cercare un parcheggio intorno
all'ospedale, che è molto difficile trovare, ma che bisogna
insegnare alla gente, proprio decentrando questa attività, a fare
un riferimento ai consultori.
Questa mozione quindi vuole portare ad un impegno dell'Assessore
alla Sanità, perché si risolva questa situazione cronica. In questo
Consiglio regionale il problema del laboratorio di analisi e delle
code che i cittadini sono obbligati a fare è stato portato avanti
da più persone e da parecchio tempo. Vogliamo che questa azione sia
organizzata dall'Assessore in maniera più decentrata, quindi
incominciando a fare una serie di aperture di punti di prelievo;
oltretutto personale infermieristico ce n'è e si può
tranquillamente trovare, perchè quando ci sono 3-4000 persone per
giorno di apertura l'affluenza non è mai molta e sono problemi che
si risolvono in pochi minuti; certamente concentrando 150-200
persone in un locale che è anche forse un decimo di questo, lì i
problemi vengono fuori. Lo scopo è di arrivare ad una media di
circa 3000 persone per giorno di apertura, perchè se andate a
vedere la situazione di Châtillon, di Verrès, di Donnas, in cui ci
sono dalle 2 alle 3000 persone, voi vedrete che non ci sono
problemi di code, di disagi, di lamentele. È quello il punto di
riferimento, cioè là dove la gente ha un esercizio efficiente.
Facendo una verifica di 3000 persone, si vede che occorre un
giorno alla settimana di prelievi a Villeneuve, e questo
consentirebbe, se articolato con quello di Saint-Pierre, di
garantire in quella zona sostanzialmente due giorni di apertura a
settimana. Un secondo giorno di apertura a Saint-Pierre perchè
abbiamo 6748 persone, un giorno a Gignod, e soprattutto un grosso
decentramento ad Aosta: in ospedale ci si va quando si hanno esami
da fare di una certa importanza, il prelievo invece non è
obbligatorio, quindi si va ai consultori.
Credo che cinque giorni la settimana in Viale Ginevra 3, nel
nuovo edificio esterno all'ospedale e nei consultori di Viale
Europa, nei consultori al quartiere Dora e al Beauregard, siano
necessari: sono quattro punti decentrati che evitano difficoltà di
accesso e tutti i problemi che sono stati ricordati.
Esistono poi alcuni punti su cui non si può transigere, nel
senso che il Distretto n. 7 di Nus, con più di 3000 abitanti, non
ha neanche un giorno di prelievo la settimana; nel Distretto di
Brusson, con 2894 abitanti, sono obbligati a scendere a Verrès, e
poi c'è il problema del 13° e 14° Distretto, dove da Gressoney
devono arrivare fino a Donnas, per avere solo tre giorni alla
settimana di apertura. Quindi per coprire la Basse valle al di
sotto di Verrès, fra Pont-Saint-Martin e la Valle di Gressoney,
sono necessari almeno due giorni di apertura in modo che ogni
giorno la settimana, o a Pont o a Donnas o a Gaby, ci sia la
possibilità di fare un prelievo di sangue senza dover correre fino
a Verrès.
Questa è una bozza di organizzazione su come si potrebbe
risolvere il problema, ma credo sia importante captare di questa
mozione soprattutto il significato. Vorrei far quantizzare da
qualche esperto in economia il danno economico che questo disagio
provoca ai cittadini di Aosta e alla Regione valle d'Aosta. Pensate
alle ore perse di lavoro, di gente che è obbligata ad aspettare
un'ora (quando va bene), due o tre ore per avere un prelievo.
Pensate soltanto alla benzina consumata per dover fare quei
chilometri in più quando basterebbe fare correre una sola macchina
con tanti prelievi, piuttosto che tante macchine con le persone
sopra.
Pertanto credo che questa mozione possa essere accolta
dall'Assessore; se non vuole accoglierla dal punto di vista formale
del Consiglio, perchè viene da un rappresentante dell'opposizione,
spero che comunque l'accolga in cuor suo e nella sua mente.
Si dà atto che alle ore 12,21 assume la Presidenza il Vice
Presidente Dolchi.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Mi auguro che l'Assessore voglia
accogliere la mozione, che non si sia preoccupato che la capacità
del Consigliere Sandri di prevedere come organizzare la sanità, lo
metta in predicato quale suo sostituto. Badi al problema sollevato,
che mi sembra serio, e non a queste altre preoccupazioni.
PRESIDENTE
: Ha chiesto di parlare l'Assessore alla Sanità
ed Assistenza Sociale Voyat, ne ha facoltà.
VOYAT - (U.V.):
Non mi preoccupo della mia sostituzione
da parte del Dott. Sandri, anche perchè non sarà un problema mio,
sarà un problema che avranno altri.
Il piano sanitario regionale prevede quattro punti fissi di
prelievo nei vari poliambulatori distrettuali. Prevede anche dei
punti non fissi in cui si possano saltuariamente fare dei prelievi,
così come previsto anche dal decreto del Presidente del Consiglio
dei Ministri del 10.2.1984, art. 12, dove sono contenute tutte le
procedure per fare i prelievi sul territorio.
In Valle d'Aosta abbiamo circa 8 punti di prelievo, di cui non
tutti funzionano ogni giorno, ma funzionano a seconda di quella che
è la richiesta. L'U.S.L. a seconda delle difficoltà e delle
richieste aumenta i punti di prelievo, tant'è vero che è di questo
ultimo mese una richiesta per un centro fisso a Saint-Pierre, ma
non si è mai andati a calcolare il bacino di utenza, anche perché
in quella eventualità dovremmo tener conto di altri fattori.
Si è sempre vista la possibilità di creare dei centri vicini a
centri commerciali, perchè ad esempio quando si suggerisce di fare
un centro di prelievo a Gignod, sappiamo anche solo su sondaggi
fatti nel distretto, che la gente preferisce andare ad Aosta
piuttosto che a Gignod.
Il Consigliere Sandri sa meglio di me che fintanto che non c'è
il personale fisso dipendente, dobbiamo ricorrere alle convenzioni,
e questa situazione ci ha portato a volte a delle difficoltà nella
funzionalità di questi centri, perché medici che erano in
graduatoria come medici prelevatori, si sono convenzionati, ma poi
hanno rinunciato a queste convenzioni e si è creato il problema,
tant'è vero che a Donnas per circa due o tre mesi si è dovuto fare
le prenotazioni in quanto i medici disponibili a quel momento non
erano sufficienti.
Questo problema che è già stato esaminato insieme all'U.S.L.,
che prevede innanzitutto il potenziamento dei punti esistenti e una
soluzione da studiare per Aosta, perché quando l'U.S.L. ha fatto
l'unificazione del centro prelievi togliendo quello di via Guido
Rey si è vista poi la difficoltà; attualmente stiamo vedendo dove è
possibile reperire dei locali adatti per i prelievi.
È inoltre previsto il potenziamento dei prelievi sul territorio
nei vari distretti, ma questo non significa che tutti i distretti
debbano avere il loro punto di prelievo, perchè ad esempio per il
distretto n. 2, da Villeneuve a Saint-Pierre, penso che non sia un
problema: chi dovesse scendere da Introd a Villeneuve può andare
anche a Saint-Pierre in quanto là ci sono le strutture che a
Villeneuve non ci sono, perchè mancano i locali distrettuali
adatti. Pertanto è chiaro che dove c'è carenza di locali si deve
trasferirli nel distretto più vicino.
Un altro punto che si sta vedendo è la registrazione su
stampante direttamente al punto di prelievo, per avere i risultati
più in fretta che non adesso. Questo è uno di quei progetti che
purtroppo non è ancora stato attuato.
Per quanto riguarda la mozione, sono disposto ad accettarla
purchè venga modificata in questo modo: togliere l'elenco dei punti
ben precisi su cui organizzare i centri, e aggiungere all'ultima
riga: "un piano di potenziamento dei centri di prelievo sul
prossimo piano sanitario regionale".
PRESIDENTE
: Ha chiesto di parlare il Consigliere Sandri,
ne ha facoltà.
SANDRI - (N.S.)
: Mi consenta l'Assessore cinque
osservazioni, anche se l'ora è tarda.
La prima osservazione è quella sui distretti: credo che
l'Assessore si sia fatto un po' un autogoal quando dice che non
tutti i distretti devono avere centri di prelievo. Ma da quando
esiste la riforma sanitaria, il distretto è definito come il punto
in cui vengono concentrate le attività di base. È la zonizzazione
che consente la perfetta distribuzione dell'attività di base.
Se non tutti i distretti devono avere questo tipo di servizio,
forse è stato fatto da parte dell'attuale maggioranza un numero di
distretti superiore alla norma, e se Villeneuve è stato separato da
Saint-Pierre non è stata l'opposizione a farlo, ma è stata una
scelta della Giunta.
Quindi credo che a questo punto, dopo le parole dell'Assessore,
dovreste fare una revisione dei distretti attuali.
Seconda osservazione: è vero che è difficile trovare dei locali
adatti ai prelievi, soprattutto perchè credo che se mandiamo
qualche medico rappresentante del servizio n. 1 a fare il controllo
delle attuali idoneità sanitarie dei locali di prelievo nel
seminterrato del laboratorio, avrà dei grossi problemi, e penso che
questa urgenza non sia stata captata dall'Assessorato. Sarebbe un
fatto estremamente grave se non si captasse, al di là della
mozione, questa urgenza nel reperimento dei locali, perchè la gente
è veramente stufa.
Nel vecchio stabilimento della maternità di Aosta, in fondo a
viale Saint-Martin de Corléans, verranno organizzati dei lavori per
lo spostamento del consultorio di Viale Europa. Ho l'impressione
che per questo centro in cui ci sono una serie di attività di tipo
consultoriale, si possano trovare nello stabilimento dell'ex
maternità dei locali adatti, dove ci sia la rampa di accesso per
handicappati e strutture adattabili a questo bisogno.
Un secondo punto di prelievo che può essere riaperto in via
transitoria è quello di via Guido Rey, perchè se c'è una emergenza
si va a fare anche un intervento di tipo transitorio; un terzo
punto di prelievo è il Beauregard.
Quindi possibilità di prelievo ce ne sono, e credo che
l'Assessore debba fare uno sforzo insieme all'U.S.L. per superare
questo momento critico.
Un'ultima osservazione è quella sui medici prelevatori.
Purtroppo l'Università ha sfornato tanti medici negli ultimi anni,
c'è un problema di disoccupazione medica anche in Valle d'Aosta,
per cui, se diamo una possibilità di lavoro, non dovrebbero esserci
difficoltà a trovare il personale sanitario.
Termino accettando la modifica dell'Assessore per quanto
riguarda il testo della mozione, e chiedo solo se è disponibile ad
un incontro, lunedì mattina alle 7,30, nei locali del prelievo del
laboratorio di Aosta.
PRESIDENTE
: Ha chiesto di parlare l'Assessore alla Sanità
ed Assistenza Sociale Voyat, ne ha facoltà.
VOYAT - (U.V.):
Solo per dire al Dott. Sandri che io alle
sette e trenta del mattino al laboratorio ci sono già andato,
proprio per rendermi conto della situazione.
PRESIDENTE
: Vi è una proposta di emendamento da parte
dell'Assessore che mi sembra accolta dal Consigliere Sandri,
pertanto pongo in votazione la mozione nel testo così emendato:
MOZIONE
RICORDATO che nella Unità Sanitaria Locale della Valle
d'Aosta sono attivi nove centri di prelievo per esami ematochimici
di laboratorio e precisamente:
Distretto - 1
Centri prelievo - Pré-Saint-Didier Morgex. Numero giorni
prelievo -
2
Numero abitanti per giorno apertura
-
4.642 (3836 + 806 2° Distr.)
Distretto -
2
Centri prelievo - Nessuno
Numero giorni prelievo - 0
Numero abitanti per giorno apertura
- (3223
ab.)
Distretto - 3
Centri prelievo - Saint-Pierre
Numero giorni prelievo - 1
Numero abitanti per giorno apertura
-
6.748 (5136 + 1612 2° Distr.)
Distretto - 4
Centri prelievo - Nessuno
Numero giorni prelievo - 0
Numero abitanti per giorno apertura - (4315 ab.)
Distretto - 5
Centri prelievo - Aosta
Numero giorni prelievo - 5
Numero abitanti per giorno apertura
- 10.473 (9610 + 863 4° Distr.)
Distretto - 6
Centri prelievo - Nus
Numero giorni prelievo - 1
Numero abitanti per giorno apertura
- 7.438
Distretto - 7
Centri prelievo - Nessuno
Numero giorni prelievo - 0
Numero abitanti per giorno apertura
-
(3361
ab.)
Distretto - 8
Centri prelievo - Nessuno
Numero giorni prelievo - 0
Numero abitanti per giorno apertura
- (2375
ab.)
Distretto - 9
Centri prelievo - Châtillon Saint-Vincent
Numero giorni prelievo - 8
Numero abitanti per giorno apertura
-
1.963 (1246 + 420 7° Distr. + 297 8° Distr.)
Distretto - 10
Centri prelievo - Nessuno
Numero giorni prelievo - 0
Numero abitanti per giorno apertura
-
(2894
ab.)
Distretto - 11
Centri prelievo - Verrès
Numero giorni prelievo - 3
Numero abitanti per giorno apertura
- 3.594 (2629 + 965 10° Distr.)
Distretto - 12
Centri prelievo - Donnas
Numero giorni prelievo - 3
Numero abitanti per giorno apertura - 3.839 (1469 + 1741 13°
Distr. + 629 14° Distr.)
Distretto - 13
Centri prelievo - Nessuno
Numero giorni prelievo - 0
Numero abitanti per giorno apertura
-
(5224
ab.)
Distretto - 14
Centri prelievo - Nessuno
Numero giorni prelievo - 0
Numero abitanti per giorno apertura
-
(1888
ab.)
SOTTOLINEATO, come si evince dalla pregressa tabella, la
disparità di servizi a disposizione per i cittadini di alcuni
Distretti rispetto ad altri, ed in particolare la netta
insufficienza dell'unico punto prelievo nel Distretto n. 5 che deve
servire 52.364 persone;
CONSIDERATO che l'attività di prelievo è una tipica attività
sanitaria di base la cui localizzazione naturale è il presidio
distrettuale, tenuto conto del rapporto ideale di un ambito di
3.000 abitanti per ogni giorni di apertura del Centro
prelievi;
Il Consiglio regionale della Valle d'Aosta
IMPEGNA
l'Assessore alla Sanità ed Assistenza Sociale a predisporre,
in stretto collegamento con l'U. S. L. della Valle d'Aosta, un
piano di potenziamento dei Centri di prelievo sul prossimo piano
sanitario regionale.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK