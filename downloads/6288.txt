Consiglio Regionale della Valle d'Aosta - Oggetto del Consiglio n. 751 del 19 settembre 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 751 del 19 settembre 1984 - Resoconto
OGGETTO N. 751/VIII - DATI CONCERNENTI IL GIORNALE "SPORTS
VALDOTAINS" - (Interpellanza).
PRESIDENTE:
Do lettura del testo dell'interpellanza
presentata dal Consigliere Baldassarre:
INTERPELLANZA
RILEVATO regionale n. 35 del 26 agosto 1974 vengono decretati
interventi a favore dello sport ed in particolare, in applicazione
dell'articolo 10, la concessione di contributi "per il sostegno
della stampa a diffusione regionale";
CONSTATATO che nell'ultimo capoverso del richiamato articolo 10
della citata legge viene precisato che "con successivo
provvedimento consiliare saranno stabilite le modalità di
attuazione";
ACCERTATO che con delibere consiliari si sceglieva "quale organo
beneficiario dei contributi regionali a favore della stampa
sportiva il giornale "Sports Valdôtains", assegnando al
proprietario di detta testata somme a fondo perduto in misura
tutt'altro che disprezzabile;
VISTO che dalla data di approvazione della legge regionale ad
oggi si sono avute altre iniziative editoriali, come la
pubblicazione quotidiana di pagine regionali da parte della testata
torinese "La Stampa" che dedica, con maggior tempestività e miglior
qualità redazionale, ampio spazio agli sports valdostani;
INTERPELLA
il Presidente della Giunta e l'Assessore regionale al Turismo
per sapere:
1) se non ritengono sia urgente ed inderogabile disporre per
la revoca della suddetta legge regionale, superata da nuove
circostanze che oggettivamente non incidono sulle finanze regionali
pur rendendo allo sport ed agli sportivi valdostani un servizio di
ineccepibile qualità;
2) le somme complessive dei contributi a favore del titolare
di "Sports Valdôtains";
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Con questa interpellanza ho
voluto evidenziare un problema del quale sono venuto a conoscenza
in questo ultimo periodo. Vorrei intanto precisare che non ce l'ho
con nessuno personalmente, anzi, ritengo che il giornale "Sports
Valdôtains" sia un giornale tempestivo e tempestoso, come mi
suggerisce il Consigliere Tamone, in alcuni casi. Però il problema
esiste. Con la legge del 1974 erano stati approvati degli
interventi a favore di alcuni giornali sportivi; successivamente,
con una delibera del 14 luglio 1976, era stato previsto, in questa
delibera, solo un contributo al giornale "Sports Valdôtains". Io
ritengo che (e sarò breve perché l'interpellanza è abbastanza
chiara) pur continuando a dare fiducia al giornale "Sports
Valdotains", che è un giornale che gode della mia ammirazione,
sarebbe opportuno prevedere per il futuro la possibilità che
possano sorgere altre testate: c'è "La Stampa" che dedica pagine
agli sports tradizionali valdostani, c'è l'"Aosta Tribune" e forse
ci sarà un altro giornale che potrà dedicare una o due pagine agli
sports valdostani. Vorrei quindi conoscere il se nel futuro questi
benefici e contributi potranno essere estesi anche ad altre testate
che danno spazio a questi sports locali. Voglio evidenziare solo
questo particolare, perché, ripeto, non ce l'ho in particolare con
nessuno.
PRESIDENTE:
Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Anche noi, in qualità di Giunta, non ce
l'abbiamo con nessuno: è certo che il Consiglio regionale ha varato
una legge a favore dello sport, nella quale sono inserti contributi
per il sostegno della stampa sportiva a diffusione regionale. Ci
farebbe piacere se, nel futuro in Valle d'Aosta ci fossero diverse
testate che parlano di sport, anche perché, quando c'è concorrenza,
il prodotto risulta migliore. Non c'è quindi, a livello di Giunta
regionale, nessuna preclusione nei confronti di altri giornali
che
potrebbero specializzarsi nel fornire tempestivamente le
notizie. Sarà mia premura, nel caso di richieste specifiche in
questo senso, portare il problema all'assemblea dello sport, della
quale fanno parte tutti i presidenti delle federazioni sportive e
quindi il dibattito potrà essere molto più qualificato che non in
altra sede.
Per quanto concerne la seconda richiesta, rispondo che la legge
regionale del 1974 destinava 5 milioni a favore della stampa; nel
1976 la cifra è stata portata a 25 milioni, rimasti tali fino al
1981; nell'anno 1982 il contributo è stato elevato a 32 milioni.
Quindi, in questo ultimo triennio, "Sports Valdôtains" ha ricevuto
annualmente 32 milioni.
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Io ringrazio l'Assessore Borbey
perché è stato preciso nella sua risposta e prendo atto della sua
buona volontà, affinché in un prossimo futuro ci si possa
comportare anche con altre testate nella stessa maniera, e mi
ritengo soddisfatto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK