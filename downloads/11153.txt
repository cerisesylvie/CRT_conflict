Consiglio Regionale della Valle d'Aosta - Oggetto del Consiglio n. 2166 del 22 maggio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2166 del 22 maggio 1991 - Resoconto
OGGETTO N. 2166/IX Istituzione dell'ufficio per la
valutazione dell'impatto ambientale
(
Interrogazione
).
PresidenteDo lettura della interrogazione presentata dal
Consigliere Riccarand:
Interrogazione Ricordato che la legge regionale 4 marzo 1991,
n. 6 "Disciplina della procedura di valutazione dell'impatto
ambientale" prevede, entro un massimo di centottanta giorni
dall'approvazione della legge, l'istituzione dell'Ufficio per la
valutazione dell'impatto ambientale;
Evidenziato che per la costituzione di tale Ufficio occorre
espletare dei pubblici concorsi;
il sottoscritto Consigliere regionale del Gruppo Verde
Alternativo
interroga
l'Assessore regionale all'Agricoltura, Foreste ed Ambiente
Naturale per sapere:
1) se sono state avviate le procedure per l'istituzione
dell'Ufficio per la valutazione dell'impatto ambientale;
2) se sono state approvate dalla Giunta i bandi i concorso;
3) se sarà rispettata la scadenza dei sei mesi, prevista dalla
legge, per la costituzione dell'Ufficio.
Presidente
Ha chiesto di parlare l'Assessore
all'Agricoltura, Foreste e Ambiente Naturale Lanièce, ne ha
facoltà.
Lanièce (DC)
L'Assessorato si era immediatamente
attivato per richiedere agli ordini professionali e alle
associazioni ambientaliste i nominativi dei loro rappresentanti, e
si è in attesa di avere il totale delle segnalazioni.
Sono stati preavviati contatti, sia verbali che con lettera del
4 aprile 1991, con il servizio del personale per l'espletamento dei
bandi di concorso. I tempi tecnici per l'espletamento di queste
procedure sono previsti nel periodo stabilito dalle norme di
legge.
Per la copertura di alcuni posti (geometra, segretario ecc.)
faremo ricorso ad apposite graduatorie, perché sono a disposizione
le graduatorie ancora valide.
Non è facile ipotecare il futuro, ma si può assicurare che è
intenzione della Giunta di arrivare ai sei mesi dalla entrata in
vigore della legge con l'ufficio formato.
Questo è l'impegno che la giunta si prende e speriamo che
intoppi non creino dei ritardi. Comunque è nostra intenzione
arrivare nei termini di legge.
Presidente
Ha chiesto di parlare il Consigliere
Riccarand, ne ha facoltà.
Riccarand (VA)
Prendo atto positivamente dell'impegno
della Giunta a rispettare la scadenza di legge per costituire
l'ufficio, che è importante diventi operativo al più
presto.
Non ho tuttavia sentito delle risposte per quanto riguarda
l'intervenuta (o meno) approvazione dei bandi di concorso da parte
della Giunta.
Siccome si tratta di un atto che è necessario per poter poi
espletare i concorsi, almeno quelli che sono necessari, avendo
sentito che per alcuni posti si può attingere da graduatorie già
esistenti, raccomanderei (se non è già stato fatto dalla Giunta) di
approvare al più presto questi bandi, in modo che queste scadenze
possano essere rispettate, anche tenendo conto dei tempi tecnici di
una procedura concorsuale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK