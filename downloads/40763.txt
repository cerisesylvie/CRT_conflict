Consiglio Regionale della Valle d'Aosta - Oggetto del Consiglio n. 86 del 26 settembre 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 86 del 26 settembre 2018 - Resoconto
OGGETTO N. 86/XV - Ordine dei lavori. Non iscrizione
all'ordine del giorno di una risoluzione. Chiusura dei lavori
dell'adunanza consiliare.
Fosson (Presidente) -
Alla presenza di 35 Consiglieri
riprendiamo i lavori dell'Aula.
Come annunciato questa mattina, sospendo i lavori per una
riunione della Conferenza dei Capigruppo. La parola al Consigliere
Daudry.
Daudry (UVP) -
Per una mozione d'ordine. Solo per
significare che capiamo le difficoltà di questa mattina, ma la
prossima volta, se c'è una riunione di maggioranza, vorremmo
saperlo un po' prima, perché neanche tutti i colleghi sapevano che
alle 15:30 avreste fatto una riunione di maggioranza e ci
chiedevano a che punto eravamo con la Conferenza dei
Capigruppo.
Presidente -
Va bene, sospendo per una riunione dei
Capigruppo.
La seduta è sospesa alle ore 15:45 e riprende alle ore
16:00.
Fosson (Presidente) -
Possiamo riprendere i lavori. È
stata annunciata la presentazione di una risoluzione; attendiamo di
ricevere il testo e poi lo distribuiremo. La parola al Consigliere
Manfrin.
Manfrin (LEGA VDA) -
Chiedo una sospensione per una
riunione di maggioranza.
Presidente -
Sospensione concessa.
La seduta è sospesa alle ore 16:04 e riprende alle ore
16:12.
Fosson (Presidente) -
Riprendiamo i lavori. È giunta ai
banchi della Presidenza una risoluzione della quale pongo in
votazione l'ammissibilità ai lavori odierni. La votazione è aperta.
La votazione è chiusa.
Comunico l'esito della votazione:
Presenti: 35
Votanti           
: 35
Favorevoli: 21
Contrari: 14
Il Consiglio non approva.
La parola al Consigliere Viérin.
Viérin (UVP) -
Nel prendere atto che con questa votazione
si è sancita la fine di questa maggioranza, chiediamo una
sospensione per una riunione dei gruppi UV e UVP.
Presidente -
Sospensione concessa.
La seduta è sospesa alle ore 16:15 e riprende alle ore
16:45.
Fosson (Presidente) -
Possiamo riprendere i lavori del
Consiglio. La parola alla Consigliera Emily Rini.
Rini (GM) -
Dopo la giornata di oggi, dopo le discussioni
e i miei interventi precedenti non trovo aggettivi idonei per
descrivere questa situazione e quello che oggi abbiamo vissuto in
quest'Aula. Abbiamo scritto una pagina bruttissima, forse una delle
peggiori. Abbiamo appena assistito, grazie peraltro a dei beceri
tecnicismi, ad una mancata iscrizione di una risoluzione in spregio
all'abbiccì dell'esercizio democratico in quest'Aula. Abbiamo
assistito a un "mini golpe" - anche se definirlo così mi sembra
quasi di elevarlo ad un'importanza che non credo abbia -, ad un
bruttissimo passaggio fatto da alcuni colleghi di maggioranza senza
avvisare ovviamente gli altri colleghi di maggioranza; passaggio
fatto da chi, quando per anni ha occupato i banchi della minoranza,
ha gridato inorridito ad atti che, rispetto a questo, erano nulla.
Credo quindi che ci sia poco da aggiungere.
Ho detto questa mattina che forse a qualcuno sfuggiva la portata
del problema e di ciò che stavamo discutendo: qui non c'è più solo
uno scontro, un dibattere tra idee politiche diverse, qui si parla
del futuro di una comunità e trovo gravissimo quanto fatto e quanto
vissuto oggi in quest'Aula. Per questa ragione mi spiace attaccarmi
a mia volta ad un tecnicismo, ma credo che la comunità valdostana,
la Casa da gioco di Saint-Vincent, quest'Aula e i colleghi meritino
un po' di rispetto e che una discussione di questo genere meriti di
trovare una conclusione. Io stessa, in maniera molto limpida come
quando abbiamo iniziato questa avventura (consci di essere su
posizioni diverse), vi ho chiesto serietà nell'assunzione di una
presa di posizione politica: questa volontà non c'è stata e
l'abbiamo vista palesata negli atti e nei fatti. Pertanto,
ricorrendo a mia volta ad un tecnicismo, chiedo, ex articolo 61 del
nostro Regolamento, la sospensione di questa seduta, in primo luogo
per il rispetto delle persone che siedono lì, ma anche per il
rispetto di tutte le valdostane e di tutti i valdostani, perché
questo tema merita una risposta immediata e, in secondo luogo, per
il rispetto di noi stessi.
Ritengo che quest'oggi ci sia stata una frattura chiara in
maggioranza e quindi credo che ora la politica si debba
interrogare. Pertanto chiedo al Presidente di mettere in votazione,
ex articolo 61, la sospensione di questa seduta.
Presidente -
Ci sono altri interventi? Allora sottopongo
a votazione la proposta della collega Rini, la quale propone di
sospendere il Consiglio per avvenuti fatti di criticità e di
difficoltà a proseguire... Prego, collega Bertin.
Bertin (IC) -
Mi pare del tutto evidente che andare
avanti oggi con questa discussione non avrebbe grande significato;
pertanto ritengo che la proposta di sospensione avanzata dalla
collega sia normale, data l'eccezionalità di questa cosa.
Presidente -
Non ci sono altri interventi, per cui pongo
in votazione la proposta della Consigliera Rini di sospendere i
lavori del Consiglio. Anticipo che al termine della seduta sarà
convocata una riunione dei Capigruppo. La votazione è aperta. La
votazione è chiusa.
Comunico l'esito della votazione:
Presenti: 35
Votanti           
: 35
Favorevoli: 35
Il Consiglio approva all'unanimità.
La seduta è tolta.
---
L'adunanza termina alle ore 16:51.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK