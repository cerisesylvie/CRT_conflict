Consiglio Regionale della Valle d'Aosta - Oggetto del Consiglio n. 3625 del 16 luglio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3625 del 16 luglio 1992 - Resoconto
OGGETTO N. 3625/IX Avvio di una attività ambulatoriale per la
prevenzione e cura dell'osteoporosi.
(Interpellanza)
Interpellanza Vista l'esigenza di istituire un servizio onde
realizzare una efficace azione contro la malattia della osteoporosi
che colpisce una percentuale non trascurabile di donne e uomini
anziani anche nella nostra Regione;
Constatato che l'osteoporosi è un problema non solo sanitario ma
anche sociale in quanto tocca persone particolarmente anziane che
non hanno i mezzi per curarsi privatamente;
Vista la decisione n. 9049 del 27 settembre 1991 della Giunta
regionale in carica di dare seguito e avvio alla organizzazione di
una attività ambulatoriale pubblica specifica per la prevenzione e
cura della patologia sopra richiamata;
Preso atto della delibera n. 9049 del 27 settembre 1991 con la
quale è stato deliberato l'acquisto di n° 1 densitometro digitale
da assegnare in dotazione all'Unità operativa di Medicina Nucleare
del Presidio ospedaliero di viale Ginevra;
i sottoscritti consiglieri regionali
Interpellano
l'Assessore competente per conoscere:
- se dato il tempo trascorso il densitometro è stato
definitivamente acquistato e assegnato all'unità operativa
interessata;
- se il servizio verso gli utenti, costretti attualmente a
rivolgersi al privato, ha avuto inizio e se in caso contrario le
motivazioni che lo hanno impedito;
- se viene mantenuta l'iniziativa di istituire un ambulatorio
per la realizzazione di un programma di prevenzione
post-menopausale.
F.to: Beneforti, Ricco.
Presidente
Ha chiesto d'illustrare l'interpellanza il
Consigliere Beneforti, ne ha facoltà.
Beneforti (DC)
L'esigenza di istituire un servizio
contro la malattia dell'osteoporosi era scaturita dalle richieste
che ci pervenivano da tempo, da singoli cittadini che erano colpiti
da questa patologia. Ma l'esigenza fu messa a fuoco e fu
concretizzata in una conferenza che ebbe luogo nel mese di maggio
del 1991 nel salone regionale. Alla conferenza erano presenti
personale medico e sanitario dell'USL, nonché cittadini anziani,
pensionati, uomini e donne colpiti dalla malattia. Cittadini anche
che, per curarsi erano, come lo sono oggi costretti a rivolgersi al
privato a proprie spese.
La passata Giunta regionale, di cui facevo parte, dopo i dovuti
accertamenti e confronti anche con l'USL, a fine settembre dello
scorso anno, deliberò di dare avvio all'organizzazione di una nuova
attività ambulatoriale pubblica e specifica per la prevenzione e
cura dell'osteoporosi.
Decise di acquistare, su proposta della direzione sanitaria, un
densitometro da assegnare in dotazione alla unità operativa di
medicina nucleare del Presidio ospedaliero regionale di via
Ginevra.
Si decise quindi di dare l'avvio all'organizzazione di questo
servizio e nello stesso tempo mettere l'unità operativa di medicina
nucleare in condizione di funzionare, dotandolo di
un'apparecchiatura che era indispensabile per la cura.
Con questa interpellanza, il gruppo DC intende conoscere se
l'apparecchiatura è stata definitivamente acquistata ed installata,
essendo già fatta la gara di appalto; - se il servizio ha avuto
inizio e se viene mantenuta l'iniziativa di istituire un
ambulatorio per realizzare un programma di prevenzione della
patologia in discussione.
Presidente
Ha chiesto la parola l'Assessore alla
Sanità ed Assistenza Sociale Cout, ne ha facoltà.
Cout (PCI-PDS)
Punto primo: Il densitometro è stato
consegnato all'Unità operativa di Medicina nucleare e collaudato
nella prima settimana di luglio 1992. In data 11 luglio 1992
l'esperto qualificato per il controllo del rischio di esposizione
radiazioni, ha effettuato le misurazioni previste e non è stata
riscontrata le necessità di particolare protezione. E' stata anche
effettuata la regolare denuncia a livello assicurativo.
Punto secondo: il 12 luglio 1992 sono stati effettuati i primi
esami.
Punto terzo: Sono in corso attualmente degli incontri tra il
Primario dell'unità operativa di Medicina nucleare e Ginecologi del
territorio per predisporre un programma di prevenzione e cura
dell'osteoporosi.
Presidente
Ha chiesto la parola il Consigliere Beneforti,
ne ha facoltà.
Beneforti (DC)
Prendo atto che si è dato seguito
all'iniziativa e mi fa piacere che si è dato altresì inizio al
servizio da parte dell'Ente pubblico per offrire gratuitamente un
servizio alle persone anziane e meno abbienti.
Avevo presentato questa interpellanza perché nella precedente
riunione del Consiglio regionale si era parlato di due apparecchi
che riguardavano la chirurgia vascolare e che erano ancora da
mettere in funzione.
Ritengo, come tutto il gruppo consiliare della DC, che non si
debbano ripetere gli errori del passato acquistando apparecchiature
che poi risultino non utilizzate. Richiamo a questo punto
l'attenzione dell'Assessore affinché i due Doppler che sono stati
acquistati per Morgex e Donnas vengano al più presto messi in
condizione di funzionare.
Colgo l'occasione per esprimere il mio apprezzamento sul modo in
cui il densitometro è stato utilizzato in breve tempo e spero che
questo avvenga anche per i Doppler di cui il primario di chirurgia
vascolare aveva a suo tempo, inoltrato specifica richiesta dato
l'afflusso eccessivo di persone.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK