Consiglio Regionale della Valle d'Aosta - Oggetto del Consiglio n. 2739 del 27 settembre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2739 del 27 settembre 2023 - Resoconto
OBJET N° 2739/XVI - Commémorations et communications du
Président du Conseil.
Bertin (Presidente) -
Alla presenza di 34 Consiglieri
possiamo dare avvio ai lavori di oggi del Consiglio regionale.
Punto n. 1 dell'ordine del giorno.
In apertura di questo Consiglio commemoriamo il presidente
emerito Giorgio Napolitano, deceduto venerdì scorso. Durante il suo
mandato da Presidente della Repubblica era stato in visita
ufficiale in Valle d'Aosta il 6 e 7 ottobre 2011, nell'ambito della
quale aveva parlato ai giovani amministratori valdostani e
provenienti da tutta Italia che partecipavano ai lavori della
"Scuola per la Democrazia", organizzata dal Consiglio Valle.
Ci ha lasciato un autentico europeista, un uomo che ha
esercitato le sue funzioni costituzionali con equilibrio in un
momento di grande complessità, un vero servitore delle istituzioni.
Il presidente Napolitano guardava alle diversità come parte
essenziale dell'unità del Paese e dell'Europa e lo aveva anche
ribadito durante la sua visita in Valle d'Aosta. Guardava ai
giovani con grande attenzione: durante il suo intervento alla
Scuola per la Democrazia aveva esortato i giovani a interessarsi
alla politica, ricordando loro che "la politica siamo tutti
noi".
Inoltre desidero ricordare due personalità della vita politica
amministrativa valdostana, scomparse di recente: Enzo Cout, ex
presidente dell'Assemblea regionale, assessore e consigliere in tre
legislature, e Riccardo Desaymonet, sindaco in carica di Jovençan,
due uomini che hanno dato molto alla Valle d'Aosta mettendo le loro
capacità a disposizione della comunità. A loro va la nostra
riconoscenza e alle loro famiglie la nostra vicinanza e le nostre
condoglianze.
Chiedo ai Consiglieri se vogliono intervenire.
Ha chiesto la parola il presidente Testolin, ne ha facoltà.
Testolin (UV) -
Je me joins à ce qui a été un rappel du
Président Napolitano de la part du Président Bertin et je veux
exprimer au nom des Valdôtains une pensée qui va se joindre à tout
ce que les médias ont déjà dit sur Napolitano dans ces jours, mais
je veux un peut le rapporter à l'attention du Président Napolitano,
comme l'a bien dit Bertin, envers notre communauté quand il est
venu en 2011 pour nous trouver.
Il a bien voulu souligner l'exemplaire expérience d'autonomie de
notre Région : quelque chose qui nous rend hommage et nous rend
fiers d'être ainsi et sa reconnaissance est quelque chose qui va
exprimer la profonde sensibilité de cet homme envers une Région
comme la nôtre, envers son Statut et envers son parcours
d'autonomie qu'il a bien voulu reconnaitre même en s'exprimant en
français et c'est pour cela que je lui rends hommage dans notre
langue particulière. C'est toujours à partir des petits gestes
qu'on s'aperçoit des grandes personnes et c'est ainsi qu'on veut
rappeler le passage dans notre communauté de ce Président qui a
bien voulu souligner une des caractéristiques qui nous a permis
d'être autonomes pendant ces 70 ans et qui nous rend tout à fait
particuliers comme particulier a été son parcours administratif et
politique et donc on lui rend hommage avec cette modalité.
Pour ce qui est en plus des condoléances pour Enzo Cout à sa
famille, on veut souligner de notre part celle attitude des
Valdôtains qui ont bien voulu se mettre à disposition des
institutions pour travailler dans une façon correcte et ponctuelle
dans leur parcours administratif et politique, mais aussi de vie en
essayant de mettre à l'avant surtout l'attention à la population, à
la santé, à la socialité et ce sont des caractéristiques communes
au conseiller régional, à l'ex président du Conseil et assesseur de
la santé Enzo Cout dans les années Quatre-vingt-dix. Riccardo
Desaymonet, syndic de la Commune de Jovençan mais pendant plusieurs
années même maire-adjoint et conseiller dans la Commune d'Introd, a
souligné l'activité politique et administrative qui a bien voulu
rendre à ces deux communautés de référence, avant Introd et après
Jovençan. Je me le souviens, dans la dernière occasion publique que
nous avons eu la possibilité de partager, l'inauguration de l'école
de Jovençan, un moment très émouvant parce qu'il était déjà malade,
mais il a pu sourire pour présenter cette nouvelle initiative qui
est née avec un projet pensé par Sandro Pepellin, qui a été
l'ancien maire de Jovençan, qui est manqué, lui aussi, pour un
tragique accident dans ces dernières années et que nous voulons
rappeler dans ce parcours, il s'agit d'un projet qui a été porté de
l'avant de la syndic Lucianaz après lui et il l'a finalement
réalisé et donné à sa communauté. C'est avec ce souvenir de fierté
et de félicité que je veux le rappeler. En ce moment je profite
pour rendre les condoléances à sa famille, à ses enfants, à sa
maman et à sa copine, ainsi qu'à la communauté de Jovençan, et à
nouveau, au maire-adjoint Belli qui doit se charger en ce moment
d'un passage pas trop facile.
Presidente -
Ha chiesto la parola la consigliera Erika
Guichardaz, ne ha facoltà.
Guichardaz E. (PCP) -
Permettetemi di dire due parole
riguardo al sindaco Riccardo Desaymonet, sindaco del mio paese, che
con estremo dolore abbiamo dovuto lasciare quest'estate dopo una
malattia che ha affrontato come sempre in modo esemplare, non dando
mai a vedere quanto stava male. Come ha ricordato il presidente
Testolin, ha partecipato anche attivamente all'inaugurazione della
scuola nonostante le sue condizioni, un uomo sicuramente di poche
parole, questo lo possiamo riconoscere tutti, un uomo che ha
cercato, soprattutto nelle ultime elezioni comunali, insieme a me e
a un gruppo di altre persone, di unire un Paese che è eternamente
diviso proprio perché anche nella sua persona si poteva in qualche
modo ritrovare un Sindaco che poteva essere Sindaco di tutti, ciò
lo ha dimostrato nei suoi quasi tre anni di mandato. Lo aveva già
dimostrato quando era stato Vicesindaco a Introd dove, in
controtendenza con quanto avviene spesso, nel momento in cui non si
riconosceva più negli ideali del partito con cui era stato eletto,
aveva addirittura dato le dimissioni, quindi sicuramente era una
persona di una rettitudine che potrebbe essere da esempio per molti
di noi.
Permettetemi anche di ricordare un altro Sindaco che fa parte
del mio paese adottivo, Guido Linty, anche lui ci ha lasciato
quest'estate. È stata una persona che ha dato moltissimo al Comune
di Issime, è stata una persona non solo che ha dato rispetto
all'Amministrazione, ma ha dato molto anche all'aspetto culturale,
rimettendo in piedi la banda musicale e dando un apporto importante
al Walser Culture di Gressoney, quindi sicuramente una persona a
cui la comunità valdostana deve molto. Sicuramente su di lui non
possiamo dire che era un uomo di poche parole perché invece era una
persona con molta energia. Sappiamo che l'ultimo mandato è stato
solo tra il 1995 e il 1996 proprio perché la forza delle sue idee
per costituire un parco nel Vallone di San Grato l'ha poi portato
alle dimissioni e al commissariamento del Comune di Issime ma lui
in maniera forte ha sempre portato avanti le sue idee.
Ci uniamo infine alle condoglianze per la morte del presidente
emerito Napolitano e per il consigliere Enzo Cout.
Presidente -
Ha chiesto la parola il consigliere
Segretario Jordan, ne ha facoltà.
Jordan (AV-VdA Unie) -
En confirmant les mots de
condoléances qui ont été prononcés en hommage du président
Napolitano, je voudrais ici rappeler Don Luciano Danna qui le 7
septembre, le jour de Saint Grat, nous a quitté. Je tiens à le
rappeler ici car nous avons perdu un prêtre important pour notre
Diocèse et pour les Paroisses de la Vallée du Grand Saint-Bernard.
Son seul bonheur était être au côté des autres, les plus pauvres,
les plus démunis, les personnes différentes quelles qu'elles
soient. Sa vie était entièrement dédiée aux autres: chaque instant
de son existence dédié à tous ceux qui en avait besoin. Don Luciano
avait une vision profonde de la solidarité, pas toujours facile de
la comprendre, de l'accepter, de la partager, un amour
inconditionnel pour la foi et pour les autres, un amour tellement
fort qui lui a causé beaucoup de souffrance et que peut-être nous
n'avons pas pu ou su atténuer qu'en petite partie, seulement une
fois que nous l'avons vraiment compris et connu. Le sien est un
modèle de vivre la foi qui peut être un exemple à suivre pour toute
la communauté valdotaine.
Président, si vous me le permettez, je voudrais également
évoquer brièvement un autre personnage important pour la Vallée du
Grand Saint Bernard et la Vallée d'Aoste. Le 20 août, Vallet
Ovando, Vando,
lo senteucco de Dzignoù
[traduzione letterale
dal patois: il sindaco di Gignod] nous a quitté. Ovando a été maire
de Gignod pendant 25 ans et premier Président de la communauté de
montagne du Grand Combin. Il représente bien sûr une partie
importante de la Commune de Gignod, où avec passion et engagement
il a consacré une bonne partie de sa vie. De lui nous rappelons
l'engagement au sein du syndicat SAVT, sa militance politique dans
l'Union Valdôtaine et, à partir de 1965 jusqu'au 1990, le Président
de sa Commune. De nombreux travaux ont été réalisés à Gignod grâce
à son engagement: de l'espace récréatif, aujourd'hui principal lieu
de rencontre, à l'école maternelle inaugurée avec la bien regrettée
Maria Ida Viglino, jusqu'aux travaux sur la source de l'aqueduc.
Son engagement fut important aussi dans la construction de la
maison de repos et des écoles secondaires de Variney. Ovando a
toujours eu une passion forte pour l'agriculture et l'élevage et
celui-ci a été son métier aussi longtemps que sa santé lui a
permis. Dans les années Quatre-vingts il fut vice-président de
l'Association Bataille des reines et fut parmi les premiers
signataires de l'Association régionale des éleveurs, l'AREV, dont
il fut le premier Président. Nous avons laissé un homme dont le
caractère est bien trempé mais avec une sensibilité hors du commun
qui laisse un vide important dans sa communauté.
Presidente -
Ha chiesto la parola la consigliera Minelli,
ne ha facoltà.
Minelli (PCP) -
Anch'io, come il consigliere Jordan,
voglio brevemente ricordare Don Luciano Danna che era nato a
Champorcher nel 1948 ed era stato ordinato sacerdote da monsignor
Lari nel 1973. Don Luciano è stato un personaggio importante, che,
come ha detto il collega, ha servito le parrocchie dove era stato
inviato dal Vescovo con abnegazione e con costanza. Don Luciano è
stato soprattutto un sacerdote al servizio degli ultimi, lo ha
dimostrato in tante occasioni: è stato accanto a chi arrivava da
lontano, a chi era malato. Lo ricordo anche come Cappellano
dell'Ospedale ed è stato un esempio per chi ha operato nel
volontariato. È stato anche Cappellano del CSV e, andando più
indietro nel tempo, anche Responsabile di un'associazione che si è
occupata del recupero dei tossicodipendenti sulla collina di
Signayes.
A suo fratello Aurelio, ad Anna, ai nipoti e a tutti i familiari
porgiamo le nostre condoglianze.
Presidente -
Ha chiesto la parola il consigliere Cretier,
ne ha facoltà.
Cretier (FP-PD) -
Anch'io, a mio modo, vorrei ricordare
Enzo Cout, nato e cresciuto nelle file del Partito Comunista,
apprezzato per il suo impegno appassionato. Ha dedicato molto del
suo tempo alla politica, radicato nel territorio, conosciuto
personalmente, aveva una visione progressista, guardando al bene
della comunità e del partito e aveva soprattutto una grande
capacità di ascolto.
Se mi permettete, vorrei anche aggiungere il ricordo del
sottotenente Michele Maurino, alle cui esequie abbiamo partecipato,
delegati dal Consiglio regionale, io e il collega Rollandin. A nome
del Governo, abbiamo portato le condoglianze alla famiglia, alla
moglie e alla figlia, a tutti quindi vanno le nostre condoglianze
più sentite.
Presidente -
Ha chiesto la parola il consigliere Distort,
ne ha facoltà.
Distort (LEGA VDA) -
Mi unisco al ricordo e alla
commemorazione della scomparsa di Don Luciano Danna che ho avuto la
fortuna di conoscere sotto il profilo dell'uomo, sotto il profilo
del sacerdote e sotto il profilo del docente nel periodo in cui io
ho svolto studi teologici.
Ricordo una sua frase all'inizio del corso che mi aveva colpito
molto (lui insegnava introduzione alla Sacra Scrittura). Modesto
come era sempre stato, aveva detto: "Io non ho tutti i numeri che
hanno i miei colleghi docenti nelle altre materie, mi è andata bene
che comunque mi devo occupare di introduzione alla Sacra Scrittura,
cioè la Sacra Scrittura, elemento fondamentale per la formazione di
cristiani e di pastori".
Lui definiva le sue doti limitate, ma erano tutt'altro che
limitate. Abbiamo infatti avuto modo di percepire la grandezza e la
vastità della sua conoscenza, che molto modestamente condivideva.
Ha fatto capire però un elemento importante: che, al di là del
ruolo che si svolge, del modo con cui si svolge, dei vari strumenti
con cui noi svolgiamo un ruolo, l'elemento fondamentale è anche
capire su cosa profondamente noi costruiamo questa nostra attività.
Lui con il rimando alla Sacra Scrittura andava al cuore di ciò che
spinge ogni uomo e donna a dare il meglio di sé e questo è
l'insegnamento che mi ha lasciato e questo è l'insegnamento che
voglio condividere con ognuno di voi.
Presidente -
Se non vi sono altri interventi, un minuto
di silenzio.
(Un minuto di silenzio)
Riprendiamo con le altre comunicazioni.
Il 26 settembre sono stati depositati due progetti di legge: il
primo è della Giunta e riguarda nuove disposizioni per il
reclutamento dei segretari degli Enti locali della Valle d'Aosta;
il secondo è su iniziativa del gruppo Lega Vallée d'Aoste e
riguarda l'istituzione del Fattore famiglia.
Sempre ieri, la Giunta regionale ha presentato il Documento di
economia e finanza regionale per il triennio 2024-2026.
Il 19 settembre la Giunta regionale ha presentato un disegno di
legge che contiene la nuova disciplina regionale delle attività
trasfusionali e della produzione di farmaci emoderivati. Il
provvedimento è stato assegnato alla V Commissione.
Il 3 agosto il gruppo della Lega ha presentato una proposta di
legge assegnata alla I Commissione in materia di elezione del
Consiglio regionale e del Presidente della Regione.
Il 31 luglio, sempre il gruppo della Lega, ha depositato una
proposta di legge - assegnata alla V Commissione - per la
valorizzazione degli artisti in Valle d'Aosta.
Il 15 settembre i consiglieri Stefano Aggravi, Dennis Brunod,
Diego Lucianaz e Dino Planaz hanno comunicato la fuoriuscita dal
gruppo Lega Vallée d'Aoste e la costituzione del nuovo gruppo
consiliare Rassemblement Valdôtain. Il consigliere Aggravi è stato
designato come capogruppo e il consigliere Brunod vicecapogruppo.
Inoltre il consigliere Aggravi è stato nominato nella Commissione
per il Regolamento.
Il 26 settembre il gruppo della Lega ha comunicato la
designazione del consigliere Erik Lavy in qualità di
vicecapogruppo.
Il 22 settembre ho partecipato, in collegamento da remoto,
all'Assemblea plenaria dei Presidenti delle Assemblee legislative
delle Regioni e Province autonome. La Conferenza ha dato mandato
alla presidente dell'Assemblea legislativa dell'Emilia-Romagna,
Emma Petitti, delegata al Coordinamento per le Pari Opportunità e
la Rappresentanza di genere, di avviare un'interlocuzione con la
Commissione parlamentare di inchiesta sul femminicidio.
Ha chiesto la parola il consigliere Aggravi, ne ha facoltà.
Aggravi (RV) -
In politica, come nella vita, spesso le
strade finiscono per dividersi. Non tutti capiscono sempre, fino in
fondo, le motivazioni che hanno determinato le scelte degli uni e
quelle degli altri, perché, per dividersi, bisogna almeno essere in
due proprio come per trovare un punto di mediazione. Vuoi perché
c'è comunque una limitata conoscenza dei fatti, vuoi perché non
sempre si vuole comprendere fino in fondo, vuoi perché è più facile
fare così, ognuno per l'appunto fa le proprie scelte.
Con i colleghi Brunod e Planaz abbiamo sottoscritto un documento
che abbiamo giustamente voluto intitolare: "Le motivazioni di una
divergenza, le ragioni di una scelta", lì c'è tutto e non abbiamo
altro da aggiungere.
Con il collega Lucianaz, al di là delle giuste differenze su
alcuni temi - ma siamo nati liberali, non leninisti -, ci accomuna
la battaglia in difesa della nostra autonomia, della sua
applicazione completa e anche coraggiosa, nonché la salvaguardia
della nostra identità, della nostra particolarità, del nostro
diritto all'autodeterminazione e mi fermo qui soltanto per
brevità.
La nascita di questo gruppo, la nascita del Rassemblement
Valdôtain, è stata causata da una reazione a un'imposizione, una
volontà di alcuni, un cambio di pelle che ci preoccupa, perché le
casacche non contano se la pelle non cambia e la nostra è sempre la
stessa. Abbiamo cercato di spiegarlo nel dettaglio, passo dopo
passo, in relazione alla nota vicenda della legge elettorale, un
tema che sicuramente poco appassiona ma che poggia sui principi
cardine della nostra democrazia. Mai sottovalutare contenuti,
annunci, diatribe che riguardano le leggi elettorali. Le questioni
inerenti le regole del gioco - passatemi questo termine - sono
tutt'altro che banali, tutt'altro che futili; lo abbiamo detto e lo
ribadiamo che sentiamo grande la responsabilità su di noi per
quanto detto e quanto fatto, ma crediamo fortemente, quasi
visceralmente, che non vi possano essere influenze o direttive
provenienti dall'esterno, Roma o Milano poco conta, anche
soprattutto su questi temi, perché se da qui si inizia, dove si va
poi a finire?
Noi non possiamo venire meno di un principio fondamentale di chi
crede concretamente nel federalismo: la libertà di scelta dei
territori, l'autogoverno, anche e soprattutto nelle scelte
politiche. Altri, alleati o non, sono liberi di fare e dipendere da
chi vogliono, sono altrettanto liberi di imporre pregiudiziali e
diktat
ai propri alleati, anche questo - piaccia o no - è
parte della politica, ma un partito di movimento che si dice
federalista e una
leadership
politica che vuole difendere le
libertà come possono essere di fatto succubi di atteggiamenti di
questo genere? Sarà per strategia, compromesso, futura o presente
utilità? Noi con tutta la responsabilità del caso abbiamo scelto di
dissentire da decisioni prese in altre stanze, altri luoghi, da
scelte imposte e non discusse, da improvvisi cambi di rotta
sostenuti purtroppo da un clima infame, costruito e voluto ad arte
anche da chi si dice alleato. Qualcuno si è divertito parlando del
Rassemblement con termini di presunti rigurgiti secessionisti o
indipendentisti. Bene, per noi questi rappresentano un valore
aggiunto e non sono serviti soltanto nel 2018 o nel 2020; a noi
preoccupano invece quei rigurgiti nazionalistici o centralistici
che oggi spesso si nascondono dietro al "In Valle d'Aosta siamo
tutti autonomisti".
Non rinneghiamo dunque il passato e non diremo di aver sbagliato
né prima, né in questa difficile scelta. Proprio per questo abbiamo
deciso nella novità che soltanto i fatti dimostreranno, non certo
queste poche parole, di riferirci a un movimento storico che
mettesse insieme due importanti caratteristiche: il richiamo a
un'area politica centrale, senza per questo far venire meno idee,
proposte d'impatto, ma anche soprattutto a un momento che fu anche
in quel caso di reazione alla mancanza di dialogo, confronto e
democrazia, così come ai valori che ci caratterizzano e che non
rinneghiamo proprio perché la nostra battaglia prosegue: la volontà
di
rassembler
tutte quelle singolarità e forze libere che si
riconoscono nei valori dell'autonomia speciale, del federalismo,
della salvaguardia dell'identità e delle tradizioni della nostra
Valle, della difesa delle libertà individuali e dei valori
conservatori della nostra società. Questo senza escludere il
dialogo prudente con tutte quelle altre esperienze disponibili a
confrontarsi su idee, proposte e magari anche qualche provocazione
che Rassemblement proporrà con l'intento di innescare quel percorso
di riforma della nostra Regione che non può più attendere. Il mondo
è cambiato e dobbiamo rendercene conto agendo però di conseguenza.
Questo è quanto.
Presidente -
Ha chiesto la parola il consigliere Lavy, ne
ha facoltà.
Lavy (LEGA VDA) -
Il 9 settembre scorso, in concomitanza
con l'evento svoltosi a Palazzo regionale "Antifascisme, Résistance
et Autonomie pensée de quatre protagonistes", primo evento per
celebrare l'anniversario della Resistenza e dell'Autonomia, si è
svolta la presentazione di un libro dal titolo: "L'arte della
guerra ibrida" tenuta da un collega. Per presentare questa serata,
sulle pagine locali di un quotidiano c'era un trafiletto che aveva
un
incipit
significativo: "Destabilizzare è un'arte, c'è chi
la coniuga in politica, chi alla geopolitica". Sintesi perfetta di
ciò che è stato chiassosamente tentato nelle ultime settimane. In
politica, come nella vita d'altronde, c'è chi crede e c'è chi
sfrutta; evidentemente ora si capisce chi crede e chi ha sfruttato.
La trama è chiara, i registri pure di quest'operazione. Gli unici
perdenti, come al solito, purtroppo, sono i Valdostani, che sono
stufi di incoerenze e di scissioni, però basta parlare di queste
azioni, meglio lasciarle nel loro presunto anonimato.
La Lega Vallée d'Aoste jouera un rôle central dans ces deux
dernières années de législature, deux sont les dossiers les plus
importants qui concernent la Vallée: l'autonomie différenciée et
l'accord avec l'État. Le président du Südtirol, Arno Kompatscher, a
été clair: "L'obiettivo è quello di trovare l'accordo sul testo da
sottoporre al Governo per la riforma degli Statuti a garanzia delle
competenze autonomistiche, compresse dalla giurisprudenza della
Corte costituzionale, a partire dalla riforma del Titolo V del
2001". "Il testo, sul quale ha lavorato le scorse settimane la
Segreteria generale della Provincia di Bolzano e che richiede
qualche aggiustamento, è costruito attorno a due momenti
qualificanti: il principio dell'intesa tra Governo e "Speciali" per
la modifica degli Statuti e la riduzione dei limiti alle competenze
legislative".
On ne peut donc pas attendre. On doit collaborer avec les autres
autonomies spéciales pour concrétiser finalement une modification
du Statut. C'est essentiel. Certains collègues qui ont affirmé
qu'on ne peut pas toucher le Statut bien évidemment ne
participeront pas aux travaux. Le Statut est une base essentielle
de départ mais une révision pour répondre aux besoins d'une Vallée
d'Aoste qui n'est plus celle de 1948 est absolument nécessaire. Ce
sera la Lega à promouvoir cette révision de ce Statut
eundrumuya
[traduzione dal patois: addormentata], pas
d'autres. Deuxième thème: celui de l'accord entre la Vallée d'Aoste
et l'État, l'accord signé par le Gouvernement Spelgatti pour sauver
une situation dramatique échoit en 2025, donc demain. On doit
absolument travailler dès maintenant pour garantir à la Vallée
d'Aoste des ressources certaines dans les prochaines années et
surtout on doit avoir des objectifs clairs, la manovrabilité
fiscale et une autonomie impositive à demander à l'État seront
fondamentales pour dessiner une Vallée d'Aoste qui soit une
attraction pour les entreprises et surtout pour que les Valdôtains
mêmes ne doivent plus partir de leurs terres pour chercher du
travail.
La Lega Vallée d'Aoste dunque continuerà a essere il punto di
riferimento del territorio delle periferie e delle terre alte. La
differenza rispetto a prima quale sarà? Ci saranno sicuramente meno
etichette, più concretezza, meno fumo narcisistico, ma più temi
programmatici e finalmente l'identità valdostana.
Presidente -
Ha chiesto la parola il consigliere Restano,
ne ha facoltà.
Restano (GM) -
Con queste poche parole non intendo certo
entrare nel merito delle problematiche interne alla Lega, che è un
partito al quale sono vicino e che guardo con simpatia, e neppure
parlare della riforma dello Statuto e della riforma elettorale. È
fuori dubbio che nell'ultimo decennio a livello di politica
nazionale - e la Valle d'Aosta non è sfuggita a questo fenomeno -
si è cercato di dare delle risposte agli umori delle persone, delle
risposte alle suggestioni che provenivano attraverso i
social
, questo in contrasto con la cosiddetta "buona
politica", tant'è vero che recentemente, e non solo, si guarda a
importanti politici del passato con un po' di nostalgia, perché
quello probabilmente è stato visto come un periodo dove la politica
guardava a riforme più strutturali, guardava più avanti.
Recentemente anche in dibattiti televisivi si sono ricordati gli
interventi di Craxi e altri politici importanti e interventi sugli
immigrati, interventi che negli anni Novanta parlavano delle
problematiche del futuro e quelle delle immigrazioni. Evidentemente
in questo periodo, tutti insieme, non siamo riusciti a livello
nazionale, a livello regionale a produrre quelle risposte
ipotizzate negli anni Novanta e adesso viviamo dei fenomeni
particolari che portano a delle problematiche importanti. Perché
dico questo? Perché cerco di guardare il bicchiere mezzo pieno.
Sicuramente questa iniziativa, questa scissione - se possiamo
chiamarla così - all'interno della Lega provoca
un
tremblement
, dall'altro punto di vista ci ricorda i movimenti
dell'area autonomista, un'area articolata, complessa, con vari
pensieri: pensiero riformista, pensiero progressista, ma anche una
parte di pensiero conservatore, cosa che è già stata affermata più
volte in questa sala e da più tempo.
Guardo quindi questa scissione con attenzione, con curiosità, ma
soprattutto ho letto con attenzione il documento prodotto e con
interesse la chiusura del documento già ricordato dal collega
Aggravi, che riguarda l'intento di radunare tutte quelle
singolarità e forze libere che si riconoscono nei valori
dell'autonomia speciale, del federalismo, della salvaguardia
dell'identità e delle tradizioni della nostra Valle, della difesa
della libertà individuale e dei valori conservatori nella nostra
società. Credo che questa parte sia quella di maggiore interesse
per un autonomista, per i Valdostani e per tutte le forze ancora
presenti nella nostra Regione che cercano di lavorare insieme, di
collaborare e guardare con fiducia, nella maniera corretta, per il
futuro della Valle d'Aosta.
Presidente -
Ha chiesto la parola la consigliera Minelli,
ne ha facoltà.
Minelli (PCP) -
La spaccatura all'interno della Lega e la
divisione con la nascita di due gruppi è un fatto importante perché
riguarda il maggiore gruppo consiliare, espressione della lista che
ha avuto più consensi alle elezioni del 2020. È poi anche un fatto
sorprendente, perché fin qui non avevamo colto delle divaricazioni
di fondo sui contenuti e sulle scelte programmatiche degli undici
Consiglieri leghisti; evidentemente una compattezza più di facciata
che di sostanza, ma non mi pare che i problemi fossero di carattere
programmatico sui contenuti. I quattro Consiglieri oggi di
Rassemblement Valdôtain non hanno espresso in passato idee
differenti dagli altri sulle scelte per il nuovo Ospedale, sulla
ferrovia, sul mega impianto di Cime Bianche, sul ruolo di CVA e dei
suoi rapporti con la Regione. Non erano emerse delle criticità tali
da giustificare una separazione così traumatica e neppure ora mi
pare che emerga un'opzione differente sulla collocazione politica.
Il nuovo gruppo si definisce infatti autonomista conservatore, ma
lo avevamo già sentito, si colloca nell'area del Centro-Destra e
dichiara di voler restare all'opposizione. Allora, vista
l'omogeneità dei contenuti e la collocazione politica, diventa
difficile cogliere i motivi di una spaccatura così forte.
Una cosa che ci ha molto sorpreso è la scelta del nome e del
simbolo del nuovo raggruppamento, nome di un movimento nato 60 anni
fa e morto nel giro di pochi anni, un'operazione che non pare molto
originale, sa quasi di minestra riscaldata. Ho cercato qualche
notizia negli archivi su Rassemblement Valdôtain: si è trattato di
una lista presentata alle regionali del 1968 da dissenzienti
dell'Union Valdôtaine che ha avuto un discreto risultato allora, il
5,4% dei voti, due seggi. Il gruppo consiliare ha avuto però vita
breve, infatti si è sciolto nel 1970. I superstiti hanno poi
provato a ripresentare una lista alle regionali del 1973 ottenendo
l'1,6%, un seggio per il rotto della cuffia grazie al sistema
proporzionale puro senza sbarramenti allora esistente. Questo
troncone è poi confluito nel 1976 nella
réunification
dell'Union Valdôtaine, un percorso che il collega Aggravi e il suo
gruppo mi sembra che abbiano detto oggi di non voler intraprendere.
Non è quindi una grande eredità quella del Rassemblement Valdôtain:
è stato in sostanza un fallimento politico e l'uso del leone
rampante voltato a destra nel vostro nuovo simbolo non mi sembra
originale. Mi sembra piuttosto una collocazione precauzionale, di
rifugio dietro lo scudo del leone, non credo che smuoverà grandi
passioni e ardori da parte di migliaia di Valdostani.
Vorrei venire però infine all'unico motivo di dissenso fra i
quattro e gli undici che è stato effettivamente evidenziato, cioè
il dissenso su un punto della seconda proposta di legge di riforma
elettorale presentata dalla Lega. Il consigliere Aggravi su questo
punto si è eretto a difensore dello Statuto speciale, pronto
addirittura ad andare al rogo pur di difenderlo, ma quale Statuto e
quale articolo 15? Quello esistente negli anni Sessanta ai tempi
del primo Rassemblement o quello del 2023? Il Parlamento nel 1999
ha inserito in Costituzione l'obbligo dell'elezione diretta dei
Presidenti delle Regioni a Statuto ordinario. Per tutte le Regioni
a Statuto speciale il Parlamento è intervenuto con successiva legge
costituzionale 2/2001:"Disposizioni concernenti l'elezione diretta
dei Presidenti delle Regioni a Statuto speciale e delle Province
autonome di Trento e Bolzano". Per la Valle d'Aosta la decisione
ultima è demandata alla legge regionale, che deve però tener conto
dei principi generali della Costituzione.
Costante nella legge costituzionale 2/2001 è l'affermazione che,
nel caso dell'elezione diretta del Presidente, l'approvazione di
una mozione di sfiducia, la sua rimozione, l'impedimento, la morte
o le dimissioni comportano lo scioglimento del Consiglio e nuove
elezioni. Che cosa vuol dire tutto questo? Vuol dire che oggi nello
Statuto della Valle d'Aosta all'articolo 15 l'opzione prioritaria è
quella dell'elezione diretta del Presidente della Regione e dello
scioglimento del Consiglio in caso di sue dimissioni. Ovviamente è
un punto su cui è legittimo avere idee e opinioni diverse, però non
è corretto insinuare che la forma di governo che prevede l'elezione
diretta del Presidente non sia conforme con lo Statuto e la
Costituzione, perché è esattamente il contrario.
Comunque oggi è una data di inizio, di un nuovo inizio, vedremo
gli sviluppi. Gli elementi che abbiamo finora sul neonato
Rassemblement non ci inducono a valutazioni particolarmente
positive, ma magari nel tempo ci dovremo ricredere perché il
resuscitato Rassemblement Valdôtain sarà capace di stupirci con la
sua capacità innovativa, attrattiva; per ora siamo di fronte però a
un'operazione poco convincente.
Presidente -
Ha chiesto la parola il consigliere Aggravi
per fatto personale.
Aggravi (RV) -
Sì, circostanzio il fatto personale.
Nessuno di noi ha detto che l'elezione diretta è contraria allo
Statuto, collega Minelli, e nessuno di noi ha eccepito sulla
validità del nostro Statuto e la validità delle leggi
rappresentate. Quello che è stato detto e che è stato contestato...
poi ovviamente lei ha la verità infusa, e di questo io me ne
compiaccio... è il fatto di dire che, a nostro giudizio - e penso
che possa essere ancora libera questa possibilità anche se magari
per voi la libertà è un qualcosa che non piace - una certa proposta
di legge, e soprattutto un certo passaggio, non è in linea con le
disposizioni statutarie. Su questo io sfido qualcuno a dirmi il
contrario, ma nessuno di noi ha detto che l'elezione diretta non si
può fare
sic stantibus
lo Statuto.
Scelta una strada, elezione diretta, si seguono le previsioni
dell'elezione diretta; scelta la strada dell'elezione indiretta, si
seguono le previsioni per l'elezione indiretta. Mi sembra molto
semplice. Poi le porto il libretto così mi può scrivere il
voto.
Presidente -
Ha chiesto la parola il consigliere Distort,
ne ha facoltà.
Distort (LEGA VDA) -
Vorrei partire con il piede giusto.
Se siamo qui in questo Consiglio, immagino che lo siamo per
combattere una battaglia, una buona battaglia, che ha come
obiettivo il bene della Valle d'Aosta. Se non è per questo motivo
che siamo qui, io direi che ognuno si faccia un esame di coscienza
e decida in cuor suo cosa fare, ma combattere una buona battaglia
vuol dire anche saper collaborare, saper gestire i rapporti tra gli
alleati, tra gli avversari e tra coloro che dovranno decidere se
essere veramente alleati o avversari.
Per poter svolgere quest'operazione, bisogna partire da un dato
di fondo, bisogna essere onesti e dire le cose come stanno. Bisogna
partire su questo fondamento della verità, altrimenti ci si prende
in giro. Io l'ultima cosa che vorrei fare è prendere in giro, come
non vorrei essere preso in giro. Allora, proprio per questa
chiarezza di fondo, vorrei semplicemente esprimere questo mio
pensiero che nasce dal concetto di
noblesse oblige
, non
perché io mi collochi nell'area della
noblesse
ma perché
così sono stato educato e così io cerco di vivere. Con questo
spirito di
noblesse
, e con tanta verità, io esprimo i miei
migliori auguri al nuovo movimento autonomista formato dagli ex
Leghisti. Di auguri ne avete veramente bisogno perché non partite
assolutamente sotto una buona stella, avete imboccato -
permettetemi - la strada sbagliata nel momento sbagliato. Cosa c'è
che non funziona in questa scelta politica? Innanzitutto non nasce
da un percorso di maturazione ma da un ego che si è sentito ferito,
avete scoperto - e l'avete detto - che militare in Lega significa
seguire la linea politica del suo Direttivo. La Lega è un partito
che si estende su tutto il territorio nazionale e quindi è chiaro
che il dialogo si pone anche in questi termini, con il colloquio
con il Direttivo centrale. Avete scoperto che si tratta di seguire
la linea politica del suo Direttivo e non il vostro personale
pensiero e questo non vi stava più bene. Questo fatto, questo
elemento non sfugge a chi dall'esterno osserva, motivo per cui
sinceramente avete bisogno degli auguri.
Altro elemento: decidete di formare l'ennesimo partito
autonomista. Penso che ogni Valdostano in questo periodo storico
non aspettasse altro che si formasse un nuovo soggetto autonomista,
che ovviamente io mi auguro sappia gestire meglio di come è
avvenuto ora la declinazione dell'autonomia, però vi dico: tenete
conto di questo fatto: è l'ennesimo partito autonomista. Ribadisco
che questo non sfugge a chi dall'esterno osserva, motivo per cui
avete bisogno degli auguri.
Infine voi siete entrati in Consiglio grazie a una candidatura
sotto l'insegna della Lega alla quale oggi voltate in qualche modo
le spalle. Sapete cosa si aspetta la gente normale? Che voi abbiate
sufficiente buon senso da dimettervi dalla carica di Consiglieri
lasciando il posto a chi segue nell'ordine elettorale e così voi da
fuori dignitosamente lavoriate per il nuovo soggetto politico in
vista delle prossime elezioni regionali. Io vi riferisco quello che
si aspetta la gente. Questo non sfugge a chi dall'esterno osserva,
motivo per cui avete bisogno degli auguri.
Per questi semplici primi punti che esprimono la vostra
debolezza, ripeto, vi formulo i miei migliori auguri, ne avete
veramente bisogno. Questo è quanto volevo dirvi per chiarezza, per
onestà intellettuale, e per il resto veramente auguri.
Presidente -
Se non vi sono altri interventi, passiamo al
punto successivo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK