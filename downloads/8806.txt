Consiglio Regionale della Valle d'Aosta - Oggetto del Consiglio n. 3307 del 2 dicembre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3307 del 2 dicembre 1987 - Resoconto
OGGETTO N. 3307/VIII - RATIFICA DI DELIBERAZIONI ADOTTATE
DALLA GIUNTA REGIONALE IN VIA D'URGENZA.
Oggetto n. 9060 in data 23 ottobre 1987:
Lavori
di costruzione di opere di adduzione per l'acquedotto interno di
Pont-Saint-Martin (1° stralcio) - Appalto dei lavori a licitazione
privata - Approvazione ed impegno di spesa.
PRESIDENTE
: Se nessuno chiede la parola, pongo in
votazione la ratifica della deliberazione n. 9060:
ESITO DELLA VOTAZIONE
Presenti: 22
Votanti: 21
Favorevoli: 21
Astenuti: 1 (Sandri)
Il Consiglio approva
Oggetto n. 9271 in data 30 ottobre 1987:
Fornitura di tronchi per la costruzione di panche, tavoli e
fontane per l'allestimento di aree attrezzate - Appalto a
licitazione privata - Approvazione ed impegno di spesa.
PRESIDENTE
: Se nessuno chiede la parola, pongo in
votazione la ratifica della deliberazione n. 9271:
ESITO DELLA VOTAZIONE
Presenti: 25
Votanti: 24
Favorevoli: 24
Astenuti: 1 (Sandri)
Il Consiglio approva
Oggetto n. 9301 in data 30 ottobre 1987:
Lavori
di sistemazione servizi igienici e palestra siti al
piano
seminterrato del Convitto regionale Federico Chabod di Aosta -
Esecuzione dei lavori in economia diretta - Approvazione ed impegno
di spesa.
PRESIDENTE
: Se nessuno chiede la parola, pongo in
votazione la ratifica della deliberazione n. 9301:
ESITO DELLA VOTAZIONE
Presenti: 25
Votanti: 24
Favorevoli: 24
Astenuti: 1 (Sandri)
Il Consiglio approva
Oggetto n. 9311 in data 30 ottobre 1987:
Lavori
di costruzione di marciapiedi lungo la ex S.S. 26 ora S.R. n. 10 di
Pontey, tratto compreso tra le progressive Km. 1+250 e Km. 1+550 in
Comune di Châtillon - Approvazione di perizia suppletiva -
Approvazione ed impegno di spesa - Proroga alla data di ultimazione
dei lavori.
PRESIDENTE
: Se nessuno chiede la parola, pongo in
votazione la ratifica della
deliberazione n.
9311
:
ESITO DELLA VOTAZIONE
Presenti: 25
Votanti: 24
Favorevoli: 24
Astenuti: 1 (Sandri)
Il Consiglio
approva
Oggetto n. 9312 in data 30 ottobre 1987:
Lavori
di sistemazione dell'edificio adibito a scuola media (1° lotto) in
Comune di Courmayeur - Approvazione di perizia suppletiva e di
variante tecnica - Approvazione di nuovi prezzi e concessione di
proroga.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Poiché ci troviamo di fronte ad una
nuova perizia suppletiva, nella quale, ai 345 milioni iniziali, si
aggiungono 204 milioni, che poi diventano 225, noi vorremmo
conoscere dall'Assessore le ragioni che giustificano una perizia di
tale consistenza.
Si dà atto che alle ore 12,14 riassume la Presidenza il
Presidente BONDAZ.
PRESIDENTE
: Ha chiesto la parola l'Assessore ai Lavori
Pubblici, Fosson; ne ha facoltà.
FOSSON (D.C.):
I lavori in oggetto riguardano la scuola
media di Courmayeur, che è stata progettata e costruita nei primi
anni '70 con l'esecuzione di un edificio a gradoni, con delle
fioriere e con una serie di terrazze. Nel corso degli anni, questa
tecnica progettuale e costruttiva si è rivelata errata, proprio per
la posizione geografica di Courmayeur - ed io aggiungo per le
escursioni termiche che ci sono in Valle d'Aosta, in particolare a
Courmayeur - e per la presenza di neve e di ghiaccio.
Anch'io ho compiuto un sopralluogo, prima dell'appalto e prima
di affidare l'incarico di ristrutturazione della scuola media, ed
ho potuto verificare di persona la presenza di gravi manchevolezze,
anche se non si può parlare di lesioni di tipo strutturale.
Il Comune ha incaricato il progettista della scuola di apportare
delle modificazioni all'edificio, nel senso di eliminare i gradoni
e di sostituirli o, perlomeno, coprirli con dei tetti spioventi o
in pendenza, come quelli previsti dall'architettura tradizionale
valdostana. Questo progetto è stato appaltato ed è stato anche
eseguito.
Nel corso dei lavori si sono presentate ulteriori esigenze di
intervento, per ristrutturazioni e restauri, che non potevano
essere previste al momento della progettazione e sono appunto
quelle elencate nella perizia suppletiva, con la maggior parte
della quale si è provveduto al ripristino ed alla ritinteggiatura
di una gran parte dei vani interni.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Il nostro Gruppo si astiene, perché,
ancora una volta, gli ulteriori lavori sono stati "scoperti" nel
corso dei lavori. Probabilmente, gli scassi, resisi necessari per
rispettare le norme sulla sicurezza, potevano far ipotizzare, fin
dall'inizio, la necessità degli interventi di restauro e di
ritinteggiatura e, proprio per questa ragione, non riusciamo a
capire perché li si sia reputati indilazionabili soltanto nel corso
dei successivi lavori.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Anche noi non voteremo questa
ulteriore perizia suppletiva, perché l'Assessore avrebbe dovuto
spiegarci come mai certi lavori, che non hanno niente a che fare
con l'attività di un'impresa edilizia, vengano affidati alla stessa
impresa. La maggior parte di questi lavori, infatti, esula dalla
competenza dei lavori che potrebbero essere svolti dall'impresa
GIMILLAN s.a.s.
L'Assessore, tuttavia, non ha ritenuto opportuno spiegarci il
perché sia stata affidata alla stessa impresa anche questa perizia
suppletiva.
A parte questo particolare, noi riteniamo che la corsa verso le
perizie suppletive sia un fatto negativo. Entro la fine della
legislatura torneremo sul numero delle perizie suppletive, sulla
quantità degli importi pagati dall'Assessorato e, quindi, anche
senza la collaborazione della stampa locale, faremo sapere
all'opinione pubblica quanto è accaduto all'interno
dell'Assessorato ai Lavori Pubblici, così faremo capire alla gente
come hanno operato i Lavori Pubblici, in che modo sono state spese
somme tanto ingenti, il numero e le condizioni delle perizie
suppletive nonché le ragioni delle mancate verifiche.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Nel dichiarare che il nostro Gruppo si
asterrà dal votare questa deliberazione, ripeto che, come ho già
annunciato l'altra volta, io sto predisponendo una specie di "albo
d'oro" dei progettisti.
Siccome nella scorsa seduta, grazie al Consigliere Sandri, mi è
stato fatto il nome di un progettista, vorrei che l'Assessore mi
precisasse, a sua volta, il nome del progettista dell'opera in
questione...
(...INTERRUZIONE dell'Assessore Fosson...)
TORRIONE (P.S.I.):
Se vuoi dirmelo qui, bene; così lo
sentono anche gli altri.
PRESIDENTE
: Ha chiesto la parola l'Assessore ai Lavori
Pubblici, Fosson; ne ha facoltà.
FOSSON (D.C.):
È l'architetto Nebbia.
PRESIDENTE
: Se nessuno chiede la parola, pongo in
votazione la ratifica della deliberazione n. 9312:
ESITO DELLA VOTAZIONE
Presenti: 28
Votanti: 19
Favorevoli: 19
Astenuti: 9 (Bajocco, Baldassarre, Breuvé, Cout, Dolchi,
Mafrica, Pascale, Torrione e Sandri)
Il Consiglio approva
Oggetto n. 9340 in data 30 ottobre 1987:
Concessione di un contributo di lire 2.800.000 a favore della
sezione della Valle d'Aosta dell'Ente Nazionale Sordomuti -
Approvazione e finanziamento di spesa.
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
Vorrei che l'Assessore mi fornisse alcune
informazioni su due problemi. Il primo si riferisce all'entità del
contributo, che mi pare del tutto insufficiente a coprire il costo
dell'attrezzatura che era stata richiesta, specie se la stessa deve
servire alla ricezione dei programmi in lingua italiana ed in
lingua francese. Si sa, infatti, che questi programmi sono emessi
con apparecchiature di alto livello tecnologico; dal che si può
dedurre che anche il conseguente costo della apparecchiature per la
videoregistrazione sia molto elevato.
Il secondo problema riguarda la verifica, insieme
all'associazione dei sordomuti, della possibilità di predisporre un
piano preciso e dettagliato per un intervento globale che consenta
ai sordomuti di beneficiare di una maggiore socialità. Mi
riferisco, in particolare, alla possibilità di dotare la loro sede
ed alcuni punti della Valle di telefoni che consentano loro di
comunicare, superando certi "deficit" fisici.
PRESIDENTE
: Ha chiesto la parola l'Assessore alla Sanità
ed Assistenza Sociale, Voyat; ne ha facoltà.
VOYAT (U.V.):
La deliberazione è stata predisposta sulla
base di una richiesta della associazione e di un preventivo di
spesa pari a £. 2.800.000.
Per quanto concerne il problema dei telefoni per i sordomuti,
posso dire che la Giunta regionale ha già assunto un provvedimento
che assegna dei contributi, per la loro installazione, a chi ne
faccia richiesta. Per il momento, tuttavia, non è possibile che
tutti gli enti pubblici siano dotati di questo telefono speciale,
perché ciò presuppone l'esistenza di utilizzatori. Il dott. Sandri
sa bene che si tratta di telefoni che funzionano, praticamente,
come delle telescriventi.
Tutt'al più se ne potrebbe prevedere l'installazione presso i
maggiori enti pubblici, come ad esempio la Regione o il Comune di
Aosta, ma molto difficilmente lo stesso servizio potrebbe essere
esteso a tutti gli altri Comuni della Valle.
PRESIDENTE
: Se nessuno chiede la parola, pongo in
votazione la ratifica della deliberazione n. 9340:
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n. 9557 in data 6 novembre 1987:
Lavori
di costruzione del 1° lotto dell'impianto di irrigazione a pioggia
computerizzato nel comprensorio di Torgnon - Appalto dei lavori a
licitazione privata - Approvazione ed impegno di spesa -
Approvazione del bando di gara.
PRESIDENTE
: Se nessuno chiede la parola, pongo in
votazione la ratifica della deliberazione n. 9557:
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n. 9558 in data 6 novembre 1987:
Lavori
di costruzione delle condotte di adduzione per l'impianto di
irrigazione a pioggia computerizzato nella collina di Saint-Vincent
- Appalto dei lavori a licitazione privata - Approvazione ed
impegno di spesa.
PRESIDENTE
: Se nessuno chiede la parola, pongo in
votazione la ratifica della deliberazione n. 9558:
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n. 9593 in data 6 novembre 1987:
Lavori
di costruzione di un nuovo corpo collegato agli attuali laboratori
nel Presidio Ospedaliero di Viale Ginevra 3, in Aosta (Lotto A) -
Appalto dei lavori a licitazione privata - Approvazione del
progetto esecutivo - Approvazione di spesa.
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
Vorrei chiedere all'Assessore alla Sanità
se il presente provvedimento si inquadra nel piano di ampliamento
dell'attuale Ospedale Mauriziano e se, contemporaneamente alla
partenza di questi lavori, ritenuti urgenti in sede di Commissione,
la Giunta regionale abbia affidato a qualche professionista
l'incarico di effettuare uno studio di fattibilità di un nuovo
corpo unico ospedaliero per tutti i presidi sanitari della Regione
Valle d'Aosta.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Nella riunione della Commissione, nella
quale si è esaminato il progetto di fattibilità di una eventuale
ristrutturazione dell'ospedale, l'Assessore aveva affermato che
erano necessarie ancora alcune modifiche, prima che potesse tornare
all'esame della Commissione. Vorremmo sapere, ora, se è stato
approfondito il tutto e se si potranno esaminare, in Commissione,
oltre alle indicazioni tecniche, anche quelle organizzative
relative ad una eventuale revisione del piano sanitario
regionale.
PRESIDENTE
: Ha chiesto la parola l'Assessore alla Sanità
ed Assistenza Sociale, Voyat; ne ha facoltà.
VOYAT (U.V.):
Ho già avuto modo di dire in Consiglio
regionale che la Giunta non ritiene opportuno realizzare un unico
nuovo centro ospedaliero, ma è dell'avviso, accettato anche da gran
parte dei sindacati, di procedere alla sistemazione ed
all'ampliamento dell'attuale ospedale di viale Ginevra.
Le eventuali modifiche da prevedere e da apportare al piano
sanitario regionale, alle quali ha fatto cenno il Consigliere
Mafrica, sono in corso di predisposizione da parte del tecnico e
solo in un secondo tempo verranno sottoposte all'esame della
Commissione e quindi del Consiglio.
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
L'Assessore Voyat dispone di una
scarsissima memoria e, pertanto, è opportuno rinfrescargli alcune
cose.
Spero che qualche Consigliere di maggioranza mi sia buon
testimone che l'Assessore Voyat, in sede di Commissione, ha detto
testualmente che questi lavori dovevano comunque andare avanti
perché sopperivano a varie necessità, urgenze e problemi
contingenti, ma ha aggiunto che egli riteneva positivo, e comunque
da verificare, anche se la cosa rientrava già nei piani
dell'Amministrazione regionale e della maggioranza, avviare uno
studio e porre le condizioni per decidere se fare un unico centro
ospedaliero o se tenerne due o tre, come nella situazione attuale.
Questo è quanto l'Assessore ha detto in sede di Commissione e che
ora si rimangia, qui in Consiglio.
Questo atteggiamento è grave, anche perché, come forze di
minoranza, avevamo espresso un parere, sul progetto di
ristrutturazione dell'ospedale, chiaramente legato a quella
prospettiva. Se voi, facendo un po' i furbi, intendete procedere in
questa scelta, dovete dirlo, ma con chiarezza. In sede di
Commissione non dovete dare solo l'impressione (o qualcosa di più
che l'impressione) di verificare tutte le possibilità, mentre, di
fatto, intendete procedere in questi lavori. Così facendo, ci
togliete la possibilità di disporre di tutti i dati tecnici utili
per decidere. Noi chiediamo solo di poter decidere con cognizione
di causa, perché non siamo partigiani di una fazione o
dell'altra.
Non so, poi, in base a quali dati voi abbiate potuto decidere di
realizzare due o tre ospedali. Noi vogliamo avere a disposizione i
dati tecnici e scientifici, corretti, per poter assumere una
decisione. Abbiamo chiesto solo questo e l'Assessore, in sede di
Commissione, si era già impegnato in merito ed ora colgo
l'occasione per chiedergli di impegnarsi ulteriormente.
Mi consenta il Presidente del Consiglio di effettuare una
piccola divagazione sulla seconda questione. Il fatto che i
sindacati siano d'accordo, è assolutamente positivo ed estremamente
interessante; essendo, però, il sistema politico valdostano retto
da un Consiglio regionale e non da un consiglio delle corporazioni,
sarebbe politicamente più interessante che l'Assessore, in questo
Consiglio regionale, citasse anche l'opinione dei partiti politici
e non solo quella dei sindacati.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Devo confermare che nell'esame del
progetto di fattibilità mancava la parte relativa alla valutazione
della spesa. Noi avevamo chiesto dei dati sul costo per letto, per
metro quadro o per metro cubo, di un nuovo ospedale ed avevamo
chiesto dei dati sul costo complessivo della ristrutturazione,
perché un giudizio può essere dato anche in presenza di dati
tecnici. Fino a che non ci verrà provato il contrario, noi siamo
dell'opinione che si debba fare quello che è necessario per far
funzionare oggi
l'ospedale, ma riteniamo, altresì, che nulla
vieti di studiare la prospettiva della realizzazione di una nostra
struttura ospedaliera - anche perché non so quando potrà essere
definita la questione con il Mauriziano - che possa risolvere
complessivamente tutti i problemi.
PRESIDENTE
: Ha chiesto la parola l'Assessore alla Sanità
ed Assistenza Sociale, Voyat; ne ha facoltà.
VOYAT (U.V.):
Credo che ciascuno farebbe bene a pensare
alla propria memoria, perché ricordo molto bene di non aver mai
detto che si sarebbero presentati due piani, uno per la
ristrutturazione ed uno per una nuova costruzione. Sfido chiunque a
dimostrarmi il contrario! Ciò è vero, tant'è ch'io ho sostenuto che
il piano di fattibilità, di ristrutturazione e di ampliamento
dell'ospedale sopperiva alla mancanza di posti letto,
all'istituzione di nuovi servizi ed all'ampliamento dei servizi
necessari.
Sulla base di queste considerazioni, i sindacati e la
Commissione competente hanno espresso il loro parere di merito. Ma
io non ho mai detto che avremmo fatto due studi e che il Consiglio
avrebbe scelto se realizzare un nuovo ospedale o se procedere alla
ristrutturazione del vecchio. Può darsi che ciò sia stato detto dal
Consigliere Sandri, che quindi ne ha attribuito la paternità al
sottoscritto ma io non ho mai detto che si sarebbero fatti due
studi. Ho sempre sostenuto l'esistenza di un solo studio, sul quale
si sarebbero dovute pronunciare prima le forze sindacali e
l'U.S.L., poi le Commissioni competenti e quindi il Consiglio
regionale.
Nel merito di quanto detto dal Consigliere Mafrica, anch'io
riconosco, come avevo già sostenuto allora, che mancavano i dati di
riferimento sui possibili costi, ma ciò è dovuto al fatto che
allora si cercavano i metri quadri per sopperire alle attuali
esigenze ospedaliere. Nel progetto che verrà approntato, invece, si
dovranno anche precisare sia i tempi, sia i costi della
progettazione e dell'esecuzione di tutti i lavori.
PRESIDENTE
: Se nessuno chiede la parola, pongo in
votazione la ratifica della deliberazione n. 9593:
ESITO DELLA VOTAZIONE
Presenti: 29
Votanti: 28
Favorevoli: 28
Astenuti: 1 (Sandri)
Il Consiglio approva
Oggetto n. 9601 in data 6 novembre 1987:
Costruzione della strada di accesso e delle difese spondali
lungo il torrente Urtier necessarie per la realizzazione del nuovo
impianto di depurazione di Cogne - Approvazione perizia di variante
tecnica e suppletiva - Approvazione ed impegno di spesa -
Approvazione di nuovo prezzo - Proroga alla data di ultimazione
lavori.
PRESIDENTE
: Se nessuno chiede la parola, pongo in
votazione la ratifica della deliberazione n. 9601:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 9609 in data 6 novembre 1987:
Lavori
di pronto intervento sgombero alvei torrente Lys e fiume Dora
Baltea in Comune di Pont-Saint-Martin - Piena straordinaria
torrente Lys dell'11/12 ottobre 1987 - Esecuzione dei lavori in
economia diretta - Approvazione ed impegno di spesa.
PRESIDENTE
: Se nessuno chiede la parola, pongo in
votazione la ratifica della deliberazione n. 9609:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 9614 in data 6 novembre 1987:
Lavori
di allargamento e rettifica della strada regionale n. 20 di
Jovençan-Aymavilles (2° tronco) - Approvazione di perizia
suppletiva e di variante tecnica - Approvazione ed impegno di spesa
- Proroga alla data di ultimazione dei lavori - Approvazione nuovi
prezzi.
PRESIDENTE
: Se nessuno chiede la parola, pongo in
votazione la ratifica della deliberazione n. 9614:
ESITO DELLA VOTAZIONE
Presenti: 29
Votanti: 24
Favorevoli: 24
Astenuti: 5 (Bajocco, Cout, Dolchi, Mafrica e Millet)
Il Consiglio approva
Oggetto n. 9627 in data 6 novembre 1987:
Concessione e liquidazione al Consiglio di istituto del Liceo
Scientifico di Aosta di un finanziamento straordinario di lire
10.000.000 per l'effettuazione di scambi culturali in U.S.A. - Anno
scolastico 1987/88.
PRESIDENTE
: Se nessuno chiede la parola, pongo in
votazione la ratifica della deliberazione n. 9627:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 9727 in data 6 novembre 1987:
Concessione alla "Association régionale Amis Bataille des
Reines" di Aosta, di un contributo nelle spese per l'attività
dell'anno 1987.
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I.):
Vorrei sapere a quanto ammonta il
contributo di cui si parla e, sempreché sia possibile, chiederei di
avere il resoconto delle spese sostenute dalla "Association
régionale amis bataille des reines" nel corso dell'anno 1987.
PRESIDENTE
: Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (U.V.):
La contribution de 103 millions prévue par
cette délibération représente environ 70% de la dépense globale
parce qu'évidemment l'Association "Amis bataille des reines" a des
revenus propres, dont la vente desbilets, les donations qui ici
sont faites, etc.. Je vous fournirai le bilan de l'Association en
question.
PRESIDENTE
: Se nessuno chiede la parola, pongo in
votazione la ratifica della deliberazione n. 9727:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 9924 in data 13 novembre 1987:
Approvazione dei criteri per la valutazione delle relazioni
previsionali e programmatiche dei Comuni per l'anno 1988, in
applicazione dell'articolo 1 quater, 6° comma, del decreto legge 28
febbraio 1983, n.
55,
convertito nella legge 26 aprile 1983,
n. 131.
PRESIDENTE
: Se nessuno chiede la parola, pongo in
votazione la ratifica della deliberazione n. 9924:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK