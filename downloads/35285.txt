Consiglio Regionale della Valle d'Aosta - Oggetto del Consiglio n. 2798 del 6 febbraio 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
ORDINE PUBBLICO - FORZE ARMATE
Caserme e carceri
STATUTO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2798 del 6 febbraio 2013 - Resoconto
OGGETTO N. 2798/XIII - Interrogazione: "Tempistica per
l'effettivo trasferimento alla Regione delle funzioni in materia di
medicina e sanità penitenziaria".
Président -
Merci. La parole à l'Assesseur Lanièce.
Lanièce A.
- Grazie Presidente.
Il Consiglio regionale è già stato sede di approfondimenti e
discussioni di tutta la problematica, quindi credo sia inutile
stare a fare delle premesse su tutto il percorso, che ha portato
comunque dalla legge alle norme di attuazione per quanto riguarda
questo aspetto delicato. Nonostante ci siano state sollecitazioni
da parte nostra...e l'ultima lettera inviata dall'Assessorato porta
la data del 16 gennaio 2013, appunto sotto forma di nota formale,
nella quale chiediamo al Ministero della salute, - a cui compete
appunto l'incombenza della proposta di DCM che poi dopo il
Presidente del Consiglio dei ministri deve fare per chiudere
definitivamente l'iter, - l'avvio delle procedure relative
all'adozione del decreto stesso. Noi quindi abbiamo risollecitato
all'inizio dell'anno l'emanazione di questo decreto che, come sa
bene l'interpellante, è l'atto conclusivo che andrà a trasferire
definitivamente le funzioni di sanità penitenziaria. Siamo quindi a
questo punto, noi abbiamo risollecitato, quindi, per quanto
riguarda le domande 1 e 2, l'iter sarà definitivamente concluso nel
momento in cui sarà emanato il decreto del Presidente del Consiglio
dei ministri. Abbiamo preso atto, che c'è stata una riunione
tecnica a fine anno, dove è stato appunto ribadito che le somme
accantonate dal CIPE per quanto riguarda il finanziamento ci sono,
anche se ricordo, che per mettere in piedi il sistema, abbiamo
concordato in Consiglio regionale, ci vorranno comunque altre
risorse che saranno prese dal fondo regionale.
Per quanto riguarda poi la seconda risposta alla tempistica a
carico dell'Azienda USL, devo dire che l'Azienda con l'Assessorato
ha già concordato una struttura e quindi si è già attivata per
seguire tutta l'assistenza nella casa circondariale, aspettando
ancora il famoso decreto del Presidente del Consiglio dei ministri,
che non è ancora arrivato. Grazie.
Président
- Merci. Pour la réplique, la parole au
collègue Rigo.
Rigo (PD)
- Grazie Presidente.
La classica frase che spesso sentiamo pronunciare:
"Ah! I
tempi della giustizia"
possiamo dire che è proprio in sintonia
con l'iter di questo provvedimento, anche se non riguarda
direttamente il Ministero di grazia e giustizia: e questo può
essere il commento finale alle dichiarazioni dell'Assessore.
Ricordo ai colleghi che questo provvedimento prende le mosse con il
DPCM, il Decreto del Presidente del Consiglio dei ministri del 2008
ma che, a ben guardare, è la naturale evoluzione del protocollo di
intesa sottoscritto nel 1990 tra il Ministero di grazia e giustizia
appunto e la Regione Autonoma Valle d'Aosta. Già allora si parlava
di accordo di collaborazione fra la Casa circondariale di Brissogne
e l'Amministrazione regionale. A quel protocollo ne seguì poi un
altro a novembre del 2007, se non ricordo male, sottoscritto
proprio dall'allora Presidente Caveri e dall'Onorevole Mastella,
protocollo frutto dell'impegno di 3 o 4 anni di un apposito gruppo
di lavoro. E uno dei punti cardine di quel documento era proprio
quello delle azioni di miglioramento nel campo dell'assistenza
sanitaria ai detenuti e a quanti lavorano all'interno della Casa
circondariale.
Oggi siamo in una fase di stallo, diciamo così, di un percorso
che ormai ha compiuto 22 anni, io spero veramente che in questa
legislatura si possa dare il via definitivo all'Azienda USL per la
presa in carico dell'assistenza penitenziaria nella Casa
circondariale. È una riforma che certo riguarda la salute della
popolazione detenuta, una riforma che vuole dare concretezza al
principio contenuto nel decreto legislativo sul riordino della
medicina penitenziaria, una riforma che vuole far sì che i detenuti
abbiano diritto, al pari di tutti i cittadini, all'erogazione delle
prestazioni di prevenzione, diagnosi e cura e riabilitazione,
efficaci ed appropriate, sulla base di obiettivi regionali e
nazionali individuati nei piani sanitari approvati da ogni Regione.
Una riforma quindi che esprime un concetto fondamentale, un giusto
principio di eguaglianza. Credo però che valga la pena ricordare
che la salute della popolazione detenuta riguarda anche la salute
della collettività e in particolare del personale che lì ci opera.
Senza cure efficaci, per esempio, i malati di epatite o quelli
sieropositivi potrebbero essere un pericolo certo per i detenuti,
ma anche per tutta la popolazione. Anche per queste ragioni
pratiche, che oltre il principio di eguaglianza, cerchiamo di
seguire da vicino l'iter ormai più che annoso di tale riforma.
Grazie.
Président
- Merci. Point 5 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK