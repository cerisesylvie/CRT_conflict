Consiglio Regionale della Valle d'Aosta - Oggetto del Consiglio n. 1352 del 22 maggio 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1352 del 22 maggio 1985 - Resoconto
OGGETTO N. 1352/VIII - ORDINE DEL GIORNO SULLA SITUAZIONE
DELLA CIRCOSCRIZIONE DEL TRIBUNALE DI AOSTA. (Approvazione di
ordine del giorno).
PRESIDENTE
: Do lettura dell'ordine del giorno presentato
dal Presidente della Giunta:
ORDINE DEL GIORNO
IL CONSIGLIO REGIONALE
Esaminata la situazione venutasi a creare nella circoscrizione
del Tribunale di Aosta, per quanto riguarda la copertura dei posti
in organico;
Considerato che presso il Tribunale, ove sono previsti cinque
posti in organico, soltanto due risultano attualmente coperti, con
la conseguenza della sottoposizione degli affari giudiziari a
lunghi rinvii e della estrema difficoltà di formare il Collegio
giudicante, ricorrendo, di volta in volta, a Magistrati di altri
Uffici;
Rilevato altresì che nella Pretura del capoluogo l'organico,
previsto di tre Magistrati, è gravemente carente rispetto alle
necessità dell'Ufficio, soprattutto in considerazione delle
aumentate competenze del Pretore a seguito dell'entrata in vigore
della legge n. 399 del 1984;
Rilevato ancora che i posti in organico risultano, soltanto
recentissima-mente, coperti con l'arrivo di un terzo Magistrato,
che ha preso servizio nel corrente mese di maggio, ma che la
situazione tornerà ad essere assolutamente precaria, allorché verrà
messo in esecuzione il già disposto trasferimento del Magistrato
Dirigente l'Ufficio della Pretura;
Ritenuto pertanto che la suddetta situazione pare destinata ad
aggravarsi vieppiù in un prossimo futuro.
DENUNCIA
il grave rischio di una paralisi dell'Amministrazione della
Giustizia in Regione, rischio tanto più grave per una Regione a
Statuto Speciale e di frontiera, quale è la Regione Autonoma Valle
d'Aosta;
RIBADISCE
la necessità assoluta di garantire al cittadino il diritto di
far valere, nelle migliori condizioni possibili, le proprie pretese
e le proprie ragioni davanti all'autorità giudiziaria, per evitare
che si crei un clima generale di sfiducia nella stessa;
CHIEDE
che le Autorità competenti intervengano affinché venga data una
pronta soluzione al problema, assicurando la copertura dei posti
vacanti in organico con la massima celerità e sanando, così, una
situazione lesiva degli interessi e della dignità stessa della
Regione;
DECIDE
che il presente ordine del giorno venga inviato al Presidente ed
al Vice Presidente del Consiglio Superiore della Magistratura, al
Presidente del Consiglio dei Ministri, al Ministro di Grazia e
Giustizia, ai Presidenti della Commissione Giustizia della Camera e
del Senato.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Je crois que la relation est assez
claire, en effet on a cherché de porter à l'attention du Conseil,
afin qu'il puisse s'exprimer, la situation qui s'est crée à
l'intérieur du Tribunal, pour la question du manque du nombre des
juges.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Concordiamo con l'iniziativa di
sollecitare il completamento degli organici presso il Tribunale di
Aosta, riteniamo però che forse sarebbe opportuno emendare alcuni
termini dell'ordine del giorno perché possono presentarsi, rispetto
a quelli a cui è indirizzato, come non opportuni.
Quando si dice: ribadisce la necessità assoluta di garantire al
cittadino il diritto di far valere nelle migliori condizioni
possibili le proprie pretese, il termine "pretese" ha una carica
che può essere negativa, quindi proporremmo di togliere "le proprie
pretese".
Quando si dice poi nel comma successivo,"una situazione lesiva
degli interessi e della dignità stessa della Regione", preferiremmo
che si mettesse "una situazione di estremo disagio per la
popolazione valdostana".
Qualche dubbio su questi termini ce l'avrei, ma non è che ne
faccia un problema politico.
PRESIDENTE
: Allora viene emendato il testo originale
togliendo le parole "le proprie pretese e", per cui pongo in
votazione l'ordine del giorno nel testo così emendato:
ORDINE DEL GIORNO
IL CONSIGLIO REGIONALE
Esaminata la situazione venutasi a creare nella circoscrizione
del Tribunale di Aosta, per quanto riguarda la copertura dei posti
in organico;
Considerato che presso il Tribunale, ove sono previsti cinque
posti in organico, soltanto due risultano attualmente coperti, con
la conseguenza della sotto-posizione degli affari giudiziari a
lunghi rinvii e della estrema difficoltà di formare il Collegio
giudicante, ricorrendo, di volta in volta, a Magistrati di altri
Uffici;
Rilevato altresì che nella Pretura del capoluogo l'organico,
previsto di tre Magistrati, è gravemente carente rispetto alle
necessità dell'Ufficio, soprattutto in considerazione delle
aumentate competenze del Pretore a seguito dell'entrata in vigore
della legge n.' 399 del 1984;
Rilevato ancora che i posti in organico risultano, soltanto
recentissima-mente, coperti con l'arrivo di un terzo Magistrato,
che ha preso servizio nel corrente mese di maggio, ma che la
situazione tornerà ad essere assolutamente precaria, allorché verrà
messo in esecuzione il già disposto trasferimento del Magistrato
Dirigente l'Ufficio della Pretura;
Ritenuto pertanto che la suddetta situazione pare destinata
ad aggravarsi vieppiù in un prossimo futuro;
DENUNCIA
il grave rischio di una paralisi dell'Amministrazione della
Giustizia in Regione, rischio tanto più grave per una Regione a
Statuto Speciale e di frontiera, quale è la Regione Autonoma Valle
d'Aosta;
RIBADISCE
la necessità assoluta di garantire al cittadino il diritto di
far valere, nelle migliori condizioni possibili, le proprie ragioni
davanti all'autorità giudiziaria, per evitare che si crei un clima
generale di sfiducia nella stessa;
CHIEDE
che le Autorità competenti intervengano affinché venga data una
pronta soluzione al problema, assicurando la copertura dei posti
vacanti in organico con la massima celerità e sanando, cosi, una
situazione lesiva degli interessi e della dignità stessa della
Regione;
DECIDE
che il presente ordine del giorno venga inviato al Presidente ed
al Vice Presidente del Consiglio Superiore della Magistratura, al
Presidente del Consiglio dei Ministri, al Ministro di Grazia e
Giustizia, ai Presidenti della Commissione Giustizia della Camera e
del Senato.'
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE
: I lavori sono terminati e riprenderanno
domani mattina alle ore 9,30.
La seduta è tolta.
La seduta termina alle ore 12,47.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK