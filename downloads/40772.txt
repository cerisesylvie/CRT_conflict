Consiglio Regionale della Valle d'Aosta - Oggetto del Consiglio n. 97 del 3 ottobre 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Istituzioni scolastiche
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 97 del 3 ottobre 2018 - Resoconto
OGGETTO N. 97/XV - Interrogazione a risposta immediata:
"Sospensione dell'inizio dell'anno scolastico disposta dalla
Fondazione Maria Ida Viglino per la Cultura Musicale".
Fosson (Presidente) -
Punto 2.042 all'ordine del giorno.
La parola al consigliere Baccega per l'illustrazione.
Baccega (UV) -
A volte
Facebook
ci dà degli
input
importanti e quello che abbiamo letto domenica sera
era abbastanza allarmante: l'avviso era che gli incontri per la
definizione degli orari erano rimandati. Abbiamo cercato di
verificare qual era la situazione e nella giornata di lunedì e di
ieri abbiamo appreso che la situazione è tremendamente grave.
Quello che voglio dire, presidente Spelgatti, è che in politica non
si può vivere giorno per giorno! In politica bisogna programmare,
bisogna progettare e, laddove ci sono delle problematiche che hanno
bisogno di urgenza, bisogna intervenire in modo perentorio.
Ci troviamo di fronte a un consiglio di amministrazione che
presta la sua collaborazione in modo gratuito, con tutte le
competenze che mette in piedi. Sapere che una scuola che ha
ottocento iscritti (più i docenti) non può iniziare il suo anno
scolastico in modo corretto secondo le date previste è sicuramente
allarmante, è un segno di forte irresponsabilità, è un segno di
superficialità, è un segno di pressappochismo. Noi vogliamo capire
se in tempi ragionevolmente brevi si possa sopperire a questo
percorso, perché poi abbiamo anche preso atto di tutta la
documentazione che è intercorsa tra il consiglio di amministrazione
della SFOM (Scuola di Formazione e Orientamento Musicale) della
Fondazione Maria Ida Viglino e l'Assessorato, ma sembra che non ci
siano state risposte, se non un incontro di ieri che poi ha
generato un comunicato stampa che è ulteriormente allarmante per
gli studenti.
Presidente -
La parola all'assessore Sammaritani per la
risposta.
Sammaritani (LEGA VDA) -
Grazie agli interroganti. Mi
spiace che questa questione venga così palesemente
strumentalizzata. Visto che ho trasmesso tutta la documentazione,
sarebbe anche opportuno leggerla bene qualche volta. È successo che
il 4 agosto il consiglio di amministrazione della SFOM della
Fondazione Viglino ha inviato alla struttura competente, e non
all'Assessore, una lettera in cui diceva che sarebbe opportuno, per
il bene di questa istituzione, che i finanziamenti fossero
consolidati attorno al milione e mezzo di euro annui, anziché
attorno a 1 milione 235 mila euro annui, come è stato nell'ultimo
triennio. In realtà non è così, perché tutti gli anni questo
finanziamento iniziale di 1 milione 235 mila euro è stato integrato
e anche quest'anno è stato portato a 1 milione 450 euro. La lettera
successiva invece, che è pervenuta a seguito di incontri personali
in Assessorato con i membri del cda - quindi non c'è stata affatto
una mancanza di interlocuzione - era sempre stata fatta nel senso
della programmazione. Mi si chiedeva se avrei voluto spendere la
mia azione per arrivare nei prossimi anni ad avere un
consolidamento attorno al milione e mezzo di finanziamenti, esclusi
gli oneri di locazione che ammontano ad altri 83 mila euro, sempre
a carico della Regione. Questa era l'interlocuzione avvenuta in
quel periodo e mi si chiedeva che l'Assessore si spendesse per i
prossimi anni.
Io ho capito poi ieri nell'incontro con il cda qual è stato il
problema. Nel cda, che è composto da persone che non sono
amministratori - questo è un problema che si trascina già da tempo,
tanto che è stato oggetto anche di una relazione
dell'amministratore unico nel 2014 che sollevava, tra le tante
criticità di questo istituto, anche questo - si è detto che c'era
la necessità di arrivare a un consolidamento, ma non c'era una
criticità immediata, tanto che ieri durante l'incontro una delle
amministratrici molto correttamente ha detto: perché pensavamo di
trovarla all'interno del nostro bilancio questa necessità di
ulteriore finanza per far partire l'anno scolastico. In realtà non
è stato così e solo dietro mia richiesta pochi giorni fa (il 25
settembre) mi è stato detto che, se non si fosse reperita un'altra
somma attorno ai 100 mila euro, non si sarebbe potuto iniziare
l'anno scolastico. A quel punto ci siamo messi al lavoro insieme al
collega Aggravi e questa finanza è stata reperita nelle variazioni
di bilancio.
Posso concludere soltanto dicendole che non tutti i mali vengono
per nuocere, perché, se la variazione fosse stata fatta prima,
probabilmente la SFOM quest'anno non avrebbe aperto per niente.
Probabilmente aprirà in ritardo per questa criticità, che però non
è imputabile all'Assessorato e a questa Giunta.
Presidente -
La parola al consigliere Baccega per la
replica.
Baccega (UV) -
Assessore, io non sono per nulla
soddisfatto delle sue affermazioni, perché lei ha ricevuto il 3
agosto, il 4 settembre, il 25 settembre e il primo ottobre
sollecitazioni affinché si andasse in quella direzione. Se voi
aveste predisposto la variazione di bilancio a luglio, come abbiamo
sempre fatto negli anni, la SFOM non avrebbe avuto questo problema.
Ieri avete approvato una delibera che mette 100 mila euro per la
comunicazione della Presidenza della Giunta: quei 100 mila euro
andavano dati immediatamente alla SFOM, perché quella è un'urgenza
(ottocento alunni che devono iniziare la scuola)! Quindi questo è
tutto da attribuire al vostro pressappochismo!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK