Consiglio Regionale della Valle d'Aosta - Oggetto del Consiglio n. 1651 del 22 novembre 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 1651 del 22 novembre 1995 - Resoconto
SEDUTA ANTIMERIDIANA DEL 22 NOVEMBRE 1995
OGGETTO N. 1651/X Ratifica di deliberazioni adottate dalla
Giunta regionale in via d'urgenza.
Oggetto n. 8256 in data 13 ottobre 1995: Approvazione del
progetto e dell'appalto, mediante pubblico incanto, dei lavori di
sostituzione dei serramenti e delle vetrate fisse esterne della
piscina coperta di proprietà regionale sita in Comune di
Pré-Saint-Didier. Approvazione ed impegno di spesa.
Presidente Pongo in votazione la ratifica della deliberazione in
oggetto.
Presenti: 27
Votanti e favorevoli: 24
Astenuti: 3 (Collé, Marguerettaz e Viérin Marco)
Il Consiglio approva
Oggetto n. 8257 in data 13 ottobre 1995: Approvazione del
progetto e dell'appalto, mediante pubblico incanto, dei lavori di
realizzazione della cabina di proiezione dell'auditorium delle
scuole superiori in Comune di Saint-Vincent. Approvazione ed
impegno di spesa.
Presidente Pongo in votazione la ratifica della deliberazione in
oggetto.
Presenti: 27
Votanti e favorevoli: 24
Astenuti: 3 (Collé, Marguerettaz e Viérin Marco)
Il Consiglio approva
Oggetto n. 8260 in data 13 ottobre 1995: Approvazione del
progetto e dell'appalto, a licitazione privata dei lavori di
protezione dell'abitato di Villeneuve dai massi provenienti dalla
sede di distacco della paleofrana della parete "La Becca" in Comune
di Villeneuve. Approvazione ed impegno di spesa.
Presidente Pongo in votazione la ratifica della deliberazione in
oggetto.
Presenti: 27
Votanti e favorevoli: 24
Astenuti: 3 (Collé, Marguerettaz e Viérin Marco)
Il Consiglio approva
Oggetto n. 8401 in data 20 ottobre 1995: Rettifica della
deliberazione del Consiglio regionale n. 1299/X in data 26 aprile
1995, con assegnazione del contributo concesso al Golf Club Aosta
Arsanières, anziché al Golf club "Arsanières".
Presidente Pongo in votazione la ratifica della deliberazione in
oggetto.
Presenti, votanti e favorevoli: 27
Il Consiglio approva all'unanimità
Oggetto n. 8484 in data 20 ottobre 1995: Approvazione del
progetto e dell'appalto a licitazione privata dei lavori di
costruzione del nuovo campo sportivo di Aymavilles da realizzarsi
in località Lillaz. Approvazione ed impegno di spesa.
Presidente Pongo in votazione la ratifica della deliberazione in
oggetto.
Presenti, votanti e favorevoli: 26
Il Consiglio approva all'unanimità
Oggetto n. 8485 in data 20 ottobre 1995: Approvazione del
progetto e dell'appalto a licitazione privata dei lavori di
protezione dell'abitato di Pré-Saint-Didier dai massi provenienti
dal Monte di Nona in Comune di Pré-Saint-Didier - 4° lotto -
Approvazione ed impegno di spesa.
Presidente Ha chiesto la parola il Vicepresidente Viérin
Marco.
Viérin M. (PpVA) Volevo alcune informazioni al riguardo, anche
perché mi risulta che il progetto del depuratore di Derby non è
ancora stato definito e quindi volevo capire se questo collettore
che si va a costruire andrà a confluire in questo depuratore ancora
da venire, oppure se ci sia...
(... interruzione di un consigliere, fuori microfono...)
Viérin M. (PpVA) Avevo capito che si parlasse del discorso del
depuratore.
Presidente Pongo in votazione la ratifica della deliberazione in
oggetto.
Presenti, votanti e favorevoli: 29
Il Consiglio approva all'unanimità
Oggetto n. 8488 in data 20 ottobre 1995: Approvazione del
progetto e dell'appalto a licitazione privata dei lavori di
costruzione collettore fognario da La Thuile a Pré-Saint-Didier.
Approvazione e impegno di spesa.
Presidente Ha chiesto la parola il Vicepresidente Viérin
Marco.
Viérin M. (PpVA) Visto che non sappiamo ancora la dislocazione
definitiva del depuratore di Derby, volevo sapere se questo
collettore dovrà confluire in quel depuratore consortile della
Comunità montana Valdigne, od in uno a diretta gestione dei Comuni
di Pré-Saint-Didier e di La Thuile.
Presidente Ha chiesto la parola l'Assessore ai lavori pubblici,
Lavoyer.
Lavoyer (ADP-PRI-Ind)Questo intervento, come risultato finale,
avrà quello di andare ad inserirsi nel collettore che dovrà essere
fatto in quel di La Salle.
In una delle prossime Giunte presenteremo al Consiglio regionale
la proposta per la soluzione del problema definitivo del depuratore
di Derby.
Presidente Ha chiesto la parola il Vicepresidente Viérin
Marco.
Viérin M. (PpVA) Speravo in una risposta diversa, perché in
questo caso si parte a realizzare il collettore e solo dopo si
deciderà se lo stesso confluirà in un certo sito oppure in un
altro. Avrei preferito prima discutere sul depuratore e dopo
parlare del collettore, perché mi sembra che già nell'alta Valle
alcuni collettori siano stati fatti e non si sa dove
confluiscono.
Mi riservo di presentare una interrogazione in merito a questo
problema nel prossimo Consiglio.
Presidente Pongo in votazione la ratifica della deliberazione in
oggetto.
Presenti: 28
Votanti e favorevoli: 22
Astenuti: 6 (Collé, Lanièce, Linty, Marguerettaz, Tibaldi e
Viérin Marco)
Il Consiglio approva
Oggetto n. 8491 in data 20 ottobre 1995: Approvazione del
progetto e dell'appalto mediante pubblico incanto dei lavori di
adeguamento e restyling del locale ex Night Club 33 presso la Casa
da gioco di Saint-Vincent. Approvazione ed impegno di spesa.
Presidente Ha chiesto la parola il Consigliere Collé.
Collé (PpVA) Sia per questa delibera che per quella successiva,
volevo alcune delucidazioni. Parliamo di un importo di circa 2,5
miliardi fra questa e l'altra delibera; volevo capire un po' meglio
se si trattava di un primo passo verso quel progetto di
ristrutturazione generale che a suo tempo era stato presentato in
IV Commissione per il futuro della Casa da gioco di Saint-Vincent,
o se questo tipo di lavori invece si rendono necessari solo ed
esclusivamente per motivi igienico-sanitari.
A vedere dagli importi, e visto che si parla di restyling, credo
che questo dovrebbe essere il primo atto di quel progetto globale
che in Consiglio regionale non è ancora stato portato da parte
della maggioranza... non lo porterete mai? Benissimo... era per
capire se anche la minoranza poteva venire a conoscenza più
dettagliatamente dell'intero progetto.
Crediamo che questo sia un passo importante; pertanto chiediamo
alla Giunta come intende muoversi sotto questo aspetto.
Presidente Ha chiesto la parola il Consigliere Tibaldi.
Tibaldi (LN) Sostanzialmente perplessità di metodo che mi
vengono di fronte alla lettura di certe delibere, perplessità di
metodo, perché mi sembra che sia un po' tipico dell'Amministrazione
regionale fare questi interventi così separatamente, senza un
coordinamento progettuale e strategico di tipo globale, in questo
modo rischiando di fare del Casinò una sorta di abito di Arlecchino
tipo quello che è stato fatto - per citare un esempio - a Sanremo,
dove in una palazzina di stile Liberty sono stati apportati nel
corso delle varie amministrazioni un po' scellerate che si sono
susseguite degli incastonamenti architettonici del tutto fuori
luogo.
Questa è la prima considerazione, proprio perché manca un
progetto complessivo. Questo progetto complessivo chi lo ha fatto?
Sappiamo solo che lo ha fatto un architetto, abbiamo visto gli
impegni di spesa, sempre congrui come al solito... il progetto
complessivo lo ha visto la Giunta, e noi dobbiamo approvare il
progetto specifico e anche l'appalto: mi sembra una scarsa
considerazione di questo Consiglio, come d'altronde viene sempre
fatto, che viene chiamato sempre e solo per avallare questi
interventi comodi e specifici dell'Amministrazione regionale.
Ma l'aspetto scenografico, a nostro avviso, e qui aggiungo una
seconda considerazione, è strettamente collegato all'aspetto
strategico: cosa si vuol fare del Casinò di Saint-Vincent? Si vuole
fare un luogo di gioco di massa, un luogo di gioco di élite?
Cioè a seconda delle impostazioni strategiche di tipo aziendale,
a seconda anche del tipo di clientela che si vuole cercare di
indirizzare verso la Casa da gioco nostrana, bisogna architettare
di conseguenza le scelte progettuali. Visto che siamo in un periodo
di transizione, in cui manca una vera e propria guida gestionale
della Casa da gioco di Saint-Vincent, si vogliono compiere
interventi specifici e sporadici, che magari un domani strideranno
completamente con quella che invece dovrebbe essere una vera e
propria riforma complessiva, ripeto, strategica e scenografica, e
rischiando di avere discordanze fra arredi e ambienti, discordanze
fra quelli che sono gli spazi di gioco, gli spazi per i servizi
complementari e gli spazi per le attività accessorie.
Questa non è una critica che muoviamo solo nei confronti di
questo provvedimento, ce ne saranno ancora altre; il rischio di
interventi slegati e scoordinati è sempre più una realtà. Per
questa ragione ci asterremo.
Presidente Chi chiede di parlare? Se nessun altro chiede la
parola, dichiaro chiusa la discussione generale.
Ha chiesto la parola l'Assessore ai lavori pubblici,
Lavoyer.
Lavoyer (ADP-PRI-Ind)Le delibere proposte in ratifica hanno una
importanza abbastanza modesta nel discorso complessivo che è stato
sollevato dal Consigliere Tibaldi. Ma quando si parla di Casinò, si
ha sempre lo spunto per ampliare e allargare lo scenario della
discussione.
Per quanto attiene alle osservazioni più puntuali, in
particolare quella fatta da Collé, l'intervento proposto è slegato
da quella ipotesi di ristrutturazione complessiva della Casa da
gioco, perché è una esigenza immediata di intervento dovuto ad una
messa a norma dal punto di vista della nuova legislazione riguardo
alla sicurezza e ai materiali esistenti all'interno dei locali dove
si va ad intervenire. Ma, pur essendo un intervento slegato da
quell'ipotesi complessiva di ristrutturazione, è comunque un
intervento che non è incompatibile e che si inserisce bene in
questo quadro complessivo.
Dal punto di vista strategico l'intervento, e qui rispondo al
Consigliere Tibaldi, vi è comunque una strategia di fondo anche in
questo intervento, che è quella che sta perseguendo la Giunta, di
rafforzare il ruolo di dominus dell'Amministrazione regionale per
quanto attiene i rapporti fra Casa da gioco e proprietà limitrofe
alla Casa da gioco stessa.
In attesa di concretizzare l'obiettivo finale dell'acquisizione
di tutti i beni funzionali all'attività della Casa da gioco, vi è
una linea di intervento che è quella di rafforzare il ruolo di
funzionalità indipendente dalla Casa da gioco dalle altre strutture
limitrofe. Il fatto di andare con questo intervento - a cui si
riferisce non questa delibera, ma la prossima - a ricostruire una
cucina funzionale sotto l'edificio di proprietà regionale, dà una
certa indipendenza all'Amministrazione sia per la funzione di
questa attività nell'immediato, sia nell'ipotesi poi della
ricostruzione del Salone delle feste e quindi nell'ipotesi di uno
sviluppo successivo.
Pur essendo un intervento che si rende necessario per mettere a
norma questi locali, rientra in un discorso più generale e
strategico, come obiettivo dell'Amministrazione regionale.
Presidente Ha chiesto la parola il Presidente della Giunta,
Viérin Dino.
Viérin D. (UV) Pour une considération d'ordre politique. Les
affirmations de M. Tibaldi lui reviennent en tant que
responsabilité. Nous ne partageons pas cet avis quant au manque de
coordination ou au manque d'une capacité de gestion ou de conduite
de l'actuelle maison de jeu.
Evidemment M. Tibaldi continue dans son oeuvre systématique de
démolition de cette gestion extraordinaire et surtout de
délégitimation de l'activité de l'Administration régionale. Je ne
sais pas quelles sont ses finalités politiques, mais évidemment
nous aurons la possibilité d'évaluer dans un contexte général si, à
force d'amoindrir la fonction de la gestion extraordinaire, il n'y
aurait pas quelques intérêts des futurs concessionnaires de la
maison de jeu, parce qu'au moment où nous négocierons cette
convention, nous nous trouverons face à une situation différente si
l'on se présentait avec une gestion extraordinaire affaiblie, sans
résultats et avec des difficultés.
Heureusement les résultats sont là pour démontrer le contraire
et au-delà des affirmations de M. Tibaldi, l'activité de la gestion
extraordinaire poursuit vers ces finalités, qui sont toujours
celles d'avoir une gestion dynamique qui puisse assurer le maintien
de toutes les conditions et des emplois et surtout de la
rentabilité de la maison de jeu de Saint-Vincent, compte tenu aussi
de tout ce qui se discute en général quant à l'ouverture de
nouvelles maisons de jeu.
Dans ce contexte évidemment cette intervention est une
intervention nécessaire, compte tenu également du choix qui a été
fait par l'Administration régionale de sauvegarder l'autonomie
opérationnelle de la maison de jeu - à partir du mois d'avril
dernier c'est nous qui gérons directement par le biais d'une
société la Brasserie du Casino - afin de lui assurer les conditions
meilleures de fonctionnement.
Mais évidemment cette intervention, comme l'a souligné M.
Lavoyer, s'insère dans ce projet, que nous estimons nécessaire, de
développement de la maison de jeu pour lui permettre de faire face
à la concurrence et aux choix futurs.
Un projet qui a été présenté à la IVème Commission dans ses
lignes générales et je veux rassurer M. Collé que nous ne
manquerons pas de discuter tous ensemble de sa réalisation, parce
que de sa réalisation et de ce choix dépendra le futur de la maison
de jeu de Saint-Vincent.
Presidente Ha chiesto la parola il Consigliere Collé.
Collé (PpVA) Le ultime parole del Presidente della Giunta ci
hanno un po' rincuorato, perché la battuta fatta in precedenza
sicuramente non era in uno stile che potevamo accettare.
Credo che si sia partiti con questo deliberato con quella che
sarà in effetti la ristrutturazione, con quello che sarà il futuro
della Casa da gioco di Saint-Vincent, e credo che questo sia un
aspetto molto importante.
Sicuramente siamo usciti dai binari, parlando dei dati della
gestione commissariale straordinaria, perché non credo sia questo
il luogo di farlo; credo che invece vada sottolineato il fatto che
questo progetto da parte della Giunta venga portato in IV
Commissione perlomeno, se ne discuta, e si approfondisca quello che
la Giunta intende perseguire per quella che sarà la
ristrutturazione.
Come ha detto giustamente il Presidente, in IV Commissione
abbiamo avuto delle indicazioni, ora è bene che su tutto questo si
puntualizzi per avere tutti quanti le idee più chiare su quella che
sarà in futuro la ristrutturazione della Casa da gioco.
In attesa di questa verifica, voteremo a favore di queste
delibere.
Presidente Pongo in votazione la ratifica della deliberazione in
oggetto.
Presenti: 30
Votanti e favorevoli: 27
Astenuti: 3 (Lanièce, Linty e Tibaldi)
Il Consiglio approva
Oggetto n. 8492 in data 20 ottobre 1995: Approvazione del
progetto ed indizione di gara per l'appalto mediante pubblico
incanto della fornitura ed installazione di dotazioni per la cucina
presso il locale ex Night Club 33 della Casa da Gioco di
Saint-Vincent e nomina della Commissione di valutazione offerte.
Approvazione ed impegno di spesa.
Presidente Pongo in votazione la ratifica della deliberazione in
oggetto.
Presenti: 30
Votanti e favorevoli: 27
Astenuti: 3 (Lanièce, Linty e Tibaldi)
Il Consiglio approva
Oggetto n. 8595 in data 27 ottobre 1995: Concessione di un
contributo di Lire 7.355.000 a favore della società "L'Arca
consulenza assicurativa S.r.l.", di Aosta, per l'organizzazione di
un convegno di interesse turistico, ai sensi della legge regionale
24 giugno 1992, n. 31. Approvazione e impegno di spesa.
Presidente Ha chiesto la parola il Consigliere Linty.
Linty (LN) Vedo che questa deliberazione viene assunta dalla
Giunta in periodo posteriore a quando è stata svolta la
manifestazione. Cioè questa società organizza presso il Centro
direzionale del Miroir il 23 giugno questa manifestazione e noi
siamo chiamati oggi a ratificare questa deliberazione che è stata,
appunto, redatta il 27 ottobre.
Vorrei sapere se è prassi comune quella di procedere a
sanatoria, o se non sarebbe meglio - e soprattutto più logico -
procedere, come si fa nella maggior parte dei casi, formalizzando
prima la richiesta di contributo con un bilancio preventivo, ed
erogando poi a consuntivo il contributo.
Presidente Ha chiesto la parola l'Assessore al turismo, sport e
beni culturali, Agnesod.
Agnesod (UV) Il discorso del consuntivo è vero che è preferibile
rispetto al discorso del preventivo perché in quel caso sarebbe una
valutazione nel merito dell'iniziativa, però nel merito
dell'iniziativa comunque c'è la possibilità di entrare anche dopo
perché, se si ritiene che l'iniziativa non ha avuto efficacia, o
che la manifestazione non ha dato dei risultati positivi, non si
interviene.
Presidente Ha chiesto la parola il Consigliere Linty.
Linty (LN) Condivido il discorso che di fronte ad un conto
consuntivo, comunque ad un rendiconto presentato da una
associazione, ci sia la certezza, o meglio, dovrebbe esserci la
certezza delle spese realmente sostenute e quindi la possibilità di
valutare l'importanza e il merito di queste spese. Però torno a
dire che, secondo noi, non è una prassi logica quella di
intervenire a consuntivo, cioè a sanatoria... ho capito, non è a
sanatoria in termini legali, comunque assume il carattere di
sanatoria perché la manifestazione c'è già stata, ovvero, non era
stata concordata preventivamente con l'Assessorato del turismo, o
meglio, da quanto è riportato nella delibera non c'è niente che
lascia pensare che le cose siano andate in questo senso.
Quindi diciamo che nel caso di qualunque tipo di manifestazione,
sarebbe molto più logico che la valutazione, se questa
manifestazione risponde ai principi sanciti dalla legge richiamata
e dalle varie leggi in materia di turismo, precedesse l'erogazione
del contributo, e per queste motivazioni ci asterremo su questo
atto.
Presidente Pongo in votazione la ratifica della deliberazione in
oggetto.
Presenti: 27
Votanti e favorevoli: 22
Astenuti: 5 (Lanièce, Linty, Marguerettaz, Tibaldi e Viérin
Marco)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK