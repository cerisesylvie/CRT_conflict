Consiglio Regionale della Valle d'Aosta - Oggetto del Consiglio n. 1422 del 23 settembre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Aeroporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1422 del 23 settembre 2015 - Resoconto
OGGETTO N. 1422/XIV - Interrogazione: "Iniziative assunte per
la realizzazione del nuovo master plan dell'aeroporto regionale
Corrado Gex".
Presidente
- Per la risposta, la parola all'Assessore
Marguerettaz.
Marguerettaz (UV) -
Grazie Presidente.
Come abbiamo già avuto modo di vedere in commissione, quando
abbiamo preparato il Consiglio monotematico, al di là delle vicende
che vedono l'Amministrazione regionale contrapposta ad AVDA sulla
necessità di rivedere il
master plan
, sicuramente c'era
interesse da parte di entrambe le parti di analizzare se quanto era
stato stabilito e quanto era alla base dell'accordo di programma,
sottoscritto con il Ministero e con ENAC, era ancora valido o meno.
Rispetto a questo, l'assemblea dei soci del 28 maggio è stata
l'occasione per il socio Regione, rappresentata dal sottoscritto,
per trasmettere la risoluzione del Consiglio regionale al
Presidente Costantino, che ha dichiarato che avrebbe avuto
intenzione di dare un incarico. Noi non ci siamo espressi nel senso
di condividere e di dare un incarico d'intesa, ma abbiamo dato
comunque un'indicazione per cui qualora questo studio fosse uno
studio utile anche al Consiglio regionale esso doveva essere
affidato e sviluppato conformemente alle procedure previste dalla
normativa degli appalti pubblici. E così è stato fatto, per cui, al
fine di evitare delle duplicazioni di costi, l'Amministrazione
regionale sta seguendo con attenzione questo percorso e c'è una
comunicazione da parte degli organi della società, che, rispetto a
quest'avviso, hanno espresso un interesse 10 operatori economici.
Ora seguiremo con attenzione questo percorso e ovviamente il
profilo di coloro che faranno il
master plan
è un profilo
diverso da quello di AVDA, che, posso convenire, dal punto di vista
della Regione è poco affidabile, ma una cosa è la società, una cosa
è ovviamente lo studio che viene fatto.
L'altra indicazione che abbiamo dato è di concordare tutto con
ENAC, perché questi studi, al di là dei sentimenti, al di là di
quello che possono essere i nostri pensieri, devono essere
condivisi con l'Ente e con l'
Authority
che controlla, per
cui il percorso sarà un percorso che dovrà essere sottoposto
all'analisi di ENAC. Ecco che rimanderei delle valutazioni e,
qualora questo studio non ci soddisfi e non dia delle garanzie,
attenderei l'esito perlomeno della selezione.
Presidente
- Per la replica, la parola al Consigliere
Bertin.
Bertin (ALPE) -
Grazie Presidente.
Nell'aprile di quest'anno era stata approvata, come ricordava
anche lei Assessore, una risoluzione che prendeva atto
dell'insostenibilità dell'aeroporto commerciale e che invitava a
procedere alla realizzazione di un nuovo
master plan
,
rivedendo gli obiettivi strategici per valorizzare l'investimento e
la vocazione turistica dell'aeroporto, l'unica vocazione, l'unico
senso che può avere quest'aeroporto, che non è certo quello
commerciale, quello di una grande aeroporto.
Si sono spesi in quest'iniziativa di trasformare l'aeroporto di
Aosta in un aeroporto commerciale decine di milioni di euro, ma si
è rivelata un fallimento, si poteva già immaginare da subito che
sarebbe finita così: tutto sulla base di un vecchio master plan,
realizzato nel 2004.
Nel Consiglio di qualche tempo fa, rispondendo ad una mia
interpellanza, ci diceva, come ha sottolineato anche oggi, che
durante l'assemblea della società AVDA, a cui aveva partecipato
direttamente, l'Assessore non aveva votato questo provvedimento, ma
che non era contrario, come sottolineato anche oggi, a patto che
AVDA procedesse ad affidare a dei professionisti la revisione - più
che altro la realizzazione di un nuovo
master plan
- ma che,
la cito eh, "la scelta dei professionisti non poteva essere una
scelta fiduciaria, ma doveva essere fatta un'evidenza pubblica". A
parte che mi pare poi sia una scelta fiduciaria, perché sarà
l'azionista di maggioranza e non la Regione a scegliere i
professionisti, perché quello che ha realizzato AVDA è soltanto un
avviso di interesse e niente di più. I professionisti manifestano
l'interesse, ma a sceglierlo sarà AVDA, con il solito meccanismo
del cottimo fiduciario, perché è un lavoro sotto i 40 mila euro, 39
mila euro, sotto soglia. Pertanto sarà AVDA a scegliere con
rapporto fiduciario. E già mi sembra in contraddizione con quanto
lei ha affermato, in quell'occasione, in Consiglio regionale. Ma al
di là di questo, come avevo già evidenziato in quell'occasione,
sono evidenti i conflitti di interesse tra la Regione e l'AVDA; è
AVDA la beneficiaria di una convenzione di circa due milioni di
euro all'anno, per gestire un aeroporto indipendentemente da quello
che succede nell'aeroporto ed ha l'interesse comunque a dare un
senso a questa sua convenzione trentennale. Una follia, da tutti i
punti di vista, questa convenzione siglata dall'Amministrazione
regionale e dalla società in questione...oltre a tutte le vicende
giudiziarie e i conflitti legali tra i due soggetti, la Regione e
l'AVDA.
E certo! Abbiamo capito che bisogna fare un nuovo master plan
per poi procedere a nuove scelte. È evidente, serve anche per
evitare un interessamento esplicito, diretto, da parte della Corte
dei Conti, quando si fanno queste inversioni di rotta; ma è
importante che il master plan lo rediga l'Amministrazione
regionale, secondo gli interessi dei Valdostani. È inutile
affidarlo, perché di fatto avete affidato all'AVDA la realizzazione
del nuovo master plan, e mi pare francamente inopportuno, e per
quanto mi riguarda sono assolutamente contrario a qualunque tipo di
proposta che arriverà dall'AVDA e da questo nuovo master plan,
certo non avrà il mio favore. Mi sembra un modo di procedere
piuttosto strano. Grazie.
Presidente
- Grazie Consigliere Bertin.
Vista l'ora, chiudiamo qua i lavori del Consiglio regionale. Il
Consiglio è riconvocato per le 15,30.
---
La seduta termina alle ore 12,58.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK