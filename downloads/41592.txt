Consiglio Regionale della Valle d'Aosta - Oggetto del Consiglio n. 695 del 23 maggio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
Edilizia pubblica
ISTRUZIONE PUBBLICA
Istituzioni scolastiche
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 695 del 23 maggio 2019 - Resoconto
OGGETTO N. 695/XV - Interrogazione: "Tempistica per
l'ultimazione dei lavori di manutenzione della palestra utilizzata
dal Liceo scientifico e linguistico E. Bérard di Aosta sita in via
Garibaldi".
Rini (Presidente) -
Punto n. 41 dell'ordine del giorno.
La parola all'Assessore Borrello.
Borrello (SA) -
Sarò molto puntuale rispetto alle
richieste che lei ha formulato. La palestra risulta essere
riconsegnata alla Dirigente scolastica del Liceo scientifico e
linguistico Bérard per l'utilizzo della stessa a partire dal giorno
6 maggio 2019, con un verbale di presa in consegna anticipata delle
opere sottoscritto dalla direzione dei lavori, dall'impresa
esecutrice e dalla dirigente scolastica e dal dirigente della
nostra struttura. Di conseguenza, i lavori sono stati realizzati e
conclusi e c'è stata l'effettiva consegna per la fruizione dei
locali.
Per quanto concerne invece il secondo quesito: la tempistica,
perché abbiamo fatto in questo periodo e non durante le pause
estive, è legittima la sua richiesta. Abbiamo avuto una
segnalazione da parte della Dirigente scolastica della possibilità
di rischi per l'incolumità dei fruitori. Abbiamo avuto la
dichiarazione da parte della dirigente scolastica della situazione
in precarie condizioni, quindi abbiamo valutato di fare gli
interventi a cavallo del ponte del 25 aprile, cercando di
velocizzare il più possibile per renderla fruibile per gli ultimi
mesi dell'anno scolastico, tant'è che il lavoro è iniziato il 24
aprile, la consegna era prevista il 23 maggio. Abbiamo proprio
chiesto di velocizzare proprio in virtù della presenza di un anno
scolastico
in itinere
e quindi 24 aprile, ponte del 25
aprile, scadenza prevista 23 maggio, la consegna è avvenuta il 6
maggio. Abbiamo cercato di fare il meglio possibile per non creare
intoppi all'attività scolastica e non solo, perché ci sono anche
delle attività esterne che fruiscono... Ringrazio gli uffici,
perché hanno svolto un lavoro veramente egregio in tal senso.
Presidente -
Per la replica, la parola al collega
Manfrin. Vi chiedo solo un po' di silenzio in aula, sennò si fa
fatica a seguire i lavori.
Manfrin (LEGA VDA) -
Ringrazio ovviamente l'Assessore e
ringrazio anche gli uffici e anche chi materialmente ha eseguito le
opere per la celerità, però i dubbi permangono. Mi spiace,
Assessore, che lei non ci abbia specificato in cosa consistevano
questi rischi; dalla documentazione fotografica che ci è stata
trasmessa, abbiamo visto semplicemente che è stata rifatta una
pavimentazione, altri rischi sinceramente non ne vedo. Se ci fosse
un rischio di crollo o un rischio di incolumità per i fruitori di
quella palestra, sarebbe chiaramente un conto, ma è evidente che se
io devo rifare una pavimentazione e scelgo di rifarla nel bel mezzo
dell'anno scolastico, probabilmente non è la scelta più adeguata.
Probabilmente la scelta migliore è rifare la pavimentazione di una
palestra - che, come giustamente ha ricordato, non soltanto è a uso
delle scuole, ma anche all'uso di fruitori esterni - durante la
pausa estiva, nel momento in cui chiaramente non crea disagio. Mi
sono fatto portatore di questo perché agli insegnanti chiaramente -
l'ho ripreso anche all'interno dell'interrogazione - si chiede che
si preparino programmi e si diano delle valutazioni oggettive su
alcune... Chiedo scusa, chiedo solo un pochino di silenzio...
Presidente -
Colleghi, davvero. Capisco che l'ora è tarda
e tutto, ma si fa fatica a seguire.
Manfrin (LEGA VDA) -
... anche a qualcun altro alcuni
temi non interessano... Dicevo, che è chiaro che si chiedono agli
insegnanti delle valutazioni oggettive di un certo tipo, si chiede
agli insegnanti di portare a termine i lavori e soprattutto i
programmi a termine, però evidentemente se non si dà loro la
possibilità tramite la disponibilità delle strutture, diventa
chiaramente difficile, anche una delle materie che è, appunto,
educazione fisica viene sottovalutata, ma in realtà è fondamentale.
Avere la possibilità di avere una struttura dove praticarla è
sicuramente una priorità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK