Consiglio Regionale della Valle d'Aosta - Oggetto del Consiglio n. 4324 del 11 marzo 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4324 del 11 marzo 1993 - Resoconto
OGGETTO N. 4324/IX Impegno per la revisione dell'apparato
organizzativo della Regione.
(Ritiro di mozione).
Presidente
Do lettura della mozione presentata dal
Consigliere Riccarand:
Mozione Premesso che le dimensioni e l'organizzazione della
"macchina Regione" richiedono una attenta revisione per accrescere
l'efficienza dell'apparato e ridurne i costi;
Rilevato, in particolare, che occorre 1) delegare maggiori
funzioni e competenze a comuni e comunità montane, Fondazioni,
Aziende e Società a partecipazione regionale riducendo le funzioni
gestionali direttamente esercitate dalla Regione; 2) riesaminare la
distribuzione delle competenze fra i vari assessorati riducendone
il numero; 3) operare nella prospettiva di una riduzione della
pianta organica del personale della Regione;
Sottolineata la necessità di avere un progetto organico che
possa rappresentare la base di scelte politiche da effettuare
all'inizio della prossima legislatura;
il Consiglio regionale della Valle d'Aosta
Delibera
di impegnare la Giunta regionale ad affidare un incarico per un
esame dell'attuale organizzazione della "macchina" regionale e per
la definizione di proposte di revisione delle strutture finalizzate
a:
1) delega e decentramento di compiti e funzioni;
2) riaccorpamento delle competenze dei vari assessorati con
riduzione del numero;
3) riduzione della pianta organica del personale e contenimento
dei costi di gestione.
L'incaricato per la redazione del progetto dovrà operare in
collegamento con la Conferenza dei dirigenti della Regione e con la
prima e la seconda Commissione consiliare permanente.
Entro quattro mesi dall'affidamento dell'incarico dovrà essere
presentato un rapporto preliminare ed entro sei mesi il rapporto
definitivo.
Presidente
Ha chiesto di illustrare la mozione il
Consigliere Riccarand.
Riccarand (VA)
Questa mozione è stata presentata
il 12 novembre 1992, è già stata illustrata nella adunanza del
25-26 novembre 1992, in quella occasione venne chiesto un rinvio
perché si sosteneva che ci fossero già degli studi di questo genere
avviati da parte dell'Amministrazione. C'è stato un esame della
situazione in I e II commissione ed è emerso che questi studi non
sono stati realizzati.
Quindi, nonostante sia passato diverso tempo, rimane valida
questa indicazione; chiediamo che ci sia una revisione della
macchina regionale finalizzata ad una delega e ad un decentramento
di compiti e funzioni ai comuni; che ci sia un riaccorpamento delle
competenze dei vari assessorati con una riduzione del numero degli
assessorati, e fra l'altro ho visto che nella recente conferenza
programmatica dell'Union Valdôtaine a Pont-Saint-Martin è stato
fatto un documento che conteneva questo tipo di proposta di
riduzione degli assessorati. C'è poi una richiesta specifica della
riduzione della pianta organica del personale e di contenimento dei
costi di gestione, che è legata ad un diverso rapporto fra i
compiti della Regione e quelli degli enti locali.
Quindi ribadisco a mesi di distanza una impostazione che mi
sembra rimanga fondamentalmente valida.
Presidente
Ha chiesto di parlare il Presidente
della Giunta.
Lanivi (GM)
Non conosco ciò che le commissioni
hanno stabilito o i giudizi che hanno dato. Voglio solo ricordare
che in occasione di un precedente avvio di discussione su questa
mozione avevo presentato una serie di emendamenti, sui quali il
Consigliere Riccarand mi pare fosse d'accordo.
Presenterei questo testo emendato, non vorrei chiedere una
sospensione perché mi parrebbe di eccedere; potremmo eventualmente
far distribuire questo testo che, se trova d'accordo il
presentatore della mozione, potrebbe essere portato alla votazione
del Consiglio regionale.
Presidente
Facciamo fotocopiare e distribuire il
testo.
Ha chiesto di parlare il Consigliere Riccarand, ne ha
facoltà.
Riccarand (VA)
Sono disponibile a rinviare
ulteriormente questa mozione se vogliamo esaminare con calma questi
emendamenti. Sono anche disposto a ritirarla, eventualmente la
rivediamo alla luce delle proposte del Presidente della Giunta.
Presidente
C'è una richiesta di ritiro da parte del
Consigliere Riccarand.
Il Consiglio prende atto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK