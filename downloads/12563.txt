Consiglio Regionale della Valle d'Aosta - Oggetto del Consiglio n. 3479 del 15 giugno 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3479 del 15 giugno 1992 - Resoconto
OGGETTO N. 3479/IX Nomina di un Vicepresidente del Consiglio
regionale.
Presidente
Debbo comunicare al Consiglio che non
essendo i Capigruppo pervenuti ad un accordo per la formulazione
degli organigrammi delle Commissioni, data anche l'assenza di due
Consiglieri, è convocato per venerdì 19 c.m. un Consiglio
straordinario alle 15,30 con, all'ordine del giorno, la nomina
delle Commissioni. Inoltre la conferenza dei Capigruppo ha
rivalutato il calendario delle assemblee nel mese di
luglio.
Sono state riconfermate le sedute dell'8/9 e 10 luglio;
viceversa le sedute del 22/23/24 luglio sono state riportate ai
termini precedenti vale a dire al 16 e 17 luglio. Per il mese di
settembre restano valide le date stabilite a suo tempo:
23/24/25.
La Conferenza dei Capigruppo ha unanimemente espresso la volontà
di chiedere l'iscrizione per urgenza ai sensi dell'articolo 53 del
regolamento interno del Consiglio, della nomina del Vicepresidente
del Consiglio, posto vacante in seguito alla elezione del
Presidente del Consiglio avvenuta stamane. Chiedo pertanto
l'iscrizione del nuovo oggetto all'ordine del giorno.
Pongo in votazione l'iscrizione immediata.
Esito della votazione:
Presenti, votanti e favorevoli: 30
Il Consiglio approva all'unanimità.
Presidente
Passiamo alla nomina del
Vicepresidente.
Ha chiesto di parlare il Consigliere Bondaz, ne ha facoltà.
Bondaz (DC)
Come d'intesa nella conferenza dei
Capigruppo il posto di Vicepresidente dovrebbe spettare alla
minoranza e noi proponiamo il Consigliere Trione.
Presidente
Pongo in votazione, con procedura di voto
nominativo e segreto, la nomina in oggetto:
Esito della votazione.
Presenti: 30
Votanti: 30
Schede bianche: 6
Hanno ottenuto voti:
Trione: 23
Monami: 1
Risulta eletto Vicepresidente del Consiglio regionale, il
Consigliere Silvio Trione.
Presidente
I nostri lavori sono terminati. Rammento
che il Consiglio sarà convocato a domicilio per venerdì 19.
La seduta è tolta.
L'adunanza termina alle ore 12,42.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK