Consiglio Regionale della Valle d'Aosta - Oggetto del Consiglio n. 2267 del 18 novembre 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ACQUE
Acque pubbliche
ENERGIA
Energia idroelettrica
Precedente
Successivo
Resoconto integrale del dibattito dell'aula
Oggetto del Consiglio n. 2267 del 18 novembre 1996 - Resoconto
SEDUTA POMERIDIANA DEL 18 NOVEMBRE 1996
OGGETTO N. 2267/X Subconcessione, per la durata di anni trenta,
alla ditta Gaspard Giovanni, di Valtournenche, di derivazione
d'acqua dal torrente Cleva Groussa, in comune di Valtournenche, ad
uso idroelettrico.
Deliberazione Il Consiglio
Premesso che con domanda in data 26 aprile 1995 la ditta Gaspard
Giovanni con sede in Valtournenche ha chiesto la subconcessione di
derivare dal torrente Cleva Groussa, in Comune di Valtournenche,
moduli medi 0,39 di acqua per produrre, sul salto di metri 110 la
potenza nominale media di Kw. 42,06;
Precisato che la domanda, corredata dal relativo progetto a
firma p.i. Rezzaro Lorenzo, prevede la costruzione di un impianto
del tipo ad acqua fluente con vasca di carico, condotta forzata,
edificio di produzione e canale di restituzione;
Tenuto presente che:
- il Magistrato per il Po, di Parma, con nota n. 8277 in data 5
giugno 1996 ha rilasciato il nullaosta nei riguardi idraulici per
l'ammissione ad istruttoria della domanda di cui si tratta;
- l'Autorità di Bacino del fiume Po, con nota n. 5750 in data 9
gennaio 1996 ha espresso il proprio parere ai sensi dell'articolo 3
del D.L. 12 luglio 1993 n. 275;
- l'ENEL, Compartimento di Torino, con nota n. 617 in data 25
marzo 1996 ha fatto presente di non avere alcuna osservazione da
formulare, ai sensi dell'articolo 18 del D.P.R. 18 marzo 1965 n.
342 circa la domanda sopraddistinta;
- l'Avviso di presentazione della domanda 26 aprile 1995 della
Ditta Gaspard Giovanni è stato pubblicato sul Foglio Annunzi Legali
della Valle d'Aosta n. 6 in data 24 febbraio 1996 e riprodotto nel
n. 92 della Gazzetta Ufficiale della Repubblica Italiana (foglio
inserzioni) in data 19 aprile 1996, senza dar luogo alla
presentazione di domande incompatibili e concorrenti;
- con Ordinanza dell'Assessore regionale ai Lavori Pubblici n.
191 in data 20 maggio 1996 è stato disposto il deposito della
domanda e del relativo progetto presso l'Assessorato dei Lavori
Pubblici della Regione per 15 giorni consecutivi, decorrenti dal 29
maggio 1996 a disposizione di chiunque intendesse prenderne visione
nelle ore d'ufficio;
- copia dell'ordinanza è stata affissa per il predetto periodo
di 15 giorni all'Albo Pretorio del Comune di Valtournenche e copia
della medesima è stata inviata al Ministero dei Lavori Pubblici -
Direzione Generale delle Acque ed Impianti Elettrici; al Magistrato
per il Po di Parma, alla Sezione Idrografica per il Po di Torino,
al Consorzio regionale Pesca, alle Associazioni Irrigue Est-Sesia
di Novara e Ovest-Sesia di Vercelli, all'Assessorato
dell'Agricoltura e Forestazione, Servizio S.I.D.S. e Servizio
Forestazione, all'Assessorato dell'Ambiente, Servizio Tutela
dell'Ambiente, all'Assessorato dell'Industria e Commercio, Servizio
Energia; all'Assessorato del Turismo, Sport e Beni Culturali,
Ufficio Sovrintendenza; alla I direzione del Genio Militare di
Torino; all'ENEL - Compartimento di Torino; all'Autorità di Bacino
del Fiume Po ed alla Ditta Gaspard Giovanni;
- la pubblicazione presso il Comune di Valtournenche, come
risulta dal referto in calce all'ordinanza, è regolarmente avvenuta
ed ha dato luogo alla presentazione da parte delle Associazioni
Irrigue Ovest-Sesia di Vercelli ed Est-Sesia di Novara, di due
esposti, datati rispettivamente 27 maggio 1996 e 17 giugno 1996 con
i quali, a salvaguardia delle dotazioni idriche del Naviglio
d'Ivrea, del Canale Depretis e del Canale Farini, tutti confluenti
nel canale Cavour, derivati rispettivamente ad Ivrea, a Villareggia
e a Saluggia dal fiume Dora Baltea, del quale il torrente Cleva
Groussa è tributario, le suddette Associazioni Irrigue chiedono che
nel disciplinare di subconcessione vengano inserite le seguenti
prescrizioni:
- nell'impianto di cui trattasi non si potranno realizzare
bacini d'invaso;
- i manufatti per la derivazione e la restituzione dell'acqua
dovranno essere dotati di appositi edifici idonei alla misurazione
della portata assentita;
- le manovre di invaso e di svaso del canale di carico della
centrale dovranno essere attuate con una gradualità tale da evitare
ogni e qualsiasi turbamento del regime idraulico dei corsi d'acqua
interessati;
E' inoltre pervenuto un esposto dell'Acquedottica s.r.l. di
Torino, datato 14 giugno 1996, con il quale la società
concessionaria del servizio pubblico di distribuzione dell'acqua
potabile nel Comune di Valtournenche ha fatto osservare che le
principali fonti idriche dell'acquedotto sono costituite da vene
sorgive situate nel bacino del torrente Cleva Groussa a quota
2200-2300 m.s.m., in uso da oltre 20 anni, con portata di magra di
circa 20 lt/sec e di morbida di circa 80 lt/sec. per le quali verrà
avanzata richiesta di riconoscimento d'uso ai sensi dell'articolo
34 della legge 5 gennaio 1994 n. 36. Chiedono, pertanto, che,
qualora il riconoscimento delle loro derivazioni avvenisse
successivamente al rilascio della subconcessione alla ditta
Gaspard, quest'ultima non divenisse un impedimento alla
formalizzazione dei riconoscimenti d'uso che, di fatto, sono
antecedenti;
E' infine pervenuto un esposto della Società Cime
Bianche-Funivie di Valtournenche, datato 14 giugno 1996, in cui
viene fatto osservare che vi è in essere una presa d'acqua della
capacità di circa 20lt/sec. in loc. Grand-Plan, a monte della presa
prevista dalla ditta Gaspard, su acqua affluenti nel torrente Cleva
Groussa. Tale presa, risalente all'epoca antecedente la legge
36/94, attingeva allora ad acque private e aveva la doppia finalità
di alimentare un impianto di innevamento programmato nei mesi
invernali e di servire agli usi dell'alpeggio Ollia-Perron, verso
cui era stata predisposta un'apposita diramazione nei mesi
estivi;
Rilevato, in merito alle richieste delle Associazioni Irrigue,
che il canale di derivazione, come stabilito nel disciplinare di
subconcessione, dovrà essere dotato di paratoia regolabile in modo
da garantire che non entri nella derivazione una quantità d'acqua
superiore a quella di concessione; inoltre l'impianto di cui si
tratta è del tipo ad acqua fluente, in quanto la vasca di carico
serve esclusivamente alla regolazione della portata ed è di
dimensioni talmente modeste, per cui non sono da temere turbamenti
del regime idraulico del corso d'acqua. Comunque, a maggior tutela
delle dotazioni idriche preesistenti, poste a valle della
derivazione in oggetto, le precisazioni richieste dalle citate
Associazioni Irrigue sono state inserite nel disciplinare di
subconcessione;
Evidenziato, inoltre, in merito all'esposto dell'Acquedottica
S.r.l. che con D.P.G.R. n. 11 in data 16 gennaio 1974 è stata
rilasciata, al Comune di Valtournenche, la subconcessione di
derivare dalle sorgenti "Sasso Bianco - Cento Fontane e Ouilla Duc"
mod. 0,30 di acqua per gli usi potabili ed igienici del capoluogo e
delle fraz. limitrofe e che, pertanto, poiché oltre alle
sopra-menzionate sorgenti, non risulta ve ne siano altre di captate
dal Comune, il medesimo è ampiamente tutelato e non dovrà avanzare
richieste di riconoscimento ai sensi dell'articolo 34 della legge
36/94 in quanto già in possesso di regolare subconcessione;
Rilevato ancora che, per quanto concerne la nota della Soc. Cime
Bianche, poiché la derivazione attuata dalla medesima avviene a
monte della presa prevista dal sig. Gaspard ed è in esercizio da
alcuni anni, l'entrata in funzione della centralina non può
arrecare danni o carenze d'acqua a tale derivazione. Comunque, a
maggior tutela del diritto d'uso (da farsi riconoscere dalla Soc.
Cime Bianche nei termini previsti dalla Legge 36/94), nel
disciplinare è stata inserita apposita clausola cautelativa;
Visto altresì che la visita locale d'istruttoria, come stabilito
nell'ordinanza, è regolarmente avvenuta il 28 giugno 1996 ed alla
medesima sono intervenuti i funzionari dell'Ufficio Concessioni
Acque della Regione, il geom. Massimo Salvadori del Servizio
Forestazione, il Brig. Marco Letey della Stazione Forestale di
Antey-Saint-André, il sig. Sergio Pellissier della Soc. Cime
Bianche, il sig. Antonio Carrel, sindaco del Comune di
Valtournenche ed il sig. Gaspard Giovanni, titolare della richiesta
di subconcessione, i quali di comune accordo, hanno rinunciato ad
effettuare il sopralluogo alle località interessate dalla futura
derivazione in quanto a tutti conosciute e rispondenti, di massima,
alle rappresentazioni grafiche di progetto. Prima della riunione il
Comune di Valtournenche ha fatto pervenire a mano una nota datata
26 giugno 1996 con la quale ha fatto proprie le osservazioni
presentate dall'Acquedottica S.r.l. Il Geom. Salvadori ha fatto
presente che, prima dell'esecuzione delle opere, dovranno essere
richiesti i competenti pareri ai sensi del R.D.L. 3267/1923. Il
sig. Pellissier ha confermato quanto dichiarato nell'esposto
presentato. Il Sindaco, come già fatto presente nell'esposto
dell'Acquedottica, ha chiesto che eventuali carenze d'acqua nel
torrente Cleva Groussa non siano imputabili ai prelievi effettuati
a monte ad uso potabile e regolarmente costituiti. Il sig. Gaspard
ha preso atto delle osservazioni formulate e, per quanto riguarda
quelle avanzate dalla Soc. Cime Bianche, ha chiesto che i prelievi
siano limitati ai quantitativi indicati nell'esposto. Per quanto
riguarda le osservazioni del Comune, ha chiesto che i prelievi
siano limitati ai quantitativi effettivamente utilizzati o
regolarmente autorizzati, e non a quelli indicati nell'esposto
presentato ed inoltre che eventuali maggiori prelievi d'acqua dalle
sorgenti che alimentano il torrente Cleva Groussa siano destinati
esclusivamente all'uso potabile. I funzionari dell'Ufficio Acque
hanno richiesto alla ditta di presentare, ad integrazione della
relazione idrologica, il quantitativo max. di acqua da derivare nel
periodo di morbida;
Precisato che in data 27 agosto 1996, il progettista delle opere
Rezzaro Lorenzo ha fatto pervenire all'Ufficio Acque, quanto
richiesto nel corso della visita di istruttoria, da cui risulta che
il prelievo max. ammonta a 63 l/sec. ed il minimo a 20 l/sec.,
rimanendo invariata la portata media di mod. 0,39;
Tenuto inoltre presente che:
- l'opera di derivazione verrà realizzata con la costruzione in
alveo di una traversa in pietrame e malta cementizia che
convoglierà le acque in una tubazione in PVC del diametro 300 mm. e
lunghezza di circa 30 mt.;
- sul fondo della traversa verrà costruita una bocca tarata
(tubazione del Ø 110) per il passaggio del quantitativo d'acqua
corrispondente al minimo deflusso vitale, ammontante a 19,25
l/sec.;
- la vasca di carico, completamente interrata, verrà realizzata
in sinistra orografica del torrente e sarà costituita da due
elementi, muniti di scarico di fondo e di troppo pieno;
- dalla vasca partirà la condotta forzata in PVC del Ø 200 e
della lunghezza di circa 415 mt. munita di valvola a farfalla e
blocchi di ancoraggio;
- l'edificio di produzione, realizzato in cls. e con solaio in
laterizio misto, avrà le dimensioni utili di mt. 4,00 x 2,00 ed al
suo interno verranno installate tutte le apparecchiature di
generazione e di controllo;
- le opere di restituzione saranno munite di adeguato
dispositivo di dissipazione per situazioni di fuori servizio, con
canale di scarico verso la stalla;
- il dislivello fra il pelo morto dell'acqua nella vasca di
carico, a quota 1780 m.s.m. e quello del canale di restituzione, a
valle dei meccanismi motore, a quota 1670 m.s.m. è di mt. 110. In
conseguenza la potenza nominale media annua dell'impianto, sulla
portata di mod. medi 0,39 risulta:
39 x 110 = Kw. 42,06
102
Rilevato, quindi, in considerazione di quanto sopra esposto
che:
1) la derivazione appare tecnicamente ed economicamente
ammissibile;
2) la quantità d'acqua da derivare nella misura di moduli max.
0,63 e medi 0,39, si può subconcedere avendo riguardo delle
condizioni locali, delle utenze preesistenti e della specie di
derivazione realizzata;
3) le opere di presa e le successive condotte, tenuto conto
delle clausole imposte nel disciplinare di subconcessione a tutela
dei diritti dei terzi, sono tecnicamente approvabili e sono innocue
agli interessi pubblici;
4) la restituzione delle acque avviene integralmente senza
pregiudizio dei diritti dei terzi;
5) il minimo deflusso vitale è stato correttamente calcolato
secondo i criteri stabiliti dalla deliberazione consiliare n.
1193/X in data 22 febbraio 1995 ed ammonta a 19,25 l/sec., che
verranno lasciati defluire mediante una apertura sul fondo della
traversa di derivazione;
6) la derivazione corrisponde alla razionale utilizzazione del
torrente Cleva Groussa ed è compatibile con il buon regime
idraulico senza che occorrano, oltre a quelle inserite nel
disciplinare di subconcessione, speciali garanzie a tutela di detto
regime;
7) per l'uso della derivazione non sono temibili inquinamenti
delle acque e quindi non occorrono particolari cautele al
riguardo;
Visto infine che, il Magistrato per il Po di Parma, con nota n.
15621 in data 26 settembre 1996 ha rilevato che l'istruttoria è
stata regolarmente espletata ed ha espresso parere favorevole
all'accoglimento della richiesta di subconcessione, sotto
l'osservanza delle condizioni espresse nel sottoriportato schema di
disciplinare;
Visto lo Statuto Speciale per la Valle d'Aosta, promulgato con
legge Costituzionale n. 4 del 26 febbraio 1948 e successive norme
di attuazione;
Vista la legge regionale 8 novembre 1956, n. 4;
Vista la legge 5 gennaio 1994, n. 36;
Visto il parere favorevole rilasciato dal titolare delle
funzioni di responsabile del Servizio Assetto e Tutela del
Territorio dell'Assessorato dei LL.PP., ai sensi dell'articolo 72
della legge regionale 3/1956 e successive modificazioni e del
combinato disposto dagli articoli 13 comma 1) lettera e) e 59 comma
2 della legge regionale 45/1995 in ordine alla legittimità della
presente proposta di deliberazione;
Delibera
1) di subconcedere, per la durata di anni trenta decorrenti
dalla data del decreto di subconcessione, alla ditta Gaspard
Giovanni, con sede in Valtournenche, giusta la domanda presentata
in data 26 aprile 1995, di derivare dal torrente Cleva Groussa, in
comune di Valtournenche, moduli max. 0,63 (litri al minuto secondo
sessantatrè) e medi 0,39 (litri al minuto secondo trentanove) di
acqua per produrre, sul salto di mt. 110, la potenza nominale media
annua di Kw. 42,06, da utilizzarsi al servizio dell'azienda
agrituristica del Signor Gaspard Giovanni;
2) di approvare l'allegato schema al disciplinare di
subconcessione;
3) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del titolare della ditta richiedente;
4) di ordinare ed accertare l'introito delle seguenti somme da
versare presso la Tesoreria dell'Amministrazione regionale:
a) lire 430.425 (quattrocentotrentamilaquattrocentoventicinque),
pari a mezza annualità del canone, a titolo di cauzione, ai sensi
dell'articolo 11 del T.U. 11 dicembre 1933 n. 1775, somma che verrà
restituita, ove nulla-osti, al termine della subconcessione;
b) lire 21.490 (ventunmilaquattrocentonovanta) pari ad un
quarantesimo del canone per gli scopi dell'articolo 7 del T.U. 11
dicembre 1933 n. 1775, somma da introitare al capitolo 08800 della
parte Entrate del bilancio preventivo della Regione per il corrente
esercizio finanziario (canoni per concessioni e subconcessioni di
acque pubbliche e miniere);
c) lire 2.500.000 (duemilionicinquecentomila) quale somma a
disposizione dell'Amministrazione regionale (Ufficio Concessioni
Acque dell'Assessorato LL.PP.) per spese di sorveglianza,
esperimenti di portata, collaudo, registrazione di atti, eccetera,
somma da introitare al capitolo 13500 della parte Entrate del
bilancio preventivo della Regione per il corrente anno finanziario
(Gestione Fondi per conto terzi per istruttoria domande e pratiche
varie);
5) di stabilire, come specificato nell'articolo 11 del
disciplinare di subconcessione, in lire 860.850
(ottocentosessantamilaottocentocinquanta) il canone annuo da
versare anticipatamente alla Regione, anno per anno, a decorrere
dalla data del decreto di subconcessione, somma da introitare al
Capitolo 08800 della parte Entrate del bilancio preventivo della
Regione per il corrente anno finanziario (Canoni per concessioni e
subconcessioni di acque pubbliche e miniere);
6) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Allegati
(...omissis...)
Presidente Ha chiesto al parola l'Assessore ai lavori pubblici,
Lavoyer.
Lavoyer (ADP-PRI-Ind) Anche questo è un piccolissimo intervento,
relativo ad una potenza nominale media annua di 40 kw, per la
produzione di energia elettrica per il fabbisogno dell'azienda
agrituristica di proprietà del richiedente; l'istruttoria sulla
domanda è stata regolarmente espletata, il minimo deflusso vitale
ampiamente rispettato.
Président Quelqu'un demande la parole? On peut passer à la
votation, les conseillers sont invités à voter:
Presenti, votanti e favorevoli: 24
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK