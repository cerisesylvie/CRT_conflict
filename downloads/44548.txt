Consiglio Regionale della Valle d'Aosta - Oggetto del Consiglio n. 1521 del 25 maggio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1521 del 25 maggio 2022 - Resoconto
OGGETTO N. 1521/XVI - Approvazione del bilancio al 31
dicembre 2021 della gestione straordinaria della Casa da Gioco di
Saint-Vincent, in liquidazione a norma dell'articolo 8 della l.r.
88/1993.
Bertin (Presidente) -
Punto n. 9 all'ordine del giorno.
Per l'illustrazione, l'assessore Caveri.
Caveri (AV-VdA Unie) -
Quest'approvazione del bilancio
della gestione straordinaria è un atto dovuto legato alle note
vicende che si trascinano da tempo e che con l'ultima sentenza, in
realtà positiva, rispetto alle attese del gruppo Lefebvre, con una
vittoria in Corte d'appello a Torino; tuttavia, il ricorso che è
stato fatto ulteriormente in Cassazione sposterà assai
probabilmente di alcuni anni la fine di questa gestione
straordinaria della casa da gioco. Quindi, ci troviamo costretti a
dover ancora approvare questo bilancio che prende atto, come
ampiamente scritto in maniera molto puntuale e molto documentata
dal dottor Andrea Boch, che si sta occupando di questa liquidazione
della società; viene appunto ricapitolata tutta questa specie di
telenovela, che tra l'altro crea sempre delle difficoltà alla
Regione, perché anche laddove la Regione sia creditrice nei
confronti di questo gruppo, il fatto che quest'ultimo abbia sede in
paradisi fiscali, rende sempre molto difficile, anzi, fino a ora
impossibile, l'ottenimento delle somme dovute.
Al di là di tutto, quindi, chiedo al Consiglio di approvare
questo atto predisposto, come dicevo, dal liquidatore, con
l'augurio che venga al più presto calendarizzato dalla Cassazione
questo procedimento in Tribunale, in maniera da poter chiudere
definitivamente questa lunga storia della gestione
straordinaria.
Presidente -
Vi sono interventi su questo punto
all'ordine del giorno? Non vedo richieste di intervento, mettiamo
in votazione. La votazione è aperta.
Esito della votazione:
Presenti: 35
Votanti: 18
Favorevoli: 18
Astenuti: 17 (Aggravi, Baccega, Brunod, Carrel, Distort,
Foudraz, Ganis, Erika Guichardaz, Lavy, Manfrin, Marquis, Minelli,
Perron, Planaz, Rollandin, Sammaritani, Spelgatti)
Approvato.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK