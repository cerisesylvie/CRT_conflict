Consiglio Regionale della Valle d'Aosta - Oggetto del Consiglio n. 1046 del 24 ottobre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CREDITO
Consorzi garanzia fidi
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1046 del 24 ottobre 2019 - Resoconto
OGGETTO N. 1046/XV - Interpellanza: "Intendimenti in merito
alla strutturazione del sistema dei confidi valdostani e alle
misure di sostegno all'accesso al credito".
Distort (Presidente)
- Punto n. 58 all'ordine del giorno.
Per la presentazione dell'interpellanza la parola al collega
Aggravi.
Aggravi (LEGA VDA)
- Questa interpellanza ha quattro
domande all'Assessore alle finanze e riguarda il sistema valdostano
dei confidi. Sappiamo che i confidi sono strutture che, nel corso
della loro operatività, sostengono l'accesso al credito delle
piccole, medie e anche micro imprese e dei professionisti della
Valle d'Aosta. Sul sistema dei confidi poggia il meccanismo del
contributo in conto interessi ai sensi della legge n. 21; hanno
avuto la funzione di intervenire soprattutto nei momenti in cui i
tassi bancari erano più alti utilizzando delle convenzioni con i
vari istituti di credito, per permettere appunto una facilità e un
aiuto a chi il merito creditizio non lo aveva, o comunque, chi lo
aveva, aveva la possibilità di avere dei tassi migliori con queste
convenzioni.
L'interpellanza nasce anche da quanto appreso, ovvero che il 13
ottobre scorso è stata convocata l'assemblea di uno dei due
maggiori confidi, il Confidi Valle d'Aosta, all'interno del quale -
da notizia di giornale - si apprendeva che era all'attenzione
dell'assemblea dei soci la possibilità del progetto di fusione con
Confidi Centro. Sappiamo, quanto è vera la notte dei tempi, che la
storia della fusione o del confidi unico in Valle d'Aosta è una
storia che si ripete e che, purtroppo, ad oggi non ha visto la
possibilità di uscita. Neanche l'evoluzione normativa della
normativa di Banca d'Italia che ha alzato l'asticella - come
direbbe un eminente membro del Governo - per quanto riguarda le
significatività di attività finanziarie per essere iscritti e
diventare più simili a delle banche, ha portato queste realtà a
trovare un punto di sintesi, un punto d'intesa per riuscire a
costituire un unico agglomerato. Se noi oggi andiamo a prendere
brutalmente i dati delle garanzie rilasciate - quindi parlo di
bilanci 2018 -, da quella che è la trasparenza sui rispettivi siti
Internet abbiamo Valfidi con 83 milioni (quasi 84 milioni) di
garanzie prestate e Confidi VdA con 71 e mezzo. Abbiamo un sistema
di garanzia che è sui 155 milioni, una cifra comunque di tutto
rispetto.
L'interpellanza, come dicevo, vuole chiedere all'Assessore
competente intanto se il Governo è a conoscenza di procedure di
aggregazione e/o razionalizzazione che riguardano il sistema dei
confidi; se vi sono stati dei contatti tra il Governo e queste
realtà o comunque anche dei
pourparler
per capire quale
potesse poi essere in realtà la strategia per riformare la legge n.
21, potenziare il sistema dei confidi che, ricordiamo, ha anche
agito ad certo momento di concerto con la
Chambre
per dei
fondi specifici destinati alle
startup
; quali siano gli
intendimenti del Governo regionale circa l'evoluzione e la
strutturazione dei confidi valdostani e, soprattutto, quali siano
gli intendimenti sul futuro delle misure di sostegno all'accesso al
credito ai sensi della legge n. 21, ma io direi, a largo spettro,
qual è l'intenzione del Governo da questo punto di vista.
È ovvio che sicuramente da parte mia c'è una difesa totale
dell'autonomia decisionale delle realtà coinvolte e, soprattutto,
delle scelte che fanno parte di strategie che ogni intermediario si
dà, però sicuramente pensare che delle realtà che potrebbero
potenziarsi in un'unica struttura ed essere davvero un volano per
l'economia della Valle d'Aosta, vedere che qualcuno guarda al di
fuori, porterà il sistema a guardare completamente al di fuori
della nostra realtà, come già qualcuno ha fatto. Io penso che
questo sia comunque una perdita, l'ennesima occasione persa per
poter avere un unico confidi vigilato valdostano che possa
effettivamente essere al centro di quelle che oggi sono le misure
di accesso al credito.
Presidente
- La parola all'Assessore Testolin per la
risposta.
Testolin (UV)
- Evidentemente non solo
dall'illustrazione, ma da un trascorso di un certo tipo, il collega
Aggravi ha dimostrato la sua attenzione nei confronti dei confidi.
È un'attenzione che ho a mio modo anch'io, perché la mia
provenienza è fondamentalmente da quel tipo di mondo e quindi la
concepisco. Approfitto di questa interpellanza per ribadire alcuni
concetti che abbiamo già avuto modo di condividere anche in
situazioni pubbliche e abbiamo cercato di dare degli
input
precisi ed importanti che andassero in un'ottica di aggregazione
sul territorio valdostano. Nel rispondere ai quattro quesiti
evidentemente emergeranno queste istanze, per certi versi questi
desiderata.
Con la presente iniziativa, per entrare nello specifico, gli
interpellanti chiedono: se si è a conoscenza di procedure di
aggregazione e/o razionalizzazione che riguardano il sistema dei
confidi; se vi siano stati dei contatti, ancorché informali, con i
relativi operatori; quali siano gli intendimenti del Governo
regionale circa l'evoluzione e la strutturazione del sistema dei
confidi valdostani e, infine, quali siano gli intendimenti del
Governo regionale sul futuro delle misure a sostegno dell'accesso
al credito previsto dalla legge regionale n. 21/2011. A queste
domande si cercherà di dare una risposta complessiva, dato il filo
conduttore che lega i vari quesiti.
Alla luce dei numerosi contatti, sia formali che informali,
avuti con i rappresentanti dei due Consorzi fidi presenti
territorio, quindi sia Confidi che Valfidi, oltre che all'eco
giornalistico creatosi intorno alle scelte degli stessi, si è
evidentemente al corrente delle iniziative di confronto avviate
dagli stessi con altri organismi di garanzia fidi italiani al fine
di trovare sinergie e futuri sviluppi. Diverse appaiono le strade
intraprese dai due consorzi presenti sul territorio regionale: da
un lato l'interlocuzione di Valfidi con Ascomfidi Nord-Ovest,
finalizzata ad un rientro delle posizioni valdostane in capo all'ex
Confidi CTS Valle d'Aosta, che ha creato degli scompensi
all'interno del sistema per coloro che hanno intrapreso a loro
tempo questa strada e, dall'altra, il progetto di fusione tra
Confidi Valle d'Aosta e Confidi Centro Toscana, di cui si è avuta
informale notizia in un primo momento e poi un approfondimento in
un incontro con la Presidenza del Consorzio valdostano.
Per quanto concerne i "desiderata" del Governo regionale circa
l'evoluzione e la strutturazione del sistema confidi valdostano, si
crede di non dire cosa nuova nel sottolineare come si sia sempre
ritenuto auspicabile appunto un percorso di aggregazione dei due
consorzi fidi regionali con l'obiettivo di una forte
caratterizzazione della nuova entità da un punto di vista
territoriale e l'aumento contestuale della quantità e della qualità
delle prestazioni che questa nuova figura avesse potuto erogare a
favore del tessuto economico regionale nel suo complesso. A tal
fine l'Amministrazione ha sempre cercato di stimolare ed agevolare
le riflessioni che avessero potuto trovare in questa convergenza il
primario obiettivo di aggregazione. Ciò detto, nella totale
autonomia che evidentemente compete nelle proprie scelte
strategiche ai singoli consorzi, gli stessi sembrerebbero tuttavia
aver posticipato per il momento questa ipotesi, privilegiando
almeno in un caso passaggi aggregativi alternativi a quello che
l'Amministrazione poteva auspicarsi. Speriamo che questi passaggi
non siano finali ma siano "intermedi", chiamiamoli così. Per questo
crediamo - e la nostra azione di stimolo andrà ancora in questo
senso sicuramente - che un percorso di aggregazione delle confidi
del territorio rimanga a tendere ancora all'obiettivo primario a
cui guardare per aumentare le potenzialità, come dicevo prima, alle
iniziative che il Confidi unico regionale a forte trazione
territoriale possa offrire e garantire al tessuto economico e
produttivo valdostano, con tutta una serie di iniziative che questa
aggregazione potrebbe permettere di sviluppare, in alternativa o al
supporto degli strumenti offerti dal sistema bancario più in
generale, e anche aumentare le attività proprio tecnicamente
possibili da un Confidi che ha un impatto superiore, che può
proporre dei prodotti che potrebbero dare delle risposte
soprattutto alle piccole realtà operative che il nostro territorio
esprime.
In ultimo, per rispondere al quarto quesito, per quanto attiene
le misure di sostegno all'accesso al credito, sono previsti, in
continuità con il passato, come programmato già nel bilancio
pluriennale 2019/2021 e a conferma dell'importanza degli stessi, i
contributi in conto interesse a sostegno delle iniziative
imprenditoriali attivate dalle imprese valdostane aderenti proprio
ai Confidi regionali. Questo per sottolineare l'importanza che,
oggi come allora, anche se i tassi fortunatamente si sono
abbassati, costituiscono questi tipi di sostegno, anche perché non
in tutti i casi i
rating
delle aziende permettono di avere
un trattamento dal sistema bancario allineato con la bassezza dei
tassi attuali e che, nei casi più virtuosi, rappresentano comunque
un sostegno importante in termini percentuali, ancora più
importanti rispetto a prima, rispetto agli oneri sostenuti.
Questo per dire che l'attenzione c'è, la disponibilità al
dialogo c'è, la voglia di fare un percorso che miri a trovare una
soluzione di ricondivisione complessiva del percorso, è quello che
ci auspichiamo e speriamo di poter trovare delle sinergie corrette
che ci portino verso questa destinazione.
Presidente
- La parola al collega Aggravi.
Aggravi (LEGA VDA)
- Grazie Assessore per la risposta.
Sono contento che condividiamo l'auspicio di un unico soggetto,
anche se in questo momento non è così.
È vero, in fasi diverse e con diverse casacche, siamo stati uno
da una parte uno dall'altra, quindi conosciamo bene questo sistema
che effettivamente ha consentito, in momenti in cui i tassi erano
alti, in cui c'era una crisi del mercato di un certo tipo -
ricordiamolo - delle criticità tipiche delle nostre piccole e anche
microimprese, che davvero hanno spesso una difficoltà a presentarsi
ad un settore bancario molto grande e che soprattutto ha un peso
specifico importante in Valle d'Aosta, perché un conto è se
l'impresa è di un certo taglio e si presenta all'attore bancario,
un altro effettivamente è quello di una realtà molto piccola,
soprattutto nella stretta dei
rating
che ci fu qualche anno
fa, dove appunto le possibilità di entrate di accesso al credito si
erano ridotte moltissimo.
Spiace che questo percorso tormentato delle varie realtà non è
stato acquietato dall'evoluzione normativa e soprattutto non si è
pensato di sfruttare proprio questa evoluzione per poter fare un
salto in avanti e trasformarsi, come hanno fatto altre realtà, per
poter dare vita ad un operatore più forte. Speriamo che anche
questa iniziativa aiuti ad allargare il dibattito e che le due
realtà, al di là delle scelte che potranno prendere, un giorno
potranno trovare finalmente un'unica visione a favore e per il bene
della Valle d'Aosta, ma io direi anche, per le nostre micro e
piccole imprese, soprattutto dei professionisti che molto hanno
bisogno e avranno bisogno in futuro di sostegno per accedere al
necessario credito che gli permette di fare
business
.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK