Consiglio Regionale della Valle d'Aosta - Oggetto del Consiglio n. 1885 del 22 giugno 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Costituzione e funzionamento degli organi consiliari
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1885 del 22 giugno 2011 - Resoconto
OGGETTO N. 1885/XIII - Modificazioni del Regolamento interno
per il funzionamento del Consiglio regionale.
MODIFICAZIONI DEL REGOLAMENTO INTERNO PER IL FUNZIONAMENTO
DEL CONSIGLIO REGIONALE
Articolo 1
(Modificazioni all'articolo 105)
1. Dopo il comma 1 dell'articolo 105 è inserito il
seguente:
"1bis. Non sono ammessi emendamenti sull'intero testo di una
mozione, ma solo emendamenti su parti di essa, tali da non
stravolgerne il significato.".
2. Il comma 2 dell'articolo 105 è sostituito dal
seguente:
"2. Qualora gli emendamenti ammessi ai sensi del comma 1bis
siano sostitutivi o soppressivi di uno o più punti della parte
dispositiva della mozione e i presentatori della mozione lo
richiedano, si pone in votazione il mantenimento del
testo.".
Articolo 2
(Sostituzione dell'articolo 107)
1. L'articolo 107 è sostituito dal seguente:
"Articolo 107
(Ritiro delle mozioni)
1. Le mozioni, fino alla votazione del testo finale, possono
sempre essere ritirate dai proponenti.".
Articolo 3
(Sostituzione dell'articolo 116)
1. L'articolo 116 è sostituito dal seguente:
"Articolo 116
(Diritto di accesso dei Consiglieri)
1. I Consiglieri, senza interferire con la regolarità dei
servizi, hanno diritto di ottenere dall'Amministrazione regionale,
dagli enti pubblici non economici, dalle agenzie e dalle aziende
dipendenti dalla Regione e dalle società da essa direttamente o
indirettamente partecipate, le informazioni utili all'espletamento
del loro mandato e di ottenere copia gratuita dei documenti
amministrativi richiesti.
2. Con riferimento alle società partecipate in misura
minoritaria dalla Regione, il diritto di accesso dei Consiglieri
regionali è pari a quello riconosciuto ai rappresentanti nominati
dalla Regione in seno agli organi delle società stesse.
3. Ai fini del diritto di accesso è considerato documento
amministrativo ogni rappresentazione grafica, fotocinematografica,
elettromagnetica, o qualunque altra tipologia di atti, anche
interni, formati dall'amministrazione o comunque detenuti ai fini
dell'attività amministrativa.
4. Il diritto di accesso dei Consiglieri non può essere
limitato a causa della natura riservata dei documenti. I
Consiglieri sono tenuti a rispettare il segreto d'ufficio e il
diritto alla riservatezza dei terzi nei casi specificati dalla
legge e dalle disposizioni in materia di privacy.
5. I Consiglieri esercitano il diritto di accesso per
iscritto senza obbligo di motivazione, mediante richiesta rivolta
ai dirigenti delle strutture dell'Amministrazione regionale
competenti, i quali devono dare corso alla richiesta con la massima
sollecitudine e, comunque, non oltre venti giorni dalla data di
ricezione della richiesta medesima. Copia della richiesta è
contestualmente trasmessa al Presidente della Regione o agli
Assessori competenti per materia e al Presidente del
Consiglio.
6. Le istanze di accesso devono essere circostanziate e non
possono configurarsi come una indagine ai sensi dell'articolo
24.
7. Qualora si tratti di gare d'appalto o di procedimenti
amministrativi non ancora conclusi, l'accesso ai documenti è
differito alla conclusione dei relativi procedimenti nel caso in
cui la divulgazione del documento oggetto di accesso possa arrecare
danno alla Regione o a terzi.
8. Qualora si verifichino ritardi o vengano opposti dinieghi,
i Consiglieri si rivolgono al Presidente del Consiglio che
provvede, entro cinque giorni, a richiedere gli opportuni
chiarimenti al Presidente della Regione o agli Assessori
competenti, i quali rispondono alla richiesta di chiarimenti non
oltre dieci giorni dalla data di ricezione della stessa.".
MODIFICATIONS DU RÈGLEMENT INTÉRIEUR DU CONSEIL
RÉGIONAL
Article 1
(Modification de l'article 105)
1. Après le premier alinéa de l'article 105 est inséré
l'alinéa suivant:
"1 bis. Pour être admis, tout amendement doit porter sur une
partie du texte, et non pas sur l'ensemble de celui-ci, et ne pas
modifier radicalement le sens de la motion.".
2. Le deuxième alinéa de l'article 105 est remplacé comme
suit:
"2. Dans le cas où les amendements admis au sens du premier
alinéa bis remplacent ou suppriment un ou plusieurs points des
dispositions de la motion et les auteurs de la motion le demandent,
c'est le maintien du texte qui est mis aux voix.".
Article 2
(Remplacement de l'article 107)
1. L'article 107 est remplacé comme suit:
"Article 107
(Retrait des motions)
1. Tant que le texte final n'est pas mis aux voix, les
motions peuvent être retirées par leurs proposants.".
Article 3
(Remplacement de l'article 116)
1.L'article 116 est remplacé comme suit:
"Article 116
(Droit d'accès des Conseillers)
1. Les Conseillers ont le droit, sans interférer avec le
fonctionnement régulier des services, d'obtenir de l'Administration
régionale, des établissements publics non économiques et des
agences de tout type qui dépendent de celle-ci ainsi que des
sociétés dont la Région détient, directement ou indirectement, des
parts de capital, les informations utiles à l'exercice de leur
mandat et une copie gratuite des documents administratifs qu'ils
demandent.
2. Pour ce qui est des sociétés dont la Région détient des
parts minoritaires, le droit d'accès des Conseillers est le même
que celui reconnu aux représentants nommés par la Région au sein
des organes desdites sociétés.
3. Aux fins de l'exercice du droit d'accès, l'on entend par
"document administratif" toute représentation sur support
graphique, photographique, cinématographique ou électromagnétique
et tout autre type d'acte, intérieur ou non, établi par
l'Administration ou, en tout état de cause, détenu par celle-ci aux
fins de l'activité administrative.
4. Le droit d'accès des Conseillers ne peut être limité en
raison de la nature réservée des documents. Les Conseillers sont
tenus de respecter le secret administratif et le droit à la vie
privée des tiers dans les cas précisés par la loi et par les
dispositions en matière de protection de la vie privée.
5. Les Conseillers exercent leur droit d'accès moyennant une
demande écrite, sans obligation de motivation, adressée aux
dirigeants des structures de l'Administration régionale
compétentes, qui sont tenus d'y répondre sans délai et, en tout
état de cause, au plus tard sous vingt jours à compter de la
réception de ladite demande. Parallèlement, copie de chaque demande
est transmise au Président de la Région ou aux Assesseurs
compétents et au Président du Conseil.
6. Les demandes d'accès doivent être détaillées et ne
tiennent pas lieu d'enquêtes d'information au sens de l'article 24
du présent règlement.
7. Dans le cas d'une procédure administrative ou d'un marché
public non encore achevés, l'accès aux documents ne peut avoir lieu
avant l'issue des formalités y afférentes si la communication des
données qui les concernent peut porter préjudice à la Région ou à
des tiers.
8. En cas de retard ou de refus, les Conseillers en informent
le Président du Conseil. Celui-ci procède, sous cinq jours, à
demander les éclaircissements nécessaires au Président de la Région
ou aux Assesseurs compétents, qui sont tenus de répondre dans les
dix jours suivant la date de réception de la demande y
afférente.
Presidente
- Nella riunione del 1° giugno 2011 la
Commissione per il Regolamento ha approvato alcune proposte di
modifica al Regolamento interno per il funzionamento del Consiglio
regionale, modificazioni riassunte nell'allegata proposta da
sottoporre all'approvazione del Consiglio. Le modifiche interessano
due distinti ambiti: l'emendabilità delle mozioni ed il diritto di
accesso dei Consiglieri regionali.
In tema di emendabilità delle mozioni, le modifiche introdotte
(articoli 105 e 107) mirano a tutelare i proponenti della mozione
dalla possibile presentazione ed approvazione di emendamenti alla
stessa che mutino completamente il dato sostanziale contenuto nella
proposta iniziale. Vengono infatti considerati inammissibili non
solo gli emendamenti all'intero testo della mozione, ma anche
quelli su parti della stessa mozione se tali da stravolgerne il
significato originario. Ad ulteriore tutela dei proponenti la
mozione, viene inoltre estesa la possibilità di ritirare la stessa
fino alla votazione del testo finale, con la soppressione
dell'attuale previsione che permette invece a dieci o più
Consiglieri di opporsi al ritiro.
In materia di accesso dei Consiglieri regionali (articolo 116)
le modifiche introdotte fanno seguito alla decisione del Consiglio
regionale di rinviare la proposta di modificazione del Regolamento
interno, assunto dalla Commissione per il Regolamento in data 25
gennaio 2011 e iscritto all'ordine del giorno del Consiglio dei
giorni 9 e 10 febbraio, ad un ulteriore esame della commissione
stessa. Le modificazioni rispetto al testo originariamente
sottoposto all'attenzione dell'aula, riguardano, in particolare, la
previsione di una distinzione tra il diritto di accesso
riconosciuto ai Consiglieri nei confronti delle società partecipate
in misura maggioritaria dalla Regione e quello riconosciuto agli
stessi nei confronti delle società partecipate in misura
minoritaria dalla Regione, nonché l'affinamento della tempistica
prevista per la risposta da parte dell'Amministrazione regionale
alle richieste di accesso ad essa rivolte. Nel suo complesso la
proposta di modifica si sostanzia in una riformulazione della
norma, resasi necessaria alla luce delle difficoltà riscontrate
nell'interpretazione e nell'applicazione dell'articolato, e si pone
pertanto il fine di dettagliare con maggior precisione contenuti e
limiti del diritto di accesso spettante ai Consiglieri regionali in
funzione dell'espletamento del loro mandato. Viene esplicitato
l'ambito del diritto di accesso dei Consiglieri ricomprendendo,
oltre all'Amministrazione regionale, tutti gli enti pubblici non
economici, e viene inoltre precisato, attraverso l'introduzione di
un nuovo comma, l'ambito di estensione del diritto di accesso
relativamente alle società partecipate in misura minoritaria dalla
Regione, prevedendo in tali casi in capo ai Consiglieri un diritto
di accesso pari a quello riconosciuto ai rappresentanti nominati
dalla Regione in seno agli organi delle società stesse. Quanto alle
modalità di esercizio del diritto di accesso dei Consiglieri
regionali, è prevista una richiesta scritta, non generalizzata ma
puntualmente circostanziata, senza obbligo di motivazione.
La discussione generale è aperta. La parola al Consigliere
Louvin.
Louvin (ALPE)
- Grazie Presidente.
Non vedo una selva di mani levarsi per partecipare al dibattito,
però credo che sia doveroso, nel momento in cui mettiamo anche
comunque le mani al Regolamento, rendere conto pubblicamente anche
delle motivazioni per le quali lo facciamo e per le quali avanza
questa forma di miglioramento del nostro Regolamento interno. Il
Regolamento interno non è solo cosa nostra degli attuali
Consiglieri regionali, degli attuali gruppi consiliari regionali, è
uno strumento di cui si avvarranno anche altri in seguito, quindi è
giusto che si prenda atto - in questo caso noi prendiamo atto con
soddisfazione - dell'avanzamento, del miglioramento di due aspetti
significativi: quello dell'emendabilità delle mozioni, anzi,
potremmo quasi dire della inemendabilità delle mozioni nella misura
in cui viene preclusa una prevaricazione di maggioranza possibile
su iniziative di singoli Consiglieri o di gruppi, che non
desiderino poi vedere stravolto il senso, l'orientamento generale
dell'iniziativa. Mi pare che in questo sia stata attenta e sia
stata sensibile la maggioranza consiliare. Abbiamo approvato senza
particolare difficoltà le intese necessarie, come le si è trovate
con un lavoro di affinamento condotto opportunamente nella
riformulazione del diritto di accesso ai documenti, che è sempre un
tema sensibile, un tema controverso, perché è il fondamento e anche
lo strumento principe del diritto di ispezione politica che noi, di
minoranza, o voi, di maggioranza, svolgiamo in quest'aula, a
seconda delle necessità e delle valutazioni singole.
Vorremmo però in quest'occasione segnalare che la sollecitazione
che è venuta dal nostro gruppo portava ad un avanzamento ulteriore
della formulazione del Regolamento. Non intendiamo farne materia di
polemica, ma esprimere comunque e pubblicamente un rammarico
rispetto alla possibilità e, secondo noi, necessità di dare anche
forma alla possibilità di accedere non già al singolo documento,
alla singola informazione, ma di accedere in modo diretto, seppure
regolamentato e opportunamente segnalato preventivamente, agli
uffici e ai servizi dell'Amministrazione.
È curioso, è questo il fulcro del nostro ragionamento che
abbiamo esplicitato e che non ha trovato condivisione, speriamo -
per questo lasciamo a futura memoria questa breve annotazione,
Presidente - che si consideri utile la possibilità che il singolo
Consigliere...non necessariamente nel quadro di un'azione di
commissione, ce ne sono state pochissime, alcune sì, ma sono
abbastanza rari i momenti nei quali le commissioni nel loro
complesso, con la macchinosità che le contraddistingue, si muovono
e vanno a verificare determinate situazioni...ma che il singolo
Consigliere abbia la possibilità di andare a verificare
direttamente, seppure previo avviso e senza interferire con il
regolare svolgimento delle attività pubbliche, come stanno
funzionando i pubblici uffici o erogazioni di pubblici servizi. Non
ci sembrava che questo costituisse un elemento rivoluzionario, ci
sembrava anzi un complemento di regolamentazione, ma così non è
stato, e non c'è stata condivisione da parte di buona parte dei
gruppi politici di considerare che avrebbe potuto essere e potrà
essere - per questo invitiamo ad un'ulteriore riflessione - utile
la regolamentazione di questo diritto di visita o d'ispezione da
parte del singolo Consigliere. Riteniamo che questo sia già oggi
ricompreso nelle facoltà attribuite a ogni singolo Consigliere.
Sarei sorpreso di vedere il rifiuto da parte di responsabili di
uffici e servizi dell'Amministrazione nei confronti di colleghi che
vadano a verificare il funzionamento della macchina; avremmo voluto
che questo non si svolgesse semplicemente come una forma di
negoziato privato ispirato dalla cortesia personale di un dirigente
o di un responsabile, ma che fosse opportunamente regolamentato!
Così non è, al momento; ce ne rammarichiamo, ma credo che in questo
la Commissione del Regolamento abbia ancora ulteriore spazio.
Speriamo che fra le altre cose trovi la possibilità presto di
approfondire anche le ulteriori istanze e sollecitazioni che il
nostro gruppo ha presentato, in particolare per quanto riguarda la
problematica di pubblicità dei lavori dell'Ufficio di Presidenza e
la pubblicità delle sedute delle commissioni, materia che rimane
ancora all'attenzione della Commissione del Regolamento. Grazie
Presidente, e chiedo scusa della pazienza che ho richiesto ai
colleghi.
Presidente
- Il Presidente non può che prendere atto di
queste sollecitazioni...se poi volesse lasciarci dei documenti, mi
era parso di capire che c'era...no? Ho capito, lo rimettiamo lì.
Allora abbiamo preso atto delle dichiarazioni del collega Louvin.
Posso assicurare che andremo avanti con le modifiche del
Regolamento secondo il calendario che ci siamo dati.
Se nessun altro chiede di intervenire, dichiaro chiusa la
discussione generale.
Passiamo all'esame dell'articolato. Preciso che con la votazione
votiamo sia il testo in italiano che il testo in francese.
Pongo in votazione l'articolo 1:
Consiglieri presenti, votanti e favorevoli: 33
Il Consiglio approva all'unanimità.
Presidente
- Articolo 2: stesso risultato. Articolo 3:
stesso risultato.
Pongo in votazione la legge nel suo complesso:
Consiglieri presenti, votanti e favorevoli: 33
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK