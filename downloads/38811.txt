Consiglio Regionale della Valle d'Aosta - Oggetto del Consiglio n. 2280 del 15 luglio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Autostrade e trafori alpini
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2280 del 15 luglio 2016 - Resoconto
OGGETTO N. 2280/XIV - Approvazione di risoluzione: "Impegno
per l'introduzione di forme di pagamento forfettarie sulle
autostrade valdostane".
Rosset (Presidente) -
Punto 42.01 dell'ordine del giorno.
Ha chiesto la parola il Consigliere Roscio, ne ha facoltà.
Roscio (ALPE) -
Ritorniamo sulla questione che per
semplicità abbiamo riassunto come l'introduzione della
vignette
sulle tratte autostradali valdostane. Ripercorro
brevemente la storia perché così si inquadra e si capisce bene il
motivo di questa risoluzione. A dicembre dello scorso anno il
nostro gruppo ha presentato un ordine del giorno, che chiedeva
proprio l'introduzione di modalità di pagamento forfettarie sulle
autostrade valdostane a favore dei residenti. Gli scopi erano
abbastanza chiari: da un lato, c'era la necessità di contenere
giustamente le spese nei confronti dei cittadini; di alleviare la
densità di traffico sulle arterie come la statale; un innalzamento
della sicurezza, ma anche aspetti legati ai miglioramenti
ambientali. Questa iniziativa è stata recepita dall'intero
Consiglio, perché il nostro ordine del giorno è stato approvato
all'unanimità da quest'Assemblea. In virtù di quest'approvazione,
abbiamo chiesto periodicamente conto del procedere, di cosa si
stesse facendo per arrivare ad una giusta conclusione.
Recentemente, a giugno di quest'anno il Presidente Rollandin ci
ha riferito dell'impossibilità tecnica di realizzare il pagamento.
Siccome però noi siamo un po' come San Tommaso e vogliamo proprio
andare fino in fondo, abbiamo provato a chiedere alle società RAV e
SAV la documentazione tecnica, che noi immaginavamo corposa, che
attestasse l'impossibilità tecnica. Anche perché - e questo credo
che ricada nei 27 punti - mi sembra che sia contenuto ad un certo
punto un titolo che dice tante cose e dice niente, perché dice:
"Autostrade, costi e gestione", questo mi sembra che sia contenuto
e l'ho ripreso.
Poi sul
quantum
...qua si chiedeva più un impegno di
andare in quella direzione e recentemente, in risposta all'accesso
agli atti, ci è arrivata questa paginetta, di cui forse vale la
pena di leggere un piccolo estratto, perché le motivazioni tecniche
per cui non si riesce ad approvare l'ordine del giorno approvato
dal Consiglio sono: "come già evidenziato, il sistema autostradale
italiano si basa su una convenzione di interconnessione che
coinvolge tutte le concessionarie italiane e che vede la tratta
autostradale di competenza come parte di un sistema nazionale
interconnesso e chiuso, governato da precise norme e disposizioni
oggi nazionali, e in prospettiva europee, gestito con convenzioni
di concessioni specifiche nelle quali l'inserimento di un sistema
forfettario agevolato tipo vignette appare allo stato tecnicamente
non fattibile". Si risponde quindi: "alla luce di quanto sopra
esposto, si ritiene pertanto non sussistano i presupposti per
l'accoglimento della richiesta in oggetto". Questa richiesta è
stata fatta nella fattispecie dal sottoscritto e dal Capogruppo
Chatrian e noi riteniamo che comunque, anche se Consiglieri di
minoranza, in quel momento ci facevamo carico di un'approvazione
voluta dall'intero Consiglio regionale, che mi risulta sia
l'azionista di riferimento di Signori nominati che dovrebbero
rispondere all'azionista di riferimento, invece gli azionisti hanno
ricevuto questa risposta, che suona come una presa in giro. Non si
capisce se c'è veramente la volontà o se questi Signori, in maniera
del tutto autonoma, decidono di non rispondere e di rispondere a
queste due righette la cui non fattibilità tecnica io sinceramente
non capisco. Per questo motivo noi chiediamo che il Presidente si
faccia carico di questa richiesta perché i Presidenti delle due
società vengano a chiarire e a precisare quali sono le motivazioni
e a presentare la documentazione tecnica, che precisa che queste
agevolazioni per i valdostani non si possono ottenere.
Presidente -
Ha chiesto la parola il Consigliere Farcoz,
ne ha facoltà.
Farcoz (UV) -
Solo per chiedere una sospensione per una
riunione di maggioranza.
Presidente -
La sospensione è accordata.
La seduta è sospesa dalle ore 18:41 e riprende alle ore
18:50
.
Rosset (Presidente) -
Possiamo riprendere i lavori. Dopo
l'illustrazione del collega ci sono altre richieste di intervento
sulla prima risoluzione al punto n. 42.01? Non ci sono altri
interventi, chiudo la discussione generale. Ha chiesto la parola il
Presidente della Regione, ne ha facoltà.
Rollandin (UV) -
In base a quanto è stato ripetuto dal
Consigliere Roscio, credo che quello che doveva essere fatto da
parte mia nei confronti delle società interessate sia stato
attivato, adesso c'è questa esigenza di sentire i due Presidenti.
Noi, quindi, non abbiamo nulla in contrario ad accettare il senso
di questa mozione per far sentire alla commissione competente qual
è la situazione che in quella lettera è riassunta, ma se si vuole
esaminare più nel dettaglio, non credo ci siano opposizioni, quindi
mi attiverò per questo e accettiamo la mozione.
Presidente -
Ci sono altre richieste di intervento? Ha
chiesto la parola il Consigliere Roscio, ne ha facoltà.
Roscio (ALPE) -
Giusto per ringraziare dell'accoglimento
della nostra richiesta, che noi credevamo fosse doverosa per
approfondire e richiederemo poi al Presidente della commissione
competente di calendarizzare per ascoltare.
Presidente -
Dichiaro aperta la votazione sul punto. La
votazione è chiusa.
Presenti: 31
Votanti: 31
Favorevoli: 31
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK