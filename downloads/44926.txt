Consiglio Regionale della Valle d'Aosta - Oggetto del Consiglio n. 1761 del 28 luglio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
NOMINE E INCARICHI DI CONSULENZA E SPECIALI
Incarichi di consulenza e speciali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1761 del 28 luglio 2022 - Resoconto
OGGETTO N. 1761/XVI - Interrogazione a risposta immediata:
"Modalità di pubblicazione dei conferimenti di incarichi ai sensi
della legge regionale 18/1998".
Bertin (Presidente) -
Siamo al punto 6.02 dell'ordine del
giorno. Per l'illustrazione, ha chiesto la parola il consigliere
Manfrin.
Manfrin (LEGA VDA) -
Abbiamo presentato
quest'interrogazione perché abbiamo trovato un avviso curioso. Lei,
Presidente, ha parlato la volta scorsa dello studio sulla povertà,
assieme comunemente con l'assessore Barmasse e siamo andati a
cercare quest'avviso sullo studio sulla povertà, ma nel sito
web
istituzionale non c'era nulla, cioè fra gli avvisi di
incarico nulla si trovava in quella pagina. Dopo una ricerca
abbastanza importante, abbiamo visto che peraltro nella delibera
dove si bandisce quest'incarico si cita la legge 18/1998 e proprio
sulla parte del sito "Avvisi di incarico" c'è scritto: "in questa
pagina sono pubblicati gli avvisi per il conferimento di incarichi
ai sensi della legge regionale 28 aprile 1998 n. 18". Tutti gli
avvisi che rispettano questa normativa quindi devono essere
pubblicati in quella zona, ma questo avviso in questa zona non
c'era. Si trova però quest'avviso nella sezione "Servizi sociali",
nella sezione "Evidenze" senza alcuna dicitura che si pubblica ai
sensi della legge n. 18/1998, come quella appunto riportata nella
parte dove ci sono gli incarichi. Credevamo che fosse magari un
qualcosa legato agli Assessorati, però in realtà abbiamo guardato
altre sezioni e, per esempio, nella sezione "Portale imprese,
sostegno alle imprese", nella sezione "Altri incarichi" ci sono
degli altri incarichi e avvisi, qui non è che c'è una sezione
specifica per ogni Assessorato, ma manca questa dicitura. Anche il
sito dell'URP, relativamente al conferimento di incarichi di natura
professionale, presenta un
link
che rimanda sempre agli
avvisi di incarico presentati nella pagina principale, quindi ci
chiedevamo come mai quest'avviso di incarico non viene pubblicato
in quella sezione ma viene pubblicato in una sezione più coperta e
nascosta dei siti delle politiche sociali.
Presidente -
Risponde il presidente della Regione
Lavevaz.
Lavevaz (UV) -
Nel
question time
non era
specificato quale fosse il caso, ho fatto fare una ricerca della
normativa di riferimento senza avere sott'occhio quale fosse il
problema specifico, quindi su questo mi riservo di fare poi le
verifiche del caso. La questione è già di fatto citata in maniera
corretta e puntuale nel secondo capoverso delle premesse del
question time, c'è il riferimento all'articolo 7, comma 1, della
legge regionale n. 18/1998, è quello di fatto che regola questo
tipo di pubblicazione che, al netto di alcune tipologie sono, ad
esempio, gli incarichi di conferimento per la rappresentanza in
giudizio, patrocinio, gli arbitrati, gli incarichi per relazioni di
convegni, conferenze o simili, debbono essere tutti pubblicati sul
sito istituzionale della Regione.
La legge regionale n. 18/1998 è stata modificata con la legge
regionale n. 5/2011, che ne ha modificato e innovato in qualche
modo il testo originale, introducendo in particolare il meccanismo
della valutazione comparativa per i conferimenti degli incarichi
esterni. C'è stata poi una direttiva del 2011, dell'allora
Dipartimento Segreteria della Giunta, che ha definito in maniera
chiara la competenza di ogni singolo dirigente, competente per
materia o il dirigente che ha proposto alla Giunta regionale la
relativa deliberazione, con indicazione che lo stesso provvedesse
alla pubblicazione dell'avviso di tutta la documentazione sul sito
istituzionale della Regione, con la responsabilità specifica
diretta rispetto a questo. Sul fatto invece che queste
pubblicazioni vengano fatte in luoghi diversi all'interno del sito
è una verifica che confesso devo fare, devo far fare agli uffici,
perché al momento, non avendo il caso specifico, mi sono attenuto a
una ricerca della parte normativa ma ovviamente mi riservo di fare
le verifiche del caso.
Presidente -
Per la replica, ha chiesto la parola il
consigliere Manfrin.
Manfrin (LEGA VDA) -
Non glielo ho scritto perché sarebbe
stato ultroneo, nel senso che se ci sono delle eccezioni, ne
prendiamo atto, se invece effettivamente, come lei ci ha detto,
quelle pubblicazioni avvengono lì, e questa non rientra fra quelle
che sono un'eccezione, allora a questo punto c'è un problema,
perché non si capisce come mai questo specifico incarico viene
pubblicato in una sezione che non è la sua, che non è quella a cui
rimanda il sito dell'URP, che non è quella che riporta, come
riporta nella pagina principale, la dicitura: "qui si pubblicano
gli avvisi di incarico così come disciplinato dalla legge regionale
n. 18/1998" e qualche dubbio evidentemente può sorgere se per fare
richiesta per un incarico io devo andare a cercare nelle pagine del
singolo Assessorato che sono sempre diverse, invece che andare
nella pagina principale.
Io quindi mi auguro che queste ricerche vengano fatte, poi
magari proveremo a depositare qualche busta da qualche notaio e
vedremo se avremo indovinato, perché nel caso in cui ci fosse una
coincidenza tra la premonizione e quello che accade, allora
probabilmente pubblicare un incarico in quella sezione magari non è
stato un caso.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK