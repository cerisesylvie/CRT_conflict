Consiglio Regionale della Valle d'Aosta - Oggetto del Consiglio n. 1217 del 20 marzo 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1217 del 20 marzo 1985 - Resoconto
OGGETTO N. 1217/VIII - DISEGNO DI LEGGE CONCERNENTE:
"MODIFICHE ALLA L.R. 15.12.1982, N. 91, CONCERNENTE IL COLLEGIO DEI
REVISORI DELL'U.S.L. DELLA VALLE D'AOSTA".
PRESIDENTE:
Ha chiesto di parlare l'Assessore alla Sanità
ed Assistenza Sociale Voyat, ne ha facoltà.
VOYAT - (U.V.):
Dopo tre anni di applicazione della legge
91 si sono verificati alcuni inconvenienti e pertanto si propone la
modifica della legge del 15.12.1982 soprattutto in quella che può
essere considerata l'attività della Commissione. Intanto il punto
fondamentale è il sistema di presenza: prima la legge prevedeva che
tutti e tre i membri del collegio dei revisori dei conti
dell'U.S.L. dovessero essere presenti; le enormi difficoltà che ha
riscontrato questo fatto ci hanno portato a formulare questo primo
emendamento alla legge 91 con l'art. 1, in cui si dice che la
Commissione può riunirsi anche con due soli membri.
Abbiamo notato che anche molte altre Regioni che avevano
legiferato più o meno come noi, hanno disposto le stesse cose.
L'altra modifica sostanziale potrebbe essere definita quella
dell'indennizzo dato ai membri della Commissione. Il Presidente del
Collegio dei Revisori dei Conti godrebbe dell'80% di quella che è
l'indennità del Presidente dell'U.S.L., che sarebbe pari pertanto a
332.000 lire nette; gli altri due membri della Commissione
avrebbero il 70%, per una cifra pari a circa 290.000 lire nette al
mese.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE
- (P.S.D.I.): Brevemente per questa ultima
parte indicata dall'Assessore.
Proprio ieri la U.I.L., per bocca di Benvenuto, ha criticato
severamente lo sperpero e quindi il fallimento totale delle U.S.L.,
che hanno raddoppiato addirittura le spese di gestione e il
personale. Ha denunciato addirittura, con registrazione di
telefonate, il fatto di deviare su cliniche private gli ammalati
per visite specialistiche!
Oggi si presenta questo provvedimento, che lascia delle
perplessità, assicurando una indennità pari al 70% di quella del
Presidente ai revisori dei conti che dovrebbero riunirsi due volte
al mese. Ritengo che sarebbe sufficiente un gettone di presenza,
senza garantire loro una indennità mensile di circa 300 mila lire e
più, a secondo di quanto è l'indennità, che non conosco, del
Presidente del Comitato di gestione. Mi sembra che qui si vada
nella direzione contraria a quella che viene raccomandata, a quello
che gli amici repubblicani continuano a dire, che bisogna essere
corretti in una Amministrazione. Devo dare atto che questo
atteggiamento del P.R.I. è corretto, però va considerato che questo
è un momento critico per le U.S.L. che sono attualmente sotto
accusa, per cui ritengo che sia da modificare il provvedimento
concernente questa indennità da dare ai revisori dei conti, che poi
vedremo girano in diversi enti, in diverse società, e sono forse le
stesse persone.
Se la maggioranza manterrà questa percentuale del 70 e 80 per
cento, il mio voto al provvedimento sarà contrario.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Siamo favorevoli al provvedimento,
anche tenuto conto dell'entità del compenso.
In realtà, il problema non è tanto quello del compenso quanto
quello delle funzioni di questo collegio dei revisori. Se questi
revisori vogliono fare il loro dovere fino in fondo, i controlli
che devono eseguire sono moltissimi e non credo che possano bastare
le due sedute al mese che vengono considerate il minimo. Le
responsabilità che ricadono su queste persone sono abbastanza
rilevanti perché è difficile governare ed altrettanto difficile
controllare la gestione di una struttura quale è l'U.S.L..
Quindi più che sull'entità del compenso che non mi sembra
eccessiva, insistiamo sulla scelta di persone che abbiano la
volontà e la capacità di eseguire i controlli, in modo che sia
garantito un controllo effettivo e non formale sugli atti
amministrativi dell'U.S.L..
PRESIDENTE:
E' chiusa la discussione generale. Ha chiesto
di parlare l'Assessore alla Sanità ed Assistenza Sociale Voyat, ne
ha facoltà.
VOYAT - (U.V.):
Il Consigliere Mafrica ha ragione sia
quando parla dell'importanza della scelta dei membri da mettere
nella Commissione, e per quanto posso garantire la Commissione
attualmente incaricata, il suo lavoro lo svolge in modo ottimo, sia
quando afferma che due riunioni al mese non bastano. In effetti qui
sono previste almeno due riunioni al mese, ma finora fanno almeno
una riunione alla settimana quando non ne fanno due, perché le
competenze di questa Commissione sono aumentate negli ultimi tempi
in modo abbastanza gravoso.
Rispondendo al Consigliere Baldassarre, ritengo che non si
faccia dello sperpero quando si parla di una Commissione che ha le
responsabilità che tutti sappiamo. Se il Consigliere Baldassarre
vuol parlare di personale, di organico penso che questo si potrà
fare in un'altra sede, ma non quando si va a parlare di indennizzi
nei confronti di membri di una Commissione di controllo. Bisogna
considerare che, con un solo gettone di presenza che può essere di
circa 20-22 mila lire nette per ogni seduta, quando poi ogni
riunione dura 2-3 ore, sfido chiunque a trovare persone che siano
disponibili, perché la difficoltà che c'è ancora adesso
nell'Assessorato alla Sanità e molte volte nell'U.S.L. è il poter
reperire delle persone che siano disponibili a far parte di
Commissioni quando c'è un indennizzo veramente ridicolo. Un medico
o un professionista che debba far parte di una Commissione, pagato
7-8-10 mila lire all'ora, si rifiuta sistematicamente di
partecipare.
Pertanto credo, proprio in confronto alla responsabilità ed al
lavoro che viene svolto da queste Commissioni, che l'indennizzo sia
più che giustificato.
PRESIDENTE
: Si passa all'esame dell'articolato. Do
lettura dell'articolo 1:
ART. 1
L'ultimo comma dell'art. 2 della L.R. 15.12.1982, n. 91, è
sostituito dal seguente:
"Per la validità delle adunanze del collegio è necessaria la
presenza di due componenti. In caso di assenza del membro nominato
dalla Giunta regionale, esercita le funzioni del presidente il
membro designato dal Ministero del Tesoro.' In ogni caso le
decisioni del collegio devono essere prese a maggioranza
assoluta".
PRESIDENTE:
Metto in approvazione l'articolo 1:
ESITO DELLA VOTAZIONE
Presenti: 29
Votanti: 28
Favorevoli: 27
Astenuti: 1 (Ricco)
Contrari: 1
Il Consiglio approva
PRESIDENTE
: Do lettura dell'articolo 2:
ART. 2
Al 1° comma dell'art.. 4 della L.R. 15.12.1982, n. 91, è
aggiunto il seguente alinea:
"- espletare i compiti attribuiti da leggi e disposizioni
dello Stato e della Regione ".'
PRESIDENTE
: Metto in approvazione l'articolo 2:
ESITO DELLA VOTAZIONE
Presenti: 31
Votanti: 30
Favorevoli: 29
Astenuti: 1 (Ricco)
Contrari: 1
Il Consiglio approva
PRESIDENTE
: Do lettura dell'articolo 3:
ART; 3
L'art. 5 della L.R. 15;12.1982, n. 91, è sostituito dal
seguente:
"Il collegio dei revisori si riunisce almeno due volte al
mese.'.
I componenti del collegio dei revisori possono presenziare alle
sedute dell'assemblea generale e del comitato di gestione
Per l'esercizio delle funzioni, ciascun revisore ha diritto di
accedere agli uffici ed ai servizi e di prendere visione di tutti
gli atti amministrativi e documenti contabili dell'U. S. L. ed è
vincolato al segreto di ufficio.'
Il comitato di gestione è tenuto a fornire locali, mezzi e
personale necessari per lo svolgimento dell'attività del
collegio.
Al presidente ed ai componenti del collegio dei revisori spetta
una indennità di carica lorda mensile, pari all'80% per il
presidente ed al 70% per gli altri membri di quella prevista,
rispettivamente, per il presidente e per i componenti del comitato
di gestione nonché, se spettante, l'indennità di missione ed il
rimborso delle spese rispettivamente sostenute nei limiti e secondo
quanto previsto dalla normativa vigente per i dipendenti
regionali.
Per ogni assenza alle sedute l'indennità mensile lorda spettante
è ridotta di un decimo.' Tale indennità decorre dal 1° luglio 1984
ed è liquidata trimestralmente.
Alla relativa spesa, fa fronte della Valle d'Aosta mediante
imputazione al capitolo di spesa "Indennità e rimborso spese ai
membri di altri organi collegiali" dei suoi bilanci di previsione
annuali".'
La presente legge sarà pubblicata nel Bollettino Ufficiale
della Regione;
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE
: Metto in approvazione l'articolo 3:
ESITO DELLA VOTAZIONE
Presenti: 31
Votanti: 30
Favorevoli: 29
Contrari: 1
Astenuti: 1 (Ricco)
Il Consiglio approva
Si dà atto che dalle ore 17,54 assume la Presidenza il Vice
Presidente De Grandis.
PRESIDENTE
: Metto in approvazione la legge nel suo
complesso per scrutinio segreto:
VOTAZIONE A SCRUTINIO SEGRETO
ESIT0 DELLA VOTAZIONE
Presenti: 30
Votanti: 29
Maggioranza: 16
Favorevoli: 26
Astenuti: 1 (Ricco)
Contrari: 3
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK