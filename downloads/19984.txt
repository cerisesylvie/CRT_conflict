Consiglio Regionale della Valle d'Aosta - Oggetto del Consiglio n. 3165 del 14 aprile 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TRASPORTI E VIABILITÀ
Impianti a fune
Precedente
Successivo
Resoconto integrale del dibattito dell'aula
Oggetto del Consiglio n. 3165 del 14 aprile 2003 - Resoconto
OGGETTO N. 3165/XI Intendimenti circa il rifacimento
dell'impianto funiviario La Palud/Punta Helbronner.
(Interpellanza)
Interpellanza Ricordato che è in discussione il rifacimento
dell'impianto funiviario La Palud/Punta Helbronner, in Comune di
Courmayeur, avente rilevanza regionale;
Saputo che l'Assessore competente avrebbe inviato al Sindaco del
Comune di Courmayeur documentazione relativa a tale rinnovo, dalla
quale si evidenzierebbe una netta propensione per la realizzazione
di un nuovo impianto con stazione di partenza ad Entrèves, in luogo
che a La Palud;
Appreso che la valutazione comparativa fra le due soluzioni
tecniche prospettate (partenza da La Palud o da Entrèves) non
avrebbe tenuto in nessun conto le problematiche di carattere
ambientale, né il modello turistico di riferimento;
Ritenuto che la decisione di realizzare un nuovo impianto di
notevoli dimensioni e portata con partenza da Entrèves sarebbe
gravissima, sia in riferimento all'impatto ambientale, sia in
ordine alle scelte di sviluppo economico della zona;
il sottoscritto Consigliere regionale
Interpella
l'Assessore competente per sapere:
1) se l'Amministrazione regionale intende effettivamente rifare
l'impianto funiviario La Palud/Punta Helbronner, spostando la
stazione di partenza in località Entrèves;
2) quali sono le ragioni tecniche e politiche alla base di una
tale scelta;
3) in quale rilievo sono state considerate le problematiche
ambientali, urbanistiche e quelle relative al modello economico
proposto.
F.to: Curtaz
Presidente
La parola al Consigliere Curtaz.
Curtaz (Arc-VA)
In queste settimane è ripreso il
dibattito sul rifacimento di un'opera che non esito a definire
importante e strategica per il turismo della nostra Regione, che ha
una valenza che va sicuramente al di là del Comune di Courmayeur
per avere una rilevanza regionale. Mi riferisco al rifacimento
dell'attuale funivia del Monte Bianco, La Palud/Punta
Helbronner.
Quello che invece ho capito meno, e spero che l'Assessore mi
chiarisca le idee, è se si dibatte o se si fa finta di dibattere.
Questo lo dico a ragion veduta perché, dietro mia richiesta,
l'Assessorato mi ha fornito una lettera in cui si evidenzia che una
scelta politica è già stata fatta. Mentre si convocano Consigli
informali a Courmayeur, mentre il Consiglio regionale tace, le
forze politiche tacciono e a Courmayeur su questa cosa c'è un po'
di movimento, l'Assessore Cerise prende carta e penna e scrive al
Sindaco di Courmayeur: "dovete parlarne, ma è meglio che facciate
questa scelta". La scelta è quella non del rifacimento tout court
de La Palud/Punta Helbronner, bensì quella di fare un nuovo
impianto con partenza da Entrèves, località Pontal, scelta che per
una serie di ragioni abbiamo detto già che comporterebbe molti
problemi. Leggo il passaggio della lettera che si conclude parlando
del nuovo Progetto "Entrèves/Punta Helbronner", proprio perché non
ci siano problemi interpretativi:
"La soluzione progettuale di
cui sopra, in grado di soddisfare ed ottemperare le diverse
esigenze tecniche, ambientali, territoriali, logistiche, economiche
e funzionali, è quindi rappresentata dal complesso impiantistico
funiviario Entrèves-Mont Fréty-Punta Helbronner, con la stazione di
valle in località Pontal"
, località che è a valle dell'abitato
di Entrèves. Se il dibattito è virtuale e la decisione è già stata
presa per un accordo - immagino fra la Giunta comunale di
Courmayeur e il Governo regionale -, ditecelo, così si evita di
fare dei dibattiti, si evita di coinvolgere altre persone, si evita
di fare delle finte, almeno ognuno sa con quali armi portare avanti
questa battaglia; invece, se ci sono ancora dei margini di
decisione, allora l'Assessore potrà rispondere alla nostra
interpellanza.
Quello che voglio evidenziare subito, per scoprire tutte le
carte, è che a me sembrerebbe serio, vista la posizione politica
che è stata evidenziata, cercare di non giustificarla con argomenti
tecnici, perché gli argomenti tecnici mi sembrano tanto quelli
"dell'asino che viene attaccato dove vuole il padrone". Ormai
sappiamo che il rifacimento della funivia La Palud - posto assai
meno impattante rispetto ad Entrèves - è fattibilissimo, perché non
ostano né ragioni giuridiche, né ragioni urbanistiche, né ragioni
geologiche, né ragioni ambientali, né ragioni tecniche, perché c'è
una funivia e si tratta di rifarla allo stesso punto di prima: si
tratta solo di scelte politiche.
Chiedo all'Assessore, che quando vuole sa essere schietto e
diretto, che, rispetto al Consiglio regionale che ascolterà la sua
risposta e rispetto all'opinione pubblica, ci siano risposte
chiare.
Presidente
La parola all'Assessore al turismo, sport,
commercio e trasporti, Cerise.
Cerise (UV)
Comme tout le monde le sait, le
problème au téléphérique du Mont-Blanc, suite à de nombreuses
vicissitudes, entrait en 2001 dans une phase d'impasse. Suite à la
demande effectuée par l'Administration communale de Courmayeur, le
Gouvernement régional, par sa délibération n° 2326/2002, chargeait
la société "Funivia Monte Bianco" d'élaborer et de soumettre les
études préliminaires pour repérer des alternatives possibles à la
réalisation du renouvellement des remontées mécaniques La Palud/Col
du Géant. De même, elle lui confiait la préparation des actes
nécessaires à la procédure d'évaluation d'impact sur
l'environnement du projet qui sera choisi. La société "Funivia
Monte Bianco" chargeait la société "Dimensioni Ingegnerie" de la
réalisation du projet global de l'ouvrage, ainsi que de l'étude de
la localisation de la station de départ à Pontal-Entrèves. D'autre
part, l'étude de la localisation de la station de départ à La
Palud, située près du téléphérique actuel, était attribuée à
"Funiplan". Ceci après avoir écarté toutes les autres solutions
pour des raisons techniques.
Les études ainsi que les projets afférents sont repartis en
trois dossiers: dossier n° 1, étude générale pour le renouvellement
des remontées mécaniques La Palud/Col du Géant, avec départ de
Pontal-Entrèves; dossier n° 2, étude concernant la localisation
alternative de la station de départ du premier tronçon à La Palud;
dossier n° 3, rapport géologique et géotechnique et urbanistique.
Ces trois dossiers ont été soumis aux experts régionaux du Service
des infrastructures des remontées mécaniques. Le 5 mars l'avis des
experts ainsi que les projets ont été présentés. Ensuite, au cours
de la réunion, qui a eu lieu le 17 mars 2002, entre le Gouvernement
régional, la Junte de la Commune de Courmayeur et la société
"Funivie Monte Bianco", ces mêmes dossiers ont été examinés. Le 21
mars le dossier n° 1 ainsi que le rapport des experts ont été
transmis à la commune. Le 31 mars les alternatives Pontal-Entrèves
et La Palud ont été présentées au Conseil communal de Courmayeur.
Le 2 avril 2003 les dossiers n° 2 et 3 ont été soumis à la
commune.
Nous attendons maintenant la décision définitive de la commune
quant à l'alternative choisie, avant d'entreprendre les procédures
relatives à l'accord de programme Région-commune-société "Funivie
Monte Bianco" et au projet pour l'évaluation de son impact sur
l'environnement. Suite à l'examen de ces documents, il semble que
la seule solution réalisable serait l'alternative Pontal-Entrèves,
qui doit être accompagnée par la qualification urbaine,
environnementale et touristique de La Palud en tant que porte du
Val Ferret.
En réponse à la deuxième question, au-delà de toutes analyses et
évaluations contenues dans le document déposé, je souligne qu'à
l'état actuel et compte tenu des problèmes d'ordre géologique,
qu'il ne faut pas confondre avec les problèmes urbanistiques et
résidentiels, la solution qui prévoit la station au départ à La
Palud serait inadmissible, étant donné que le site n'est pas exempt
du risque d'éboulements, aux termes du 6
ème
alinéa de
l'article 7 de l'arrêt ministériel n° 400/1998. Des raisons de
nature technique, environnementale, fonctionnelle, économique,
géologique et de construction justifieraient ce choix, qui est
encore à définir. A ce propos, je vous prie de consulter et
approfondir tous les rapports des experts. Par ailleurs, je ne vois
pas comment une raison politique puisse s'éloigner de ce choix.
Pour ce qui est de la troisième question, tous ces problèmes
seront évalués d'une façon approfondie au moment de l'examen de
l'étude de l'impact environnemental mais, pour ce qui est des
aspects proprement environnementaux, on a déjà fait des examens
préalables, qui ont eu comme effet celui de réduire la dimension de
certaines infrastructures, en particulier pour toutes les stations
et, notamment, pour celle d'arrivée.
Presidente
La parola al Consigliere Curtaz.
Curtaz (Arc-VA)
Volevo intanto rassicurare l'Assessore,
il dossier l'ho esaminato, ho esaminato quanto mi è stato inviato:
avevo chiesto di inviarmi la lettera con gli
allegati…
(
interruzione dell'Assessore Cerise, fuori microfono
)
… ok, allora mi è stata mandata la
lettera e una relazione anonima, perché non è sottoscritta, non
contiene un timbro, non si sa se è di un ufficio tecnico o se è
degli uffici della Regione. Ora non voglio dubitare
sull'originalità di questo documento, ma sarebbe interessante,
quando si ottiene un documento, sapere chi lo ha redatto perché, a
seconda di chi lo ha redatto, le osservazioni possono essere
diverse. Si tratta di un documento che fa riferimento a delle
problematiche di carattere tecnico-giuridico e poi dà degli
indirizzi piuttosto precisi.
Mi sembra peraltro - ma questa è un'opinione personale che può
essere discutibile - che se si fa uno studio comparativo, si
dovrebbe dare questo studio a un unico soggetto, perché chiedere
uno studio comparativo affidandolo a due società, a due soggetti
diversi, significa fare un raffronto poco omogeneo. Forse sarebbe
stato utile dare addirittura a due soggetti il medesimo studio
comparativo, ma non far studiare a una società un'ipotesi e
all'altra società un'altra ipotesi, perché questi non si
relazionano a sufficienza.
Dopodiché, sono estremamente preoccupato sul metodo e sono anche
preoccupato della sua risposta, Assessore, che ha eluso il problema
centrale che le ho posto: le ho chiesto in maniera diretta, per
certi versi anche brutale: avete già deciso? Dalla sua lettera
sembrerebbe di "sì". Ora, - lo dico con rispetto per tutti - la sua
risposta mi è sembrata una risposta alla "Lavoyer", perché già nel
passato, quando abbiamo fatto delle domande precise su questo tema
o sul tema della Dolonne Plan-Checruit - una vicenda che somiglia a
questa -, le risposte erano sempre da "anguilla". Non si riesce mai
su temi di questa rilevanza a far dire direttamente alla Giunta:
"siamo per questa ipotesi perché…"
oppure "siamo per quell'altra ipotesi
perché…". No, si dice che si sta
discutendo e poi si scopre che, mentre i "pellegrini" stanno
discutendo, c'è una lettera con la decisione. Non è solo una
lettera di trasmissione - come lei nella sua cronologia ha
evidenziato, Assessore - degli atti al Comune di Courmayeur,
lettera datata 21 marzo 2003, lei esprime nella missiva un parere
ben preciso: li invita a decidere per la "soluzione Entrèves", li
invita a conformarsi a questo parere.
Lei quindi oggi dovrebbe prendersi la responsabilità politica di
dire: "ho già dato un'indicazione" e non rispondermi con questi
quattro dati, dicendo che verranno fatti gli approfondimenti
perché, peraltro, gli approfondimenti devono essere fatti prima e
sia chiaro che questo discorso vale per tutti e due i progetti!
Dico questo perché magari viene indicata una soluzione, ma poi
potremmo in ipotesi accorgerci che i problemi geologici che voi
sottolineate a La Palud… dove peraltro
c'è questo problema che sarà sicuramente serio sulla frana, ma la
zona in cui insiste la stazione di La Palud è in zona verde, non è
in zona rossa o gialla nelle planimetrie approvate dal Comune di
Courmayeur e dalla Regione, ma è, ripeto, in zona
verde…
(nuova
interruzione dell'Assessore Cerise, fuori
microfono
)
… le vuole vedere? Gliele faccio
vedere, perché gli uffici, quando vengono chieste, mi danno anche
queste planimetrie, ecco qui. Me lo conferma, Assessore Vallet? È
in zona verde, meno male che a leggere i colori siamo ancora
capaci! Queste frane, che impedirebbero la soluzione a La Palud,
quindi, fanno parte di una propaganda che già viene svolta a
Courmayeur: si dice che lì non si può perché c'è il problema della
frana. Ecco, le carte dicono che non c'è il problema della frana!
Magari, poi, scopriremo che ad Entrèves c'è il problema della
valanga della Brenva oppure scopriremo che al primo pilone della
prospettata funivia di Entrèves ci sono problemi di carattere
geologico. Per questo dico che prima bisogna fare degli
approfondimenti seri e poi si possono prendere anche delle
decisioni, tenendo presente tuttavia che, rispetto alla
compatibilità ambientale, i due progetti non sono comparabili, nel
senso di poter essere messi sullo stesso piano: la partenza ad
Entrèves comporterebbe un impatto ambientale, soprattutto dal punto
di vista visivo, assai più notevole. Questo mi sembra un dato
indiscutibile. Per di più la partenza ad Entrèves significherebbe
eliminare in quella zona gli unici prati verdi che ci sono ancora
coltivati a terreno agricolo.
Assessore, le auguro di continuare a fare l'Assessore anche la
prossima legislatura, ma tenga presente che questo problema lo
seguiremo con attenzione, perché riteniamo che sia un problema
serio, che va affrontato tempestivamente. Non vorrei che questa
nostra posizione venisse interpretata - questo lo voglio chiarire -
come posizione ostruzionistica, pensando che non si voglia il
rifacimento di quella struttura. Noi vogliamo il rifacimento di
quella struttura, ma vogliamo un rifacimento che sia compatibile
con l'ambiente, con l'economia di Courmayeur e con un modello di
turismo: non possiamo fare dei baracconi a quattromila metri! Sono
cose incompatibili con il nostro modello di sviluppo!
Chiedo che ci sia una riflessione anche su questo, non basta
dire: "rifacciamo la funivia"; ho letto delle dichiarazioni
aberranti del tipo: "dobbiamo fare la funivia più importante del
mondo, più grande l'Italia" e via dicendo, ma questo che senso ha?
Dove portiamo questi turisti? Li portiamo a quattromila metri e in
un luogo dove senza i ramponi non fai neanche cinquanta metri!
Secondo me, quindi, occorre una riflessione sul modello di sviluppo
e su una scelta che avrà delle conseguenze notevoli.
"L'Espace Mont-Blanc", da una parte, e l'Associazione "Pro
Mont-Blanc", dall'altra, in maniera più engagée, peraltro, si
stanno battendo, secondo me giustamente, perché il Monte Bianco sia
un sito protetto dall'UNESCO; sarebbe una bella carta da visita per
la Valle d'Aosta da scrivere su tutte le pubblicità che facciamo,
che abbiamo un sito naturalistico protetto dall'UNESCO, e un'opera
del genere è totalmente incompatibile con un progetto del genere!
Cosa proteggiamo se facciamo delle porcherie di questo tipo, perché
di porcherie si tratta!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK