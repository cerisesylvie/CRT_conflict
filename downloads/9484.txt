Consiglio Regionale della Valle d'Aosta - Oggetto del Consiglio n. 564 del 7 giugno 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 564 del 7 giugno 1989 - Resoconto
OGGETTO N. 564/IX - UTILIZZAZIONE DEL CAMPO DI ATLETICA
"ETTORE TESOLIN". (Interrogazioni)
PRESIDENTE:
Do lettura della prima interrogazione in
oggetto, presentata dal Consigliere Riccarand ed iscritta al punto
n. 6 dell'ordine del giorno dell'adunanza.
INTERROGAZIONE
Ai Gruppi consiliari della Regione e del Comune di Aosta è
pervenuto un appello firmato dal Comitato regionale dell'Unione
Italiana Sport Popolari e da circa 150 atleti e podisti che
rinnovano la richiesta di un potenziamento e di un miglioramento di
utilizzazione del campo di atletica "Ettore Tesolin".
In particolare i firmatari dell'appello chiedono un
prolungamento dell'orario di apertura del campo nel periodo
primaverile-estivo e l'illuminazione dell'impianto per renderlo
utilizzabile anche nelle prime ore della notte.
Il sottoscritto Consigliere regionale
INTERROGA
l'Assessore regionale al Turismo, Urbanistica e Beni Culturali
per sapere quale risposta si è data o si intende dare alle
richieste del Comitato Regionale U.I.S.P. e dei 150 atleti
firmatari della petizione.
PRESIDENTE:
Do ora lettura della seconda interrogazione in
oggetto, presentata dai Consiglieri Mafrica e Bajocco ed iscritta
al punto n. 8 dell'ordine del giorno dell'adunanza.
INTERROGAZIONE
RICORDATO che un folto gruppo di giovani sportivi ha
sottoscritto una petizione, rivolta alla Regione, al Comune di
Aosta ed al CONI, con cui si chiede di intervenire per
l'illuminazione del campo di atletica "Ettore TESOLIN" e per il
prolungamento dell'orario di aperture dell'impianto;
i sottoscritti Consiglieri regionali del gruppo comunista
INTERROGANO
la Giunta regionale per sapere:
1) quali sono gli accordi intercorsi tra la Regione ed il Comune
di Aosta in materia di costruzione e gestione di impianti sportivi
nella città di Aosta;
2) se la Giunta regionale interverrà, ed in che modo, per
risolvere i problemi esposti nella petizione.
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Faval; ne ha facoltà.
FAVAL (UV):
Je crois que tout le Conseil, et en
particulier les Conseillers qui ont formulé cette interrogation,
connaît exactement la situation du terrain de jeu "Ettore Tesolin"
en localité Tzambarlet. Il s'agit d'un terrain construit avec la
participation du CONI et qui est géré par la Commune d'Aoste; mais
à part l'utilisation et le type de gestion, il me semble important
de souligner, à ce moment là, que la requête qui nous vient de la
part des athlètes (qui voudraient pouvoir utiliser cette structure
pendant toute la journée) est une requête à laquelle il faut donner
une réponse.
Tout de même, pour ce qui concerne spécifiquement la structure
"Tesolin", personne n'ignore que la Commune d'Aoste est en train de
préparer une modification au plan d'aménagement de la ville d'Aoste
qui prévoit, entre autres, une intervention spécifique dans la zone
Tzembarlet. Donc, nous pourrions, en tant que Région, analyser la
question, mais nous pensons que maintenant ce serait un risque de
faire des dépenses remarquables (ca signifierait plus de 100
millions de lires: vous savez quels sont les prix pour ce genre de
structure) avant de savoir exactement quelle est la destination des
différents terrains dans la zone.
Pour ce qui concerne la Région, nous chercherons à avoir la
réponse de la part de la Commune d'Aoste le plus tôt possible.
D'ailleurs vous savez qu'on a constitué exprès un comité (le Comité
Aoste); pour le reste, honnêtement, nous ne pouvons pas avoir des
responsabilités qui ne concernent pas les organes régionaux.
J'insiste sur la nécessité de réfléchir un instant avant de
pousser des initiatives pour doter immédiatement ce terrain de jeu
de l'illumination nécessaire à permettre aux athlètes de mieux
l'utiliser. Cela parce que nous avons devant nous un projet, un
programme qui devrait organiser la zone d'une façon définitive et
donc donner la possibilité à tous les sportifs, soit de la ville
d'Aoste soit des alentours, de pouvoir utiliser des structures
fonctionnelles.
Donc je crois que dans ce sens l'engagement du Gouvernement
régional - qui existe depuis longtemps et l'institution du Comité
Aoste le démontre - sera celui d'obtenir de la part de la Commune
d'Aoste la réponse définitive de façon de pouvoir commencer les
travaux.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
La risposta dell'Assessore non mi soddisfa
completamente, perché il problema della ristrutturazione degli
impianti sportivi è all'ordine del giorno del Comune da parecchio
tempo. E' da circa 3 anni, infatti, che è stato affidato un
incarico all'arch. Siniscalco, il cui progetto è stato approvato
dal Consiglio comunale due anni fa; dopodiché, però, non è stata
attuata alcuna iniziativa pratica.
Noi chiediamo, quindi, che sia assunta una decisione in accordo
con il Comune di Aosta, cioè auspichiamo che vengano definiti dei
tempi precisi per lo spostamento degli impianti oppure che almeno
si provveda all'illuminazione del campo di atletica, in modo da
renderlo maggiormente utilizzabile.
L'altro punto dell'interrogazione, che avevamo ripreso dalla
petizione, era quello riguardante il prolungamento dell'orario di
apertura del campo nel periodo primaverile-estivo. Io credo che
questo possa essere realizzato subito, perché non comporta spese
per nuove strutture, e quindi in questo senso noi raccomanderemmo
un intervento della Regione e del Comune di Aosta, in modo che
possa essere accolta immediatamente almeno questa richiesta.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Gli sportivi sollecitano la possibilità di
praticare dello sport e l'Assessore dice: "Si sta studiando il
piano della zona sportiva... C'è un grande progetto... Bisognerebbe
spostare il campo Puchoz...".
Sappiamo che da tempo sono in programma queste iniziative; la
questione, però, è che in questi ultimi tempi il Comune di Aosta
non è un esempio di decisionismo, tant'è che nelle scorse settimane
sembra non essere riuscito neanche a raggiungere il numero legale
per la validità delle sue riunioni.
Come si concilia l'urgenza che hanno questi giovani, di avere la
possibilità di fare dello sport, con i tempi del Comune di Aosta?
Non vorremmo che i giovani che vogliono praticare dello sport
diventassero anziani, prima dell'approvazione e dell'adozione del
piano regolatore di Aosta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK