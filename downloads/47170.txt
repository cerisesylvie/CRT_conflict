Consiglio Regionale della Valle d'Aosta - Oggetto del Consiglio n. 3464 del 3 aprile 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3464 del 3 aprile 2024 - Resoconto
OGGETTO N. 3464/XVI - Interrogazione a risposta immediata:
"Valutazioni effettuate a monte della scelta di ampliamento del
Reparto di Oncologia".
Bertin (Presidente) -
Punto n. 8.01. Ha chiesto la parola
il consigliere Manfrin per illustrare l'interrogazione.
Manfrin (LEGA VDA) -
Con quest'interrogazione vogliamo
raccogliere alcune segnalazioni circa non tanto la preoccupazione,
anzi, la soddisfazione per il fatto che il Reparto di Oncologia
venga ampliato, ma il fatto che questo, nel momento in cui verrà
ampliato, verrà purtroppo condiviso - da quello che ci è stato
riferito - con dei pazienti provenienti dalle Malattie infettive,
cosa che sicuramente, come abbiamo voluto riassumere anche nel
testo della nostra interrogazione a risposta immediata, è
sicuramente foriero di criticità, una cosa su cui appunto si sono
espressi anche diversi clinici. Su questo vogliamo chiedere a lei,
Assessore, se corrisponde a verità e se questo corrisponde al vero,
quali sono le valutazioni che sono state effettuate a monte di
questa scelta.
Presidente -
Risponde l'assessore Marzi.
Marzi (SA) -
L'Azienda USL informa che lo spostamento dei
pazienti dal Reparto di Malattie infettive è a carattere temporaneo
e non comporta un ampliamento del Reparto di Oncologia. Tale
spostamento si rende necessario per consentire i lavori di
rifacimento dell'impianto elettrico e dell'impianto di rilevazione
dei fumi nel Reparto di Malattie Infettive, le cui esecuzioni non
sono compatibili ovviamente con la presenza di pazienti. I lavori
in questione sono stati programmati successivamente alle vacanze
pasquali e i primi mesi dell'anno in modo da evitare i periodi
maggiormente caratterizzati da un marcato afflusso turistico.
Pertanto, per il periodo strettamente necessario all'effettuazione
dei lavori, i pazienti saranno collocati nei posti attualmente
liberi del Reparto di Oncologia e nel Reparto di Sub-intensiva
Covid a seconda delle esigenze cliniche. L'inserimento temporaneo
dei pazienti delle Malattie infettive non rappresenta quindi
interferenza con i pazienti oncologici e quindi non determina
rischi, infatti sulla base di un protocollo validato, i pazienti a
rischio di trasmissione per via respiratoria, che comunque possono
presentare i pericoli di contagio, sono collocati nel Reparto di
Sub-intensiva che possiede le caratteristiche idonee a garantire
l'isolamento e sicurezza.
Presidente -
Replica il consigliere Manfrin.
Manfrin (LEGA VDA) -
Assessore, purtroppo non possiamo
dirci soddisfatti dalla sua richiesta e il problema è proprio
questo, che anche se lei parla di protocolli validati, tutti gli
esperti che abbiamo consultato ci hanno sconsigliato, come se
avessimo facoltà di entrare nel merito della scelta, e ci hanno
detto che inserire dei pazienti che arrivano dalle Malattie
infettive nel Reparto di Oncologia è sicuramente un problema e sarà
foriero di criticità. Noi glielo diciamo adesso a futura memoria,
Assessore, perché non vogliamo che poi, per quanto questo
spostamento possa essere più o meno breve, dopo quando verranno
fuori i problemi, lei possa dire che non ne sapeva niente, che non
era stato avvertito o che di questo non se ne era parlato. Questo
rimane agli atti, Assessore, e noi ci teniamo a metterla ancora in
guardia perché le conseguenze di queste azioni possono essere
veramente gravi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK