Consiglio Regionale della Valle d'Aosta - Oggetto del Consiglio n. 2532 del 14 gennaio 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2532 del 14 gennaio 1987 - Resoconto
OGGETTO N. 2532/VIII - ISCRIZIONE ALL'ORDINE DEL GIORNO DEL
NUOVO OGGETTO: "PROPOSTA DI EMENDAMENTO AL PROGETTO DI LEGGE
STATALE RECANTE NORME IN MATERIA DI TUTELA DELLE MINORANZE
LINGUISTICHE".
PRESIDENTE:
Do lettura dell'ordine del giorno presentato
dal Consigliere Cout:
ORDINE DEL GIORNO
Essendo iniziata alla Camera dei Deputati del Parlamento
Italiano la discussione nella Ia Commissione, sul testo unificato
della Commissione, della legge: "Norme in materia di tutela delle
minoranze linguistiche";
Nell'auspicare che al più presto la legge di tutela possa
definitivamente ottenere l'approvazione ed entrare in vigore per
dare una prima esplicita risposta alle necessità che le minoranze
in Italia si vedano riconosciuta la possibilità di un uso maggiore
della lingua madre;
Esaminata la legge in questione, in modo particolare l'art.
18, che, per ciò che riguarda la Valle d'Aosta dice:
"Le disposizioni della presente legge non si applicano ai
gruppi linguistici che sono tutelati dallo Statuto speciale delle
Regioni Trentino-Alto Adige e Valle d'Aosta.
Eventuali disposizioni più favorevoli di questa legge si
attuano nei modi previsti dagli Statuti speciali".
Reputando che tale dicitura potrebbe generare confusione in
quanto lo Statuto speciale della Valle d'Aosta si pone l'obiettivo
del raggiungimento della parità linguistica tra l'italiano ed il
francese, ma non prevede interventi particolari di tutela,
salvaguardia o sviluppo nella parlata franco-provenzale che è la
lingua materna parlata dalla quasi totalità dei valdostani o del
dialetto "titsch" parlata germanica di origine Alemanna della
minoranza Walser Valle del Lys;
Ritenendo, quindi, necessario ovviare ad eventuali dubbi di
interpretazione,
il Consiglio regionale della Valle d'Aosta
IMPEGNA
la Giunta regionale a richiedere al più presto notizie
sull'andamento della legge e ad inviare il presente ordine del
giorno agli organi interessati, ai Parlamentari valdostani e ai
membri della Ia Commissione della Camera dei Deputati affinché sia
esaminata la possibilità di introdurre il seguente emendamento
all'articolo 18:
- Aggiungere dopo il 1° comma:
"fatta salva per la Valle d'Aosta la tutela dei gruppi
linguistici franco-provenzale e germanico (Walser) di cui alla
presente legge".
PRESIDENTE:
In relazione alla richiesta formulata dal
Consigliere Cout, invito il Consiglio a deliberare di procedere
all'immediata discussione e alla decisione sull'argomento in
oggetto, che riveste carattere di urgenza.
ESITO DELLA VOTAZIONE
Presenti, votanti e favorevoli: 33.
Il Consiglio approva all'unanimità.
IL CONSIGLIO
Ai sensi del 2° comma dell'art. 50 del Regolamento interno
del Consiglio;
DELIBERA
di procedere nell'adunanza in corso alla discussione e alla
decisione sull'ordine del giorno: "Proposta di emendamento al
progetto di legge statale recante norme in materia di tutela delle
minoranze linguistiche".
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK