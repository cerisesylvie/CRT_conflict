Consiglio Regionale della Valle d'Aosta - Oggetto del Consiglio n. 2262 del 5 giugno 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2262 del 5 giugno 1991 - Resoconto
OGGETTO N. 2262/IX Disegno di legge: "Concessione di
incentivi per il potenziamento e la qualificazione della
ricettività alberghiera".Errore. L'origine riferimento non è stata
trovata.
Presidente Il Consigliere Maquignaz ha chiesto la parola per
illustrare il disegno di legge n. 272, iscritto al punto 45
dell'ordine del giorno; ne ha facoltà.
Maquignaz (AI)
Il disegno di legge n. 272,
presentato dalla Giunta regionale in data 5 marzo 1991, ha per
oggetto esclusivo le iniziative delle Società "Valle d'Ayas Servizi
SpA", "Sesto Grado srl" e "Alga srl" per la realizzazione di tre
complessi alberghieri rispettivamente nei Comuni di Ayas,
Gressoney-Saint-Jean ed Aosta.
Le caratteristiche delle iniziative oggetto del disegno di legge
sono le seguenti.
Nel Comune di Ayas, località Champoluc, si prevede la
ricostruzione del vecchio Albergo Moderno, da anni ormai in disuso,
con una volumetria di circa 12.000 metri cubi, dotato di una
capacità ricettiva di 250/300 posti letto e classificabile con
quattro stelle.
La soluzione progettuale adottata prevede la costruzione di
un'unica struttura in sostituzione dei vecchi edifici esistenti e
con un ampio piazzale, antistante l'albergo, da adibire in parte a
parcheggio e per il resto a zona verde alberata e
"dehors".
Nelle superfici a piano terra trovano spazio la sala convegni,
la piscina coperta e tutte le altre infrastrutture: ristorante,
bar, sauna, campo di squash, ecc.
Nel Comune di Gressoney-Saint-Jean si intende costruire un
albergo, classificabile come quattro stelle, dotato di una capacità
ricettiva di 320/360 posti letto, con sala polivalente, piscina,
sauna, idromassaggi, palestra ed una autorimessa di 60 posti
auto.
Ad Aosta si prevede la costruzione di un albergo classificabile
con quattro stelle, dotato di una capacità ricettiva di 125 posti
letto, con due ristoranti, di cui uno a servizio dell'albergo ed
uno gastronomico, oltre alle sale soggiorno, alla piscina, al
salone polifunzionale capace di 300 posti, auditorium, autorimessa
e servizi vari.
La legge in esame prevede la concessione di contributi in conto
interessi da erogarsi annualmente in relazione a mutui che saranno
contratti con appositi istituti di credito convenzionati.
L'interesse ammonterà a circa il 4,50 per cento, come già previsto
nella legge sui fondi di rotazione che riguarda gli alberghi.
Il mutuo può essere concesso nella misura massima del 70 per
cento della spesa ammessa ed ha una durata non superiore a diciotto
anni, più due anni di preammortamento.
La "Valle d'Ayas Servizi SpA" ha chiesto un mutuo di 11,5
miliardi, corrispondente al 70 per cento della spesa ammessa.
La "Sesto Grado srl" ha chiesto un mutuo di 6 miliardi. Tale
importo, corrispondente al 40 per cento della spesa ammessa,
consente di finanziare parzialmente l'investimento che, peraltro, è
supportato da un'iniziativa di tipo residenziale con un volume di
circa 6.000 metri cubi.
La "Alga srl" ha chiesto un mutuo di 6,5 miliardi,
corrispondente a circa il 70 per cento della spesa massima.
I tre complessi hanno ottenuto l'approvazione della
Sovrintendenza e quindi il relatore si esime da una valutazione più
precisa sull'impatto ambientale.
I complessi alberghieri di Ayas e di Gressoney-Saint-Jean si
inseriscono in comuni caratterizzati da un forte squilibrio fra
ricettività alberghiera e ricezione in seconde case, dove
l'esigenza di un'adeguata crescita dei posti alberghieri esige una
risposta tempestiva al fine di una migliore utilizzazione delle
infrastrutture sciistiche e di un maggiore sviluppo turistico
dell'intero comprensorio.
Tuttavia, come tutti sanno, sono state sollevate delle
perplessità sul tipo e la qualità degli interventi dalle
organizzazioni degli albergatori e da vari osservatori del mondo
economico. Tali perplessità sono state sollevate soprattutto perché
l'integrazione armonica con la comunità locale di queste
megastrutture appare molto difficile.
Si teme cioè che l'inserimento repentino di circa 800 posti
letto alberghieri sul mercato possa creare un forte squilibrio
nella ricettività esistente e possa incentivare un regime di
monopolio e di concorrenza in un clima di liberalizzazione dei
prezzi ed in una zona caratterizzata dalle iniziative della piccola
imprenditoria locale.
Occorre ricordare a questo proposito che gli albergatori del
comprensorio si dibattono tra mille difficoltà, che purtroppo hanno
determinato la chiusura di alcuni esercizi alberghieri, con
conseguente decremento dei posti letto.
Le cause di tale situazione vanno ricercate soprattutto nella
inadeguatezza delle incentivazioni regionali, che non consente
all'operatore locale di investire con la ragionevole convinzione di
potere restituire il capitale investito.
Un secondo motivo di perplessità nasce dalla dimensione delle
strutture. A questo riguardo, infatti, le scelte nel settore
turistico dell'arco alpino che hanno ottenuto risultati di grande
prestigio sono state quelle che hanno privilegiato la costruzione
di alberghi altamente qualificati di piccole e medie dimensioni e
normalmente a gestione familiare.
Si ritiene quindi che le megastrutture alberghiere, con una
gestione di tipo industriale, oltre che porsi in contrasto con
l'ambiente e la cultura delle nostre vallate, non siano neanche
competitive sul piano della qualità.
D'altra parte i complessi alberghieri già presenti nella nostra
Regione hanno fatto registrare un coefficiente di riempimento
relativamente basso anche quando hanno proposto offerte con
"pacchetti" a prezzi molto concorrenziali.
Sono emerse delle perplessità anche sulla validità
dell'investimento, ma, per la verità, non esistono dati precisi da
cui ricavare un giudizio ragionevole. E' però opinione diffusa che
questi complessi avranno bisogno del sostegno della Regione per far
fronte ai debiti contratti.
"L'Auberge du cheval blanc" di Aosta deve essere considerato in
un'ottica diversa, sia per le dimensioni della struttura (56 unità
abitative, fra cui camere con salotto e
suites
), sia per la
ricerca di soluzioni progettuali, per la scelta di materiali d'alto
livello ed anche per la località in cui si inserisce.
Questa struttura ha tutti i requisiti di un albergo a cinque
stelle e può legittimamente aspirare a diventare la punta di
diamante del turismo aostano, ma avrebbe potuto essere finanziata
con la legge sui fondi di rotazione, opportunamente modificata per
evitare discriminazioni.
I finanziamenti per le due strutture di Ayas e Gressoney possono
essere considerati adeguati all'entità degli investimenti.
Ciò che invece desta perplessità è la filosofia turistica che
dovrebbe legittimare gli interventi regionali a favore di queste
strutture, che non si adeguano all'ambiente naturale, alla realtà
culturale e sociale della comunità ed alle esigenze di mercato
dell'offerta turistica di alto livello.
Per concludere, si propone di procedere ad una netta inversione
di tendenza, apportando modifiche alla legge sugli alberghi e
dando, parallelamente, impulso alla commercializzazione delle
località e delle strutture alberghiere mediante appositi strumenti
legislativi, al fine di incentivare la rivitalizzazione della
piccola imprenditoria locale.
Presidente
Ha preso la parola l'Assessore al
Turismo, Urbanistica e Beni culturali, Pascale; ne ha facoltà.
Pascale (PSI)
Ringrazio il Consigliere Maquignaz
per la sua relazione, anche se non è del tutto favorevole, per cui
mi vedo costretto ad integrarla ed a fare delle osservazioni
proprio sulle perplessità che egli ha manifestato e che in gran
parte ricalcano quelle espresse in Commissione, pur con qualche
contraddizione, dall'ADAVA.
Mi pare che le perplessità vertano essenzialmente sul timore che
l'impatto di queste strutture nella comunità locale possa creare
uno squilibrio e sul timore che la gestione di questi grandi
alberghi possa soffocare i piccoli e medi imprenditori con una
concorrenza sleale.
Senza fare il processo alle intenzioni, io credo che sarebbe
opportuno verificare le esperienze acquisite. Gli unici esempi di
grandi alberghi esistenti in Valle sono il Planibel di La Thuile,
Cieloalto di Cervinia ed il Billia di Saint-Vincent. Sono strutture
sorte per soddisfare una clientela medio-alta e mi pare che nel
corso degli anni abbiano mantenuto questa caratteristica, senza
fare concorrenza sleale agli altri albergatori, ma soprattutto io
credo che proprio queste strutture siano state il volano per uno
sviluppo ulteriore del settore alberghiero e quindi del turismo in
generale.
Mi sembra che la seguente affermazione: "Le scelte nel settore
turistico dell'arco alpino che hanno ottenuto risultati di grande
prestigio sono state quelle che hanno privilegiato la costruzione
di alberghi altamente qualificati di piccole e medie dimensioni ed
a gestione familiare" sia quanto mai azzardata.
A parte il fatto che non so quali
standard
qualitativi
possano essere offerti da alberghi di piccole dimensioni ed a
gestione familiare, che invece possono essere offerti da una grande
struttura, non so poi in realtà a quali località si riferisca il
Consigliere Maquignaz. Io credo che in tutte le località di
prestigio dell'arco alpino, non solo italiane ma anche svizzere ed
austriache, ci siano dei grandi alberghi, perché questi qualificano
la località, sono in grado di rispondere alle esigenze della
clientela medio-alta e di inserirsi in un mercato di carattere
internazionale.
Vorrei citare a questo proposito il parere del prof. De Rita,
Presidente del Censis, che tutti noi conosciamo perché è venuto più
volte in Valle d'Aosta, il quale, in un recente convegno sulla
crisi del turismo italiano, ha fatto rilevare che, a suo avviso,
una delle cause principali è la carenza in Italia di un'impresa
capitalistica di grande dimensione nel settore turistico. In quel
convegno ha addirittura auspicato l'intervento del capitalismo
pubblico, ove sia assente il capitalismo privato; ma noi non siamo
ancora a questo punto.
Vorrei anche ricordare in proposito i dibattiti che ci sono
stati in questo Consiglio regionale nel corso della passata
legislatura sulla necessità di adeguare il patrimonio
ricettivo-alberghiero valdostano a questo tipo di esigenze.
Ricordo ancora l'aspra polemica sui Giapponesi. Avevamo scoperto
che a Chamonix arrivavano ogni anno 200.000 Giapponesi, mentre in
Valle d'Aosta non se ne vedeva alcuno, nonostante la promozione che
noi stavamo facendo in Giappone. Scoprimmo allora che in Valle
d'Aosta non arrivano i Giapponesi, come non arrivano in quantità
considerevoli neppure gli Americani o altri, perché la Valle
d'Aosta non é in grado di ospitarli, perché la gran parte del
patrimonio ricettivo-alberghiero valdostano è in grado di
soddisfare le esigenze di un pullman, ma non quelle di una comitiva
che arriva con un quadrimotore Boeing dal Giappone o da altrove.
Scoprimmo quindi che non avrebbe avuto alcun senso fare della
promozione sul mercato internazionale, come pure gli operatori
turistici volevano e vorrebbero, se poi non abbiamo le strutture in
grado di soddisfare quel tipo di mercato.
Credo che allora tutte le forze politiche avessero convenuto su
questo, tant'è che nei bilanci degli ultimi anni era stata prevista
più volte una voce piuttosto consistente da destinare alla
costruzione di grandi alberghi, proprio perché si era deciso di
avviare una certa politica in questo senso.
Ecco, ma quale politica? Io credo che su questo sia necessario
fare una precisazione. Noi non vogliamo fare una politica
indiscriminata di grandi alberghi. Se avessimo voluto fare questo,
avremmo portato una legge generale, oppure avremmo modificato la
legge n. 33. Questo sì che sarebbe sbagliato, perché equivarrebbe
ad aprire le porte a chiunque e dovunque nel territorio
valdostano.
Noi, invece, intendiamo fare una politica di pochi interventi
mirati, che rispondano a determinate condizioni ben precise ed
oggettive.
La prima condizione è che si tratti di una località di prestigio
e di livello internazionale, dove è più forte il richiamo della
clientela medio-alta. Noi abbiamo poche località di prestigio in
Valle d'Aosta e comunque sono località che hanno un nome a livello
internazionale. Se noi vogliamo mantenerle a questo livello, e
quindi mantenerne la competitività, noi le dobbiamo dotare di un
certo tipo di infrastrutture, non solo nel settore alberghiero, ma
anche in quello delle infrastrutture sciistiche e di quelle
ricreativo-sportive.
Mi pare che questo sia l'indirizzo che stiamo seguendo già da
qualche anno, altrimenti non si spiegherebbe perché a Courmayeur ed
a Gressoney stiamo costruendo dei palazzetti dello sport da 20
miliardi ciascuno e ne dovremo costruire un altro a Cervinia.
La seconda condizione è di intervenire laddove esiste un forte
squilibrio tra la ricettività alberghiera e quella delle seconde
case. Io vorrei sottolineare che nel caso di Ayas il rapporto di
squilibrio è attualmente di uno a diciotto e che nel caso di
Gressoney è di uno a dieci.
La terza condizione è la potenzialità dell'offerta turistica in
termini di infrastrutture, che oggi in alcune località è superiore
rispetto alla ricettività alberghiera. Questo è certamente il caso
di Ayas ed in modo particolare di Champoluc; è il caso del polo di
Gressoney e certamente è anche il caso di Aosta, sul quale però
vedo che ci sono dei consensi abbastanza generali.
Si tratta quindi di pochi interventi, ma di interventi mirati.
Questo è il motivo per cui noi abbiamo presentato questa legge
speciale che interviene a favore di queste tre strutture.
Presidente
Ha chiesto la parola il Vicepresidente
Bich; ne ha facoltà.
Bich (Ind)
Le argomentazioni dell'Assessore Pascale, per
sostenere la validità di questo intervento e di questa legge, a mio
avviso devono essere smentite a tutti i livelli; infatti io
sostengo tesi esattamente opposte alle sue.
Non è vero che in un modello di sviluppo analogo al nostro, in
comprensori limitati, in una realtà turistica montana così
specifica e peculiare come la nostra, la disponibilità di posti
letto in grandi strutture alberghiere corrisponda ad una domanda di
turismo di qualità superiore e che la dimensione degli stabilimenti
alberghieri sia da connettere con la qualità dell'ospitalità.
Mi sembra che noi abbiamo scelto un modello di sviluppo diverso,
analogo a quello delle Alpi austriache, svizzere, trentine ed
altoatesine, dove la frammentazione e la specificità dell'offerta
sono collegate a strutture medio-piccole, a gestione familiare, con
forti caratterizzazioni culturali ed ambientali legate proprio alla
peculiarità alpina.
Ecco, due dei tre insediamenti non rispondono assolutamente a
questo requisito; non solo, ma vanno ad inserirsi in un ambito
molto delicato, dove i posti alberghieri sfiorano le 800 unità
(Valli di Ayas e Gressoney) ed in pratica si collocano come un polo
importante di captazione delle correnti turistiche, a discapito di
un'imprenditoria che a fatica e con enormi difficoltà è riuscita,
in questi anni della seconda generazione, a migliorare le sue
strutture, ad ammortizzare gli investimenti, a creare delle
condizioni qualitative e quantitative adeguate all'offerta
alberghiera
standard
che esiste nelle Alpi austriache e
svizzere.
A questo sforzo operato dalla nostra piccola imprenditoria
alberghiera noi rispondiamo con un aiuto massiccio a due
megastrutture di questo tipo, sapendo già che si va verso una
liberalizzazione delle tariffe alberghiere e che quindi sarà
giocoforza per queste strutture, aiutate onerosamente
dall'Amministrazione pubblica, dato che si parla di 24 miliardi in
vent'anni, sottostare ad una concorrenza che non è comunque leale e
che non è fondata sui termini della competitività del mercato, ma
che tende di fatto a creare dei monopoli, delle condizioni di
concorrenza sleale, che danneggiano la concorrenza delle piccole
aziende nei confronti di questi due grandi strutture.
Secondo me, è proprio in questo senso che non si qualifica la
politica della Giunta, che va a favorire il grande capitale e non
lo sforzo del piccolo capitale, che invece è posto maggiormente a
rischio, e non si dà una risposta qualitativa alla questione del
soggiorno e della promozione turistica in generale, perché tutti
noi sappiamo molto bene che i "pacchetti-vacanze" venduti
quantitativamente nel mercato di massa delle vacanze intermediate
non rispondono alle qualità ed alle specificità del nostro
ambiente.
Per tutte queste ragioni io ritengo che questi interventi non
siano adatti ai due ambiti localizzativi di Ayas e di Gressoney. La
stessa proposta della Giunta è stata duramente cassata, in sede di
Commissione, dall'Associazione degli albergatori, che ha espresso
un parere negativo su questi due interventi.
Ribadisco, quindi, che questi due interventi creano disparità e
squilibri, che non sono stati giustificati dall'Assessore e sono
anche in contraddizione nella stessa relazione presentata dalla
Giunta, laddove si dice:
"Anche in questo caso la località
dispone di una ricezione alberghiera sottodimensionata, sia
quantitativamente che qualitativamente, a causa dell'avvenuto
superamento delle strutture alberghiere di prima generazione e
della pressoché totale assenza di nuove iniziative nel settore
nell'ultimo ventennio"
, per cui i due interventi vanno a
sovrapporsi ad una situazione di crisi, qualificandosi in pratica
come forma di intervento pubblico mal localizzato, che non
favorisce l'imprenditoria alberghiera di quel settore.
Per questo motivo ritengo di dover votare contro la legge.
Presidente
Ha chiesto la parola il Consigliere
Faval; ne ha facoltà.
Faval (UV)
Merci. L'illustration faite par
l'Assesseur est partagée par notre Groupe, tout au moins dans la
partie générale, c'est-à-dire où l'Assesseur nous dit que le
domaine de l'hôtellerie en Vallée d'Aoste est le point faible de
notre économie touristique et donc il s'avère indispensable une
intervention de la part du Conseil régional pour rationaliser ce
secteur.
Nous ne pouvons pas, tout de même, partager et approuver la
proposition de solution à ce problème, parce que, à notre avis,
cette proposition n'a aucunement le sens de rationaliser le secteur
et ce pour des raisons assez simples.
La première. Ce n'est pas le Conseil régional qui présente un
projet et qui va donner des indications précises et sérieuses dans
le secteur. Bien au contraire, il s'agit là de suivre ce qui a déjà
été fait parce que les deux hôtels dont on parle, c'est-à-dire
celui de Gressoney et celui de Champoluc, sont encore en
cons-truction, un sera terminé d'ici peu. On ne peut pas faire
passer cette intervention comme une intervention de
rationalisation, face à un problème énorme, très important, pour
les raisons que je viens de dire et puis pour la raison suivante.
Il s'agit ici d'une intervention extraordinaire face à une
situation qui s'est créée quelque part, donc Champoluc et Gressoney
d'un côté, et puis à un niveau différent nous avons la requête de
l'hôtel d'Aoste. Ce sont deux niveaux différents, monsieur
l'Assesseur, et vous l'avez souligné vous-même. Nous voulons que ce
soit clair. Les deux hôtels de Gressoney et de Champoluc se placent
à un niveau très élevé comme nombre de lits disponibles, entre 300
et 320, avec un
standing
assez convenable, je crois au
niveau de quatre étoiles. Celui d'Aoste se place à un niveau bien
plus bas en ce qui concerne le nombre de lits disponibles - je
crois qu'on parle là de 125 - mais avec, par contre, un
standing
de qualité très élevé par rapport à ce que nous
avons en ville.
Il s'agit d'interventions assez différentes l'une de l'autre;
d'un côté il y a deux niveaux différents, de l'autre on va suivre
des initiatives qui sont déjà en place. Je ne veux absolument pas
affirmer qu'il ne faut pas suivre les initiatives qui viennent des
particuliers. Le sens de mon intervention est de dénoncer la
nécessité que le Conseil régional prenne la responsabilité
d'orienter de façon générale ce secteur et non pas par tranches ou
par rapport à des initiatives privées qui viennent solliciter
l'intervention de l'Administration régionale.
Enfin, je crois que nous ne pouvons pas procéder dans le secteur
sans avoir un contact préférentiel et préalable avec l'association
des hôteliers. L'association doit être interpellée et il faut
provoquer et faciliter les confrontations avec l'association
pendant l'étude même du projet de loi et non pas après, à choses
faites, quand l'association ne peut que prendre acte de la
décision. C'est ce qui nous a appris l'association des
hôteliers.
Cela dit, j'annonce le vote d'abstention de la part de l'Union
Valdôtaine, pour les raisons que je viens d'illustrer. Pour donner
une contribution à ce que l'on arrive le plus tôt possible à une
intervention plus pragmatique et plus substantielle dans le
domaine, j'annonce, dès maintenant, que le Groupe de l'Union
Valdôtaine présentera un projet de loi concernant le secteur de
l'hôtellerie en Vallée d'Aoste.
Presidente
Ha chiesto la parola il Consigliere
Milanesio; ne ha facoltà.
Milanesio (PSI)
Credo che l'argomento in oggetto
sia abbastanza importante e che le considerazioni fatte dal
Consigliere relatore prima, dall'Assessore Pascale poi e quindi dai
vari Consiglieri intervenuti nel dibattito coincidano in gran parte
e certamente vi è in esse una sottolineatura generale
dell'insufficienza delle strutture alberghiere e più in generale
dell'offerta turistica alberghiera della nostra Regione.
A mio avviso, questa circostanza è talmente grave da meritare di
essere risolta con estrema urgenza, perché essa si riverbera
negativamente, per esempio, sugli impianti a fune. La carenza di
una adeguata ricettività alberghiera fa sì che le nostre principali
stazioni sciistiche, ma soprattutto quelle secondarie e meno
importanti, siano utilizzate con un andamento altalenante, legato
esclusivamente a delle punte che in genere coincidono con i fine
settimana e con le feste comandate. Da qui discendono costi di
gestione elevati, bilanci sovente deficitari, qualche volta anche
poca sicurezza per l'utenza e comunque uno squilibrio complessivo
per la stazione turistica e per la nostra Regione.
Qui si sta disertando se sia opportuno o meno accedere ad
iniziative medio-grandi, perché non sono affatto gigantesche, ma io
vorrei che il Consiglio riflettesse su che cosa ne sarebbe oggi di
La Thuile se non ci fosse il Planibel, cioè quel grosso complesso
alberghiero-residenziale, che le ha consentito di avere un'economia
turistica. Se quella località, dopo aver perso l'economia
estrattiva, non avesse avuto il Planibel, oggi sarebbe un paese
morto.
Con questo non si vuol certamente dire che la sola opzione che
ci troviamo di fronte e che dobbiamo in qualche modo incoraggiare
od incentivare sia necessariamente quella delle grandi o delle
medio-grandi iniziative, ed io riconosco che una struttura da 300
letti rientra già in una dimensione abbastanza grande.
Dobbiamo però fare attenzione, perché qualcuno ci ha ricordato
che oggi si ha a che fare con i
tour operator,
che inducono
il moderno turismo, che - è inutile nasconderselo - è appunto
promosso da questi operatori del settore, nel senso che non si può
più stare lì ad aspettare che venga il villeggiante, il turista o
il visitatore, ma occorre sollecitare e guidare questo flusso, che
viene indotto evidentemente su dimensioni di una certa entità.
Questo non significa che in una località in cui vi sono alberghi
grandi non lavorino anche quelli più piccoli, anzi è esattamente il
contrario. Prima si è fatto riferimento a delle località dell'Alto
Adige, dell'Austria e della Svizzera, ma io voglio ricordare che
nei posti più importanti di quelle stesse zone vi sono alberghi di
grandi e grandissime dimensioni, con una lunghissima tradizione
turistica, accanto ai quali c'è tutto un tessuto di piccoli
alberghi e di forme molto estese di ricettività minore, anche di
carattere familiare. Quel turismo, però, si è sviluppato molto
tempo fa, anche grazie ai grandi insediamenti che hanno esercitato
una funzione attrattiva per tutte le forme o le iniziative
turistiche minori.
Oggi, quindi, noi ci accingiamo a votare un provvedimento che
non mira a stravolgere l'urbanistica né il paesaggio, perché i
tecnici e la Sovrintendenza ci hanno detto che le iniziative in
oggetto non hanno alcun grave impatto ambientale. Non si può
neppure dire che noi creiamo delle "cattedrali nel deserto", poco
gradite alle comunità locali, perché mi risulta che tutte queste
iniziative sono gradite, anzi sono in qualche modo sollecitate,
proprio per quella forma di sostegno che possono esercitare verso
l'economia della zona.
Ritengo, quindi, che questo provvedimento, di cui tra l'altro si
parlava già da parecchio tempo, perché era in gestazione da molto
tempo, tenda a dotare la nostra regione di un maggior numero di
posti letto - io credo che 800 posti letto in un colpo solo siano
una cosa importantissima, ancorché distribuiti nel territorio (320
a Gressoney ed altrettanti a Champoluc, un po' meno ad Aosta) - ed
a recuperare quel fortissimo "gap", tuttora esistente, tra posti
letto alberghieri e posti letto condominiali. A mio avviso, quindi,
tutto ciò che va in questa direzione è utile e va sostenuto ed
incoraggiato.
Non si tratta neppure di far sorgere degli alberghi dove non c'è
niente, ma di inserirli in realtà che stanno vedendo decrescere la
presenza dei posti letto alberghieri, forse a causa di una
insuffi-ciente spinta imprenditoriale probabilmente determinata dal
fatto che gli investimenti alberghieri sono cari e forse anche dal
fatto che la misura dell'intervento regionale non è ancora
sufficiente ad incentivare investimenti più diffusi rispetto al
passato.
Problemi certamente ne esistono, ma io credo che questa
iniziativa vada nel senso giusto e pertanto, per quello che mi
riguarda, ritengo che il voto favorevole non sia solo utile ma
necessario.
Presidente
Ha chiesto la parola il Consigliere
Maquignaz; ne ha facoltà.
Maquignaz (AI)
L'Assessore Pascale non ha condiviso
la mia affermazione, secondo cui le scelte nel settore turistico
dell'arco alpino che hanno ottenuto risultati di grande prestigio
sono state quelle che hanno privilegiato la costruzione di alberghi
altamente qualificati di piccole e medie dimensioni ed a gestione
familiare. Vorrei precisare all'Assessore che con la dizione
"gestione familiare", riferita agli alberghi di piccola e media
dimensione, non si vuole intendere che il padre fa il cuoco, la
madre serve in sala ed i figli portano le valigie, ma si vuole dire
che di solito in questi casi gli imprenditori sono anche
proprietari.
Detto questo, intendo ancora una volta ribadire che la tendenza
consolidata in tutto l'arco alpino (Alto Adige, Svizzera, Austria
ed in parte anche in Francia) è proprio quella di valorizzare e di
incentivare la costruzione di piccoli e medi alberghi gestiti in
questo modo.
Certamente nelle grandi stazioni turistiche, come Sant Anton,
Kitzbuhel e Cortina, sono stati costruiti dei grandi alberghi, ma
non certo in piccole località come Gressoney e Champoluc.
L'Assessore mi deve citare un solo esempio di località
alto-atesina, svizzera o austriaca, in cui sono stati costruiti
alberghi come quelli di Champoluc o Gressoney.
Gli alberghi di grandi dimensioni sono stati costruiti, invece,
nelle grandi stazioni turistiche. Il professor De Rita, nella sua
relazione che io ho letto, dice giustamente che bisogna puntare su
una politica alberghiera nel senso indicato dall'Assessore Pascale,
ma egli si riferiva alle grandi città, come Torino, Milano, Las
Vegas..., non certamente alle piccole località delle nostre
vallate, come Gressoney o Champoluc.
Detto questo, credo che sul piano politico questa scelta sia un
grave errore e, specie quelli di Gressoney e Champoluc, siano due
gravissimi ed imperdonabili precedenti di errato inserimento di
grandi strutture alberghiere in due piccole e bellissime vallate
della nostra regione.
Torno a ripetere quanto ho già detto nella mia relazione:
secondo me, si poteva benissimo parlare con gli imprenditori, senza
alcun problema, per convincerli a costruire alberghi diversi ed a
trovare eventualmente delle convenzioni anche con la gente del
posto per aumentare i posti letto in queste vallate che, come è
stato giustamente rilevato da tutti, hanno bisogno di incrementare
i posti letto alberghieri. Insomma, si potevano benissimo costruire
delle strutture adeguate all'ambiente locale ed al paesaggio e non
in contrasto con la cultura della comunità locale.
A mio parere, rischiamo di trovarci di fronte a delle
"cattedrali nel deserto" o a delle colonie di lusso, destinate a
produrre passività ed a creare, con l'inserimento improvviso nel
mercato di 800 posti letto, una situazione di instabilità, di
disagio e di perplessità in queste due vallate.
Non voterò contro il provvedimento, perché so che i lavori sono
già iniziati e quindi sorgerebbero dei problemi, e poi perché, in
una situazione di difficoltà, questo provvedimento di legge
potrebbe rappresentare, tutto sommato, il male minore; pertanto mi
asterrò.
Presidente
Ha chiesto la parola il Consigliere
Rollandin; ne ha facoltà.
Rollandin (UV)
Les observations faites par les
collègues, à propos de ce projet de loi, ont déjà mis en évidence
que la discussion sur les interventions qui visent une plus grande
qualification de notre région, est un point important du débat
politique. Je voudrais tout de même souligner deux aspects.
Premièrement: j'estime que l'une des préoccupations principales
des Conseillers est la concurrence possible entre les hôtels qui
vont être construits et l'hôtellerie mineure. Si on me permet une
analogie, c'est un peu le problème qui se vérifie au niveau
industriel. Où il y a la possibilité d'avoir une moyenne industrie
qui marche, il y a un
"indotto"
qui permet une économie plus
petite mais plus importante, qui qualifie dans son ensemble les
communes avoisinantes.
Je voudrais rappeler que l'échec que nous avons eu au moment où
l'Ilssa-Viola a arrêté ses travaux n'a pas seulement concerné
Pont-Saint-Martin ou les communes avoisinantes à cause des
travailleurs qui n'étaient plus embauchés à l'Ilssa, mais il y
avait eu toute une série de petites entreprises qui ont dû arrêter
leurs travaux en quelques jours. Je crois que ceci est important et
j'ai apprécié les affirmations faites par le conseiller Maquignaz à
propos de certaines perplexités.
Deuxième point. Nous avons déployé, pendant des années, des
milliards, non seulement dans le but d'avoir des Japonais en Vallée
d'Aoste - on a engagé pas mal de temps et d'argent pour avoir
certaines présences - mais on a aussi présenté la Vallée d'Aoste un
peu partout et on avait très souvent une réponse négative à une
présence qualifiée en Vallée d'Aoste, à cause du manque de
lits.
La possibilité de s'insérer dans des circuits au niveau
international nous permettra de faire connaître de plus en plus la
Vallée d'Aoste et d'augmenter les présences touristiques. J'estime
qu'il est important d'augmenter l'afflux des touristes dans des
périodes normalement peu fréquentées, mai-juin et
septembre-octobre, afin de prolonger les saisons utiles. Si on
augmente la capacité de réception, cette opération devient plus
simple.
Dernière remarque. Les interventions envisagées concernent une
zone, Ayas-Champoluc et Gressoney, qui devrait être reliée. Tout le
monde souhaite, et les conseillers Maquignaz et Bich l'ont déjà
rappelé, qu'il y ait un accord pour avoir un grand domaine skiable,
afin de mieux exploiter ce réseau.
A ce sujet, quelqu'un a rappelé le problème de l'environnement,
mais ici le problème ne se pose pas, car les décisions sont déjà
prises et les hôtels seront construits, avec des difficultés
supplé-mentaires si la Région ne les aide pas. Je veux porter un
exemple à propos de Champoluc. Cet hôtel est là depuis des années,
inutilisé, simplement parce qu'on n'avait pas la possibilité de le
réaménager afin qu'il fût à même d'accueillir des manifestations
organisées dans la vallée. C'était impossible. Il fallait renoncer
à toute une série de compétitions parce qu'on n'avait pas la
possibilité d'héberger toutes les personnes qui devaient participer
à ces manifestations. Il fallait aller toujours à
Saint-Vincent.
Ce sont des petites remarques, de simples raisons, celles que
j'ai voulu apporter au débat que nous sommes en train de faire.
A propos des trois interventions, j'estime que celle qui
concerne Aoste représente un choix important qui va qualifier la
ville et qui est nécessaire pour une capitale; pour les vallées
latérales il s'agit simplement de terminer un travail qui avait
déjà été entamé précédemment. Cette intervention ne constitue pas
une concurrence à l'hôtellerie normale, mais au contraire j'espère
qu'elle stimulera les présences et qu'on pourra retrouver l'envie
de reprendre l'hôtellerie "normale".
Je voudrais rappeler que dans la vallée du Lys et dans celle de
l'Evançon il y a de plus en plus d'hôtels qui arrêtent leur
activité. Dans toute la Vallée il y a des cas pareils. Par
conséquent, ou bien on a la possibilité de redémarrer d'une façon
différente et à un niveau engageant, autrement on risque de ne plus
avoir la possibilité de faire un travail important au point de vue
touristique.
Presidente Ha chiesto la parola il Vicepresidente Stévenin; ne
ha facoltà.
Stévenin (UV)
Colgo l'occasione della discussione
della presente legge per ricordare un problema cui ha già fatto
cenno il Consigliere Rollandin e che anch'io ho più volte posto
all'attenzione del Consiglio.
Come è già stato detto in altre occasioni, il punto debole
dell'economia regionale è rappresentato dalla media montagna, dove
non ci sono aziende industriali e dove, non essendoci impianti di
risalita, non è neppure possibile avere quelle presenze turistiche
che potrebbero essere le premesse di uno sviluppo più
interessante.
La media montagna, oltre alla presenza dell'attività agricola,
conosce anche una presenza turistica (anziani, giovani e bambini)
particolarmente indicata per le zone di media montagna, che
normalmente vanno dai 700 ai 1200 metri.
Negli anni passati abbiamo assistito alla chiusura di tutta una
serie di alberghi, che in qualche modo erano un po' il cuore delle
zone di media montagna. La verità è che altri proprietari di
alberghi hanno già chiesto, direttamente alla Regione o
indirettamente attraverso i comuni, di poter trasformare gli
alberghi o di venderli all'Amministrazione regionale, come è già
avvenuto in alcuni casi recenti - ricordo l'albergo di Valpelline
acquisito dal Comune attraverso la Regione - ma il problema si era
già posto alcuni anni or sono a Gaby e si pone tutt'oggi a
Challand, ancora a Gaby, Issime, Etroubles ed in altre località,
interessando quasi tutte le zone di media montagna che, come
dicevo, sono il punto debole dell'economia della nostra
regione.
Rivolgendomi all'Assessore Pascale, ricordo che in passato,
durante la discussione del bilancio, ma anche in altre occasioni,
avevo già richiamato l'attenzione dell'Assessorato su questi
problemi, ma credo che ora sia il caso di studiare un apposito
intervento che vada incontro alle esigenze particolari di queste
zone e consenta agli alberghi ancora presenti di ristrutturarsi e
di adeguarsi alle nuove esigenze dei turisti, che chiedono come
minimo di poter disporre di una camera dotata di bagno e
servizi.
L'Assessore saprà certamente che, per fare interventi di questo
tipo e per realizzare i progetti che ci sono stati sottoposti nel
corso di un incontro con i responsabili dell'Adava, bisognerebbe
disporre di un capitale di circa un miliardo di lire, che molto
difficilmente può essere reperito da un proprietario privato.
Pertanto, a fronte di una situazione eccezionale, sarebbe bene
prevedere anche un intervento eccezionale, per cui ritengo giusto
che l'Amministrazione regionale dia una risposta a chi da molto
tempo ha evidenziato nelle diverse sedi queste situazioni di
difficoltà, che rischiano di aggravare le condizioni di vita delle
zone di quella media montagna che, come dicevo,
"est le point
faible de l'économie de notre région".
Merci.
Presidente
Ha chiesto la parola il Consigliere
Riccarand; ne ha facoltà.
Riccarand (VA)
Certamente in Valle d'Aosta è
necessario riequilibrare la ricettività turistica. Sappiamo tutti
che uno dei problemi più importanti è la drammatica disparità fra i
posti letto negli alberghi e quelli nelle seconde case. E' stato un
grave errore permettere in passato - ed in parte sta ancora
avvenendo - una grossa espansione della ricettività turistica
legata alle seconde case, senza preoccuparsi della ricettività
alberghiera e delle altre forme di ricettività meno costose
dell'albergo, tutti settori in cui siamo fortemente carenti.
Certamente, quindi, tutto quello che va nel senso di riequilibrare
questo rapporto ha un significato positivo.
Allo stesso modo è sicuramente importante puntare ad un
miglioramento qualitativo e quantitativo della nostra ricettività
alberghiera. Non si tratta però solo di un problema di posti letto,
ma anche di professionalità e di capacità di gestione di queste
strutture.
Tuttavia, noi non crediamo che con la politica dei "superhôtels"
noi riusciamo a dare una risposta ai problemi esistenti ed a far
compiere un significativo passo avanti alla nostra ricettività
turistica.
Mi sembra che lo spirito di fondo sia ancora legato ad una
politica turistica finalizzata essenzialmente ai grandi numeri ed
alla ricerca di grandi afflussi di persone anche abbastanza
anonime, perché quelle fatte affluire dai grandi circuiti
internazionali sono poco interessate al territorio e potrei dire
che si tratti di una clientela scarsamente affezionata e legata al
posto, ma più interessata a manifestazioni poco legate al
territorio.
Questo grande afflusso richiede la presenza di grandi strutture,
di impianti di risalita sempre più grandi e più estesi, in grado di
smaltire contemporaneamente un afflusso sempre più ingente di
sciatori, specie nei periodi di punta. A tutto ciò si aggiungono
quindi anche i grandi alberghi per far fronte alle improvvise
richieste ed alle gigantesche dimensioni dei grandi numeri di certi
afflussi turistici.
A corollario poi di tutte queste iniziative si pongono le grandi
manifestazioni sportive. Non è per caso infatti che c'è in ballo la
candidatura per le olimpiadi invernali, ma per andare a riempire i
"contenitori" (grandi alberghi) e per far funzionare i grandi
impianti.
Si tratta di un modello che è stato applicato nella vicina
Savoia, tant'è che si è arrivati a candidare Albertville per
l'organizzazione dei giochi olimpici invernali al fine di sostenere
un contenitore turistico sovradimensionato che stava perdendo colpi
e che, nonostante la candidatura olimpica, continua a perderne
ancora. Basta leggere le riviste francesi di queste settimane per
rendersi conto della grave situazione in cui versano le stazioni
turistiche della Savoia e della difficoltà di riuscire a
fronteggiare la crisi, nonostante la candidatura olimpica e la sua
funzione di volano turistico.
Oltre a ciò, questo voler puntare sui grandi numeri esige anche
grandi infrastrutture per trasportare le masse di persone sempre
più velocemente sul posto del soggiorno turistico, per cui:
aeroporti sempre più grandi, strade sempre più larghe,
autostrade...
Noi crediamo invece che una politica turistica di questo genere
non sia adatta alla nostra regione e che anzi colpisca le sue
caratteristiche più peculiari, quelle dei nostri comuni e della
realtà delle nostre vallate alpine che hanno la necessità di non
essere sommerse dai grandi numeri, dalle grandi cifre e dai grandi
impianti, perché hanno la possibilità di offrire condizioni di vita
e di soggiorno turistico qualitativamente diverse, senza che nelle
nostre montagne si debbano riprodurre quelle condizioni di vita che
sono sostanzialmente di tipo urbano.
Ci sembra purtroppo che il modello dei "superhôtels" - qualcuno,
per semplificare, l'ha definito "modello Las Vegas" - non vada
nella direzione di una corretta politica turistica.
Nel corso dell'audizione, da parte della Commissione, dei
rappresentanti dell'Adava, e quindi di operatori che lavorano
proprio su questo terreno, si sono sentite osservazioni molto
giuste e puntuali verso le caratteristiche della politica turistica
in Valle d'Aosta e le dimensioni che devono avere le nostre
strutture ricettive, ma si è levata anche una critica molto netta e
precisa verso queste strutture di grandi dimensioni ed in specie
verso i due interventi di Gressoney e di Ayas, che si vogliono
finanziare in modo particolare ed eccezionale.
A nostro avviso, si tende ancora una volta a perseguire un
modello di sviluppo turistico basato essenzialmente sulla quantità,
mentre dovremmo riconvertirci ad un discorso di qualità.
Ormai i più accorti ed attenti studiosi di politica turistica,
per individuare un certo tipo di politica turistica innovativa
usano la dizione "turismo dolce", per indicare quel tipo di turismo
che non ha bisogno di grandi infrastrutture, ma che punta sulle
piccole strutture per offrire condizioni di vita, di soggiorno e di
fruizione turistica diverse rispetto al tipo di vita quotidiana
delle grandi realtà urbane.
Ecco, a me sembra che noi, purtroppo, siamo ancora all'interno
di una logica molto vecchia, che rischia di intaccare proprio alla
radice le nostre autentiche ricchezze e quindi il futuro turistico
della nostra regione, perché così facendo andiamo a distruggere -
in gran parte è già avvenuto - le situazioni di equilibrio, di
naturalità, di radicamento storico e quindi anche le nostre reali
possibilità future.
Secondo noi, questo disegno di legge, con i contributi
eccezionali e straordinari per questi mega-alberghi, si inserisce
in un'ottica che non è né positiva né accettabile, per cui il
nostro voto non può che essere contrario.
Presidente
Ha chiesto la parola il Vicepresidente
Bich; ne ha facoltà.
Bich (Ind)
La ringrazio signor Presidente. Ho
chiesto la parola per questo mio secondo intervento per contestare
quanto è stato detto.
Io sto dalla parte dei piccoli albergatori, anche perché,
provenendo da una famiglia di piccolissimi albergatori, conosco
bene le difficoltà in cui si dibattono e le problematiche che li
attanagliano e quindi oggi sento il dovere di fare questo secondo
intervento, senza voler peraltro tediare i colleghi Consiglieri,
perché sarò brevissimo.
L'effetto di trascinamento delle grandi strutture alberghiere
sul movimento turistico in generale è assai ininfluente e lo si è
visto in certe stazioni turistiche importanti, come ad esempio al
Breuil, dove i grandi alberghi in certi periodi di bassa stagione
sono completamente vuoti e sono come delle strutture fantasma,
prive di qualsiasi attrattiva e non creano certamente un elemento
di attrazione per il turismo.
Non solo, ma l'effetto trascinamento lo si è visto solo tra le
due guerre, allorché il Palace era un po' la struttura alberghiera
più importante, che obbediva appunto a questo tipo di logica, ma
poi gli alberghi tipo il Palace sono stati completamente
smantellati ed oggi si va verso strutture molto più agili, in cui
con le economie di scala e quelle generali di gestione è possibile
riassorbire gli altissimi costi delle strutture alberghiere.
Tra l'altro noi andiamo a danneggiare una categoria che è già
molto in difficoltà nel veder rientrare gli impegni finanziari che,
come è detto anche nella relazione dell'Assessore, non sono stati
ininfluenti in questi ultimi anni, ed andiamo a toccare degli
ambiti turistici in un momento proprio delicato, perché le loro
infrastrutture non sono ancora state completate. Quando parlo di
infrastrutture mi riferisco alla mano pubblica, che crea il palazzo
del ghiaccio e quell'insieme di impianti che completano la
funzionalità delle stazioni turistiche più importanti ed
appetite.
Qui si fa peraltro una confusione enorme tra promozione e
presenza-funzionalità dei grandi alberghi. Perché non si rivolge la
promozione per aumentare il tasso di utilizzo dell'industria
alberghiera o del posto letto durante la bassa stagione? Al Breuil,
ad esempio, che tra l'altro è una delle stazioni più agevolate per
la presenza di due stagioni (invernale ed estiva), abbiamo dei
tassi di occupazione del posto letto che variano dal 15 al 20 per
cento tra gennaio ed i primi giorni di febbraio. Perché non si fa
un'opera di promozione? Mancano forse i posti letto in quel caso?
No, l'offerta del posto letto è molto elevata; manca invece la
promozione.
Perché allora non cominciamo a dare più spazio ad incentivare
l'intermediazione turistica, a dare più spazio ad una qualificata
proposta turistica anche in strutture piccole, dove è possibile
accudire meglio il turista?
E' singolare, tra l'altro, che a difendere la proposta di
strutture mega-galattiche siano gli stessi che nel 1968 sostenevano
le seconde residenze o i condomìni, che sono poi proliferati in
Valle e che avrebbero dovuto avere lo stesso effetto di
trascinamento per il turismo che oggi viene accreditato a queste
grandi strutture alberghiere. Le argomentazioni che venivano
addotte allora erano analoghe a quelle che vengono portate
oggi.
E' ancora più singolare che a fare questa proposta siano
personaggi emergenti di quella "Sinistra possibile" che dovrebbe
maggiormente tutelare la piccola imprenditoria. Mi sembra invece
che qui siamo all'esegesi degli interventi come quello del Planibel
di Ligresti, all'esegesi del grande capitale finanziario che si
inserisce come un volano nella piccola imprenditoria e nel piccolo
tessuto imprenditoriale valdostano.
Io a questo gioco non ci sto o comunque non posso starci, perché
non lo ritengo valido, anzi lo considero penalizzante per la
piccola imprenditoria e quindi voterò contro.
Ribadisco comunque che a sostegno delle tesi addotte dalla
maggioranza non c'è il benché minimo dato di rilevamento sulle
presenze alberghiere. Perché non andate a vedere le presenze
alberghiere in quelle stesse zone nei mesi di gennaio, febbraio e
marzo? Perché non andate a vedere nella media stagione quanto il
tasso di occupazione del posto letto sia ancora basso rispetto ad
altri comprensori molto più qualificati del nostro, dove peraltro i
piccoli impianti di risalita, le piccole strutture alberghiere e le
piccole stazioni turistiche hanno un ruolo molto più qualificato e
pregnante?
Andiamo a vedere quelle realtà e facciamo un confronto tra
alcuni comparti del Trentino e certi nostri settori, dove peraltro
l'intervento pubblico è stato cospicuo, anche in settori correlati
al turismo, come quello degli impianti di risalita. Andiamo a
vedere come risponde meglio una stazione turistica del
Trentino-Alto Adige, dove la frammentazione e la pluralità della
proposta alberghiera è presente ed è molto più qualificata rispetto
alla nostra, in cui in questo momento stiamo inserendo dei corpi
estranei di queste dimensioni.
Con questo provvedimento noi compiamo un atto di netto sfavore
nei confronti della piccola imprenditoria alberghiera.
Presidente Se nessuno chiede la parola, dichiaro chiusa la
discussione generale.
Il Consigliere relatore Maquignaz intende prendere la parola?...
Non intende prendere la parola.
Ha chiesto la parola l'Assessore al Turismo, Urbanistica e Beni
culturali, Pascale; ne ha facoltà.
Pascale (PSI)
Ringrazio tutti coloro che sono
intervenuti nel dibattito. Sarò molto breve, anche perché, tranne
pochissimi interventi, quelli dei due Consiglieri di zona di
Cervinia e del Consigliere Riccarand, che mi sembrano muoversi in
un'ottica un po' conservatrice ed all'interno di quella vecchia
logica cui ha fatto cenno il consigliere Riccarand, ma espressa
all'inverso, che tende forse più a frenare lo sviluppo che non a
potenziarlo e rafforzarlo, mi pare che la stragrande maggioranza
delle forze politiche presenti in Consiglio abbia riconfermato gli
indirizzi sui quali avevamo già discusso in precedenza.
Vorrei ricordare in modo particolare il Consigliere Rollandin,
che ha evidenziato molto bene le necessità del polo Ayas-Gressoney,
che è in forte sviluppo e nel quale abbiamo fatto massicci
investimenti nelle infrastrutture sciistiche e ricreativo-sportive
e nel quale ne faremo ancora altri, perché il collegamento del
Monte Rosa con il Cervino, di cui si comincia a parlare, ha una sua
validità, al di là delle scelte tecniche che si andranno a fare, ma
è un collegamento che a monte ha bisogno di una capacità ricettiva
che attualmente non esiste.
Ecco, io credo che la validità di questi interventi sia fuori
discussione, al di là poi dei vari distinguo, che rientrano nel
gioco delle parti e che oggi impongono ad alcune forze politiche di
votare in modo differenziato; non mi pare, infatti, di aver
riscontrato una sostanziale divergenza di vedute sulla necessità di
intervenire in queste località.
Presidente
Il Vicepresidente Bich ha chiesto la parola
per fatto personale; ne ha facoltà.
Gremmo(...fuori microfono...)
Non è di Cervinia, ma è
di Cavaglià.
Bich (Ind)
Io sarò Consigliere di zona, ma per la sua
risposta l'Assessore può essere definito "Assessore
bonsai".
Presidente
L'Assessore al Turismo, Urbanistica e Beni
culturali, Pascale, ha chiesto la parola per "controfatto"
personale; ne ha facoltà.
Pascale (PSI)
Vorrei solo dire che chi mi ha
conosciuto nella passata legislatura sa che sono una persona molto
sintetica, nel senso che sono abituato a dire in due parole quello
che altri dicono con tantissime parole per parlarsi
addosso.
Presidente
Passiamo ora all'esame
dell'articolato.
Do lettura dell'articolo 1.
Articolo 1 (Finalità)
1. Al fine di favorire il potenziamento e il miglioramento
qualitativo dell'offerta turistica della regione e di contribuire
ad un tempestivo riequilibrio del rapporto tra ricettività
alberghiera e infrastrutture turistiche, la Giunta regionale è
autorizzata a concedere contributi in conto interessi relativi a
mutui a tasso ordinario, da contrarsi con gli istituti di credito
autorizzati, in favore delle società "Valle d'Ayas servizi Spa",
"Sesto Grado srl" e "Alga srl" per la realizzazione di tre
complessi alberghieri che le società stesse intendono costruire
rispettivamente nei comuni di Ayas, di Gressoney-Saint-Jean e di
Aosta.
Presidente
Se nessuno chiede la parola, pongo in
votazione l'articolo 1 testé letto.
Esito della votazione:
Presenti: 34
Votanti: 21
Favorevoli: 20
Contrari: 1
Astenuti: 13 (Agnesod, Andrione, Bich, Faval, Louvin, Maquignaz,
Marcoz, Mostacchi, Perrin, Stévenin, Vallet, Voyat e Viérin)
Il Consiglio approva
Presidente
Do lettura dell'articolo 2.
Articolo 2 (Modalità di intervento)
1. La misura del contributo regionale in conto interessi è pari
alla differenza tra il tasso agevolato applicato ai mutui regionali
concessi per analoghe iniziative ai sensi dell'art. 7 della legge
regionale 8 ottobre 1973, n. 33, e successive modificazioni,
concernente "Costituzione di fondi di rotazione regionali per la
promozione di iniziative economiche nel territorio della Valle
d'Aosta", e quello ordinario praticato dagli istituti di
credito.
2. Il contributo di cui al comma uno viene accordato per mutui
ordinari concessi nella misura massima del 70% della spesa ammessa
e aventi una durata non superiore ad anni diciotto più due di
preammortamento.
3. Concorrono a formare la spesa ammissibile di cui al comma due
le spese relative alla costruzione del complesso, alla fornitura
degli arredi e delle attrezzature, nonché le spese di progetto,
direzione e collaudo lavori, fino ad un massimo del 6%
dell'ammontare di spesa relativa alla costruzione, con esclusione
delle spese afferenti l'acquisto del terreno e gli oneri di
urbanizzazione.
Presidente
Se nessuno chiede la parola, pongo in
votazione l'articolo 2 testé letto.
Esito della votazione:
Presenti: 34
Votanti: 21
Favorevoli: 20
Contrari: 1
Astenuti: 13 (Agnesod, Andrione, Bich, Faval, Louvin, Maquignaz,
Marcoz, Mostacchi, Perrin, Stévenin, Vallet, Voyat e Viérin)
Il Consiglio approva
Presidente
Do lettura dell'articolo 3.
Articolo 3 (Stipula di convenzione)
1. La Giunta regionale è autorizzata a stipulare con gli
istituti di credito autorizzati apposite convenzioni per la
concessione, su proposta della Regione, per gli scopi di cui alla
presente legge, di mutui assistiti da contributo in conto
interessi, della durata prevista dal comma due dell'art. 2, alle
condizioni in uso presso gli Istituti medesimi.
Presidente
Se nessuno chiede la parola, pongo in
votazione l'articolo 3 testé letto.
Esito della votazione:
Presenti: 34
Votanti: 21
Favorevoli: 20
Contrari: 1
Astenuti: 13 (Agnesod, Andrione, Bich, Faval, Louvin, Maquignaz,
Marcoz, Mostacchi, Perrin, Stévenin, Vallet, Voyat e Viérin)
Il Consiglio approva
Presidente
Do lettura dell'articolo 4.
Articolo 4 (Domanda di finanziamento)
1. Per l'ottenimento dei finanziamenti di cui all'articolo 2 le
società interessate devono presentare all'Assessorato regionale del
turismo, urbanistica e beni culturali domanda in carta legale
corredata dalla seguente documentazione:
a) progetto delle opere e relativa concessione edilizia;
b) relazione tecnico-illustrativa;
c) computo metrico estimativo;
d) piano economico-finanziario.
2. Dopo l'istruttoria compiuta dall'Assessorato regionale del
turismo, urbanistica e beni culturali, la domanda è sottoposta
all'esame della commissione di cui all'articolo 18 della legge
regionale 8 ottobre 1973, n. 33, e successive modificazioni, per un
parere tecnico-consultivo.
3. Ad avvenuta approvazione da parte della Giunta regionale le
domande vengono trasmesse agli istituti di credito convenzionati,
prescelti dai mutuatari, per gli ulteriori adempimenti necessari ai
fini dell'erogazione del mutuo.
Presidente
Se nessuno chiede la parola, pongo in
votazione l'articolo 4 testé letto.
Esito della votazione:
Presenti: 34
Votanti: 21
Favorevoli: 20
Contrari: 1
Astenuti: 13 (Agnesod, Andrione, Bich, Faval, Louvin, Maquignaz,
Marcoz, Mostacchi, Perrin, Stévenin, Vallet, Voyat e Viérin)
Il Consiglio approva
Presidente
Do lettura dell'articolo 5.
Articolo 5 (Non cumulabilità dei benefici)
1. I contributi previsti dall'articolo 2 non sono in alcun caso,
per le medesime iniziative, cumulabili con altri contributi o
provvidenze regionali, mentre sono cumulabili con analoghe
provvidenze concesse dallo Stato o da altri enti pubblici per le
medesime iniziative entro il limite massimo della spesa
riconosciuta ammissibile ai sensi della presente legge.
Presidente
Se nessuno chiede la parola, pongo in
votazione l'articolo 5 testé letto.
Esito della votazione:
Presenti: 34
Votanti: 21
Favorevoli: 20
Contrari: 1
Astenuti: 13 (Agnesod, Andrione, Bich, Faval, Louvin, Maquignaz,
Marcoz, Mostacchi, Perrin, Stévenin, Vallet, Voyat e Viérin)
Il Consiglio approva
Presidente
Do lettura dell'articolo 6.
Articolo 6 (Controlli)
1. L'Assessorato regionale delle Finanze, in collaborazione con
gli istituti di credito convenzionati, provvede al controllo
amministrativo e contabile sull'impiego dei contributi concessi ai
sensi della presente legge.
2. L'Assessorato regionale del turismo, urbanistica e beni
culturali provvede al controllo tecnico delle opere nonché alla
loro conformità al progetto di cui alla lettera a) del comma uno
dell'art. 4; a tale scopo i mutuatari devono consentire ogni tipo
di controllo richiesto dall'Amministrazione regionale.
Presidente
Se nessuno chiede la parola, pongo in
votazione l'articolo 6 testé letto.
Esito della votazione:
Presenti: 34
Votanti: 21
Favorevoli: 20
Contrari: 1
Astenuti: 13 (Agnesod, Andrione, Bich, Faval, Louvin, Maquignaz,
Marcoz, Mostacchi, Perrin, Stévenin, Vallet, Voyat e Viérin)
Il Consiglio approva
Presidente
Do lettura dell'articolo 7.
Articolo 7 (Vincolo di destinazione)
1. Gli immobili e le opere che hanno beneficiato dei contributi
previsti dall'articolo 2 non possono mutuare la destinazione per la
quale venne concesso il contributo per il periodo corrispondente
alla durata originaria del mutuo, a decorrere dalla data di
stipulazione del contratto definitivo di mutuo.
Presidente
Se nessuno chiede la parola, pongo in
votazione l'articolo 7 testé letto.
Esito della votazione:
Presenti: 34
Votanti: 21
Favorevoli: 20
Contrari: 1
Astenuti: 13 (Agnesod, Andrione, Bich, Faval, Louvin, Maquignaz,
Marcoz, Mostacchi, Perrin, Stévenin, Vallet, Voyat e Viérin)
Il Consiglio approva
Presidente
Do lettura dell'articolo 8.
Articolo 8 (Finanziamento)
1. Per l'effettuazione degli interventi previsti dalla presente
legge è autorizzato un limite di impegno di £. 1.000.000.000, per
la durata di anni 20, per contribuzioni in conto interessi su mutui
a tasso ordinario da contrarsi con gli istituti di credito
autorizzati.
Presidente
Se nessuno chiede la parola, pongo in
votazione l'articolo 8 testé letto.
Esito della votazione:
Presenti: 34
Votanti: 21
Favorevoli: 20
Contrari: 1
Astenuti: 13 (Agnesod, Andrione, Bich, Faval, Louvin, Maquignaz,
Marcoz, Mostacchi, Perrin, Stévenin, Vallet, Voyat e Viérin)
Il Consiglio approva
Presidente
Do lettura dell'articolo 9.
Articolo 9 (Norma finanziaria)
1. L'onere derivante dall'applicazione della presente legge,
ammontante ad annue lire 1.000.000.000 a decorrere dall'anno 1991
per l'intera durata dei piani di ammortamento, graverà sul capitolo
n. 65225 che viene all'uopo istituito per l'anno finanziario 1991 e
sui corrispondenti capitoli dei futuri bilanci.
2. Alla copertura dell'onere di cui al comma uno si provvede,
per gli anni 1991/93, mediante riduzione di lire 1.000.000.000 per
ciascun anno dallo stanziamento iscritto al capitolo 67030 "Fondo
globale per il finanziamento di spese di investimento" del bilancio
annuale 1991 e pluriennale 1991/1993.
3. Ad una eventuale rimodulazione del limite di impegno si
provvederà ai sensi dell'art. 19 della legge regionale 27 dicembre
1989, n. 90, concernente "Norme in materia di bilancio e di
contabilità generale della Regione autonoma Valle d'Aosta".
Presidente
Se nessuno chiede la parola, pongo in
votazione l'articolo 9 testé letto.
Esito della votazione:
Presenti: 34
Votanti: 21
Favorevoli: 20
Contrari: 1
Astenuti: 13 (Agnesod, Andrione, Bich, Faval, Louvin, Maquignaz,
Marcoz, Mostacchi, Perrin, Stévenin, Vallet, Voyat e Viérin)
Il Consiglio approva
Presidente
Do lettura dell'articolo 10.
Articolo 10 (Variazioni di bilancio)
1. Alla parte spesa del bilancio di previsione della Regione per
l'anno finanziario 1991 sono apportate le seguenti variazioni in
termini di competenza e di cassa:
in diminuzione
Cap. 67030 "Fondo globale per il finanziamento di spese di
investimento"
competenze lire 1.000.000.000
cassa lire 500.000.000
in aumento
Cap. 65225 (di nuova istituzione)
codificazione 2.1.2.4.03.03.10.24.09 "Contributi per il concorso
nel pagamento di interessi su mutui concessi per il potenziamento e
la qualificazione dell'attività alberghiera".
Limite di impegno per l'anno 1991:
competenza lire 1.000.000.000
cassa lire 500.000.000
Presidente
Se nessuno chiede la parola, pongo in
votazione l'articolo 10 testé letto.
Esito della votazione:
Presenti: 34
Votanti: 21
Favorevoli: 20
Contrari: 1
Astenuti: 13 (Agnesod, Andrione, Bich, Faval, Louvin, Maquignaz,
Marcoz, Mostacchi, Perrin, Stévenin, Vallet, Voyat e Viérin)
Il Consiglio approva
Presidente
Do lettura dell'articolo 11.
Articolo 11 (Dichiarazione di urgenza)
1. La presente legge è dichiarata urgente ai sensi del comma tre
dell'art. 31 dello Statuto speciale ed entrerà in vigore il giorno
successivo a quello della sua pubblicazione nel Bollettino
ufficiale della Regione.
Presidente
Se nessuno chiede la parola, pongo in
votazione l'articolo 11 testé letto.
Esito della votazione:
Presenti: 34
Votanti: 21
Favorevoli: 20
Contrari: 1
Astenuti: 13 (Agnesod, Andrione, Bich, Faval, Louvin, Maquignaz,
Marcoz, Mostacchi, Perrin, Stévenin, Vallet, Voyat e Viérin)
Il Consiglio approva
Presidente
Il Consiglio è chiamato ora a
pronunciarsi sul complesso della legge.
Esito della votazione:
Presenti: 34
Votanti: 21
Favorevoli: 19
Contrari: 2
Astenuti: 13 (Agnesod, Andrione, Faval, Louvin, Maquignaz,
Marcoz, Mostacchi, Perrin, Rollandin, Stévenin, Vallet, Voyat e
Viérin)
Il Consiglio approva
Presidente
Colleghi Consiglieri, prima di passare
ad una proposta che mi è stata prospettata, vi ricordo che ieri è
stata iscritta in via d'urgenza una risoluzione concernente la
campagna per il referendum, sottoscritta da un notevole numero di
Consiglieri di tutti i Gruppi.
Poiché il documento, che vi è stato distribuito ieri, è stato
iscritto d'urgenza, dovrebbe essere votato prima che si facciano
proposte per sospendere il dibattito consiliare o per variare il
calendario dell'attività.
Pertanto, se non ci sono obiezioni, proporrei di passare
all'esame della risoluzione iscritta ieri in via d'urgenza.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK