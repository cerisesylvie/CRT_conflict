Consiglio Regionale della Valle d'Aosta - Oggetto del Consiglio n. 2198 del 23 ottobre 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
NOMINE E INCARICHI DI CONSULENZA E SPECIALI
Nomine
Precedente
Successivo
Resoconto integrale del dibattito dell'aula
Oggetto del Consiglio n. 2198 del 23 ottobre 1996 - Resoconto
SEDUTA ANTIMERIDIANA DEL 24 OTTOBRE 1996
OGGETTO N. 2198/X Rinnovo del Consiglio scolastico regionale
della Valle d'Aosta. Designazione di un rappresentante del
Consiglio regionale, appartenente alla minoranza.
Presidente Ha chiesto la parola il Consigliere Collé.
Collé (PpVA) Proponiamo il Consigliere Linty.
Presidente Si procede alla distribuzione delle schede. Poiché
deve avere la metà più uno dei presenti...
(...Interruzione del Consigliere Marguerettaz, fuori
microfono...)
Ha chiesto la parola il Consigliere Collé.
Collé (PpVA) Chiediamo scusa al Consiglio, ma c'è stato un
piccolo disguido, è mancato anche un confronto, pertanto la
minoranza propone il Consigliere Chiarello.
Presidente Adesso dobbiamo rifare le votazioni perché abbiamo
tutti scritto Linty. Chiarello, per favore...
Si passa alla votazione:
- Consiglieri presenti e votanti: 28
- Schede valide: 28
- Schede bianche: 2
Hanno riportato voti:
- Chiarello Vittorino: 26
Presidente In base all'esito della votazione risulta nominato
quale rappresentante del Consiglio regionale appartenente alla
minoranza, in seno al Consiglio scolastico regionale il Consigliere
Vittorino Chiarello.
Deliberazione Il Consiglio
Premesso che:
- l'articolo 1, secondo comma, lettera b), della legge regionale
8 agosto 1977, n. 55, prevede che il Consiglio scolastico regionale
sia composto anche da un rappresentante del Consiglio regionale,
appartenente alla minoranza;
- il Consiglio regionale, con provvedimento n. 64/X in data 26
luglio 1993, aveva designato quale proprio rappresentante,
appartenente alla minoranza, in seno al Consiglio scolastico
regionale il Consigliere Marguerettaz Rudi;
Considerato che l'Assessore alla Pubblica Istruzione, con
lettera prot. n. 23012 in data 27 settembre 1996, ha richiesto, in
relazione all'imminente rinnovo del Consiglio scolastico regionale,
di provvedere alla designazione di un rappresentante del Consiglio
regionale, appartenente alla minoranza;
Visto il parere favorevole di legittimità rilasciato dal
Dirigente del Servizio Affari Generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamata la legge regionale 8 agosto 1977, n. 55;
Delibera
1) di designare quale rappresentante del Consiglio regionale
appartenente alla minoranza, in seno al Consiglio scolastico
regionale il Consigliere Vittorino Chiarello;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK