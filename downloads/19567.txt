Consiglio Regionale della Valle d'Aosta - Oggetto del Consiglio n. 2724 del 10 luglio 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 2724 del 10 luglio 2002 - Resoconto
OGGETTO N. 2724/XI Concessione, ai sensi della L.R. 31/1992, di
un contributo a favore della Studio Cooperativa a r.l. per
l'organizzazione del Festival Internazionale cinematografico "Noir
in Festival 2002", in programma a Courmayeur dal 10 al 16 dicembre
2002. Impegno di spesa.
Deliberazione Il Consiglio
Premesso che:
"La Studio Cooperativa a r.l. di Roma ha presentato
all'Assessorato regionale del turismo, sport, commercio e trasporti
una richiesta tendente ad ottenere, ai sensi della legge regionale
24 giugno 1992, n. 31, e successive modificazioni, un contributo
nelle spese previste per l'organizzazione del Festival
cinematografico internazionale "Noir in Festival 2002", in
programma a Courmayeur dal 10 al 16 dicembre 2002;
Il programma della manifestazione offre una selezione ufficiale
di 14 titoli in anteprima assoluta per l'Italia, all'interno della
quale una giuria assegnerà i tradizionali premi del Noir al miglior
film, miglior interprete, miglior contributo tecnico-artistico. È
anche confermato il premio "Corti di Paura", assegnato dalla giuria
dei giovani critici europei partecipanti allo stage promosso
dall'Assessorato regionale alla cultura;
Alla richiesta sopra specificata è stato allegato il sotto
dettagliato bilancio preventivo che evidenzia spese per euro
506.385,99 di cui ammissibili a contributo euro 418.330,09 ed
entrate per euro 346.061,29. Il disavanzo della manifestazione non
coperto dalle entrate e dall'eventuale contributo regionale sarà
assunto direttamente a carico degli organizzatori:
USCITE
Spese di gestione e organizzazione € 4.131,66
- cancelleria e stampati € 1.807,59
- assicurazione film e ospiti € 2.324,07
Spese di produzione dell'iniziativa € 382.694,56
- compenso direttore artistico € 30.987,41
- compensi collaboratori e tecnici e spese
di viaggio e soggiorno € 129.114,22
- affitti e allestimenti uffici Courmayeur € 82.633,10
- noleggi e trasporto pellicole € 20.658,29
- spese per premi € 2.582,29
- spese per Siae € 3.098,74
- spese per ospitalità € 113.620,51
Spese di pubblicità € 31.503,87
- affissioni € 2.065,82
- pubblicità radio e TV € 2.582,29
- quotidiani e periodici € 3.615,19
- cataloghi, brochure, volantini, manifesti, eccetera €
20.658,28
- striscioni € 2.582,29
Totale spese ammissibili € 418.330,09
Non sono ritenute ammissibili a contributo, in quanto non
direttamente riconducibili alla manifestazione o non adeguatamente
documentabili, le seguenti spese:
- affitti, telefoniche, postali, utenze varie,
relative agli uffici di Roma € 28.146,90
- stipendi personale fisso uffici Roma € 43.898,84
- compensi (notaio, consulenze amm/ve) € 3.098,74
- spese di rappresentanza e ospitalità
per partecipazione a Festival vari € 12.911,42
Totale spese non ammissibili € 88.055,90
ENTRATE
- Ministero Beni Culturali - Dipartimento spettacolo €
129.114,23
- AIAT Monte Bianco € 77.468,53
- Comune Courmayeur € 77.468,53
- Sponsor € 61.974,00
Totale entrate € 346.025,29
Si dà atto che la Direzione Promozione e Sviluppo Attività
Turistiche e Sportive ha ritenuto le spese sopra esposte
ammissibili a contributo per l'importo complessivo di euro
418.330,09 e l'iniziativa stessa d'interesse turistico
promozionale, ai sensi dell'articolo 3, comma 4, della legge
regionale 31/1992;
Si ritiene pertanto di aderire alla richiesta della Studio
Cooperativa a r.l. mediante la concessione di un contributo massimo
di euro 130.000,00, pari al 31 percento circa delle spese
preventivate e ritenute ammissibili a contributo per
l'organizzazione e lo svolgimento dell'iniziativa.
Si fa presente che il contributo è riferito al raggiungimento
dell'obiettivo n. 141007 "Programmazione e gestione dei contributi
per l'organizzazione di manifestazioni promozionali" del bilancio
di gestione per il triennio 2002/2004;"
Vista la legge regionale 24 giugno 1992, n. 31, e successive
modificazioni;
Richiamato, in particolare, l'articolo 4, secondo comma, della
L.R. n. 31/1992 per quanto attiene alla competenza consiliare;
Richiamata la deliberazione n. 5186 in data 31 dicembre 2001
concernente l'approvazione del bilancio di gestione della Regione
per il triennio 2002/2004, con attribuzione alle strutture
dirigenziali di quote di bilancio e degli obiettivi gestionali
correlati e di disposizioni applicative;
Visto il parere favorevole rilasciato dal Direttore alla
Promozione e sviluppo attività turistiche e sportive, ai sensi del
combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, sulla
legittimità della presente deliberazione;
Delibera
1) di concedere, ai sensi della legge regionale 24 giugno 1992,
n. 31, e successive modificazioni, un contributo fino ad un massimo
di euro 130.000,00 (centotrentamila/00) a favore della Studio
Cooperativa a r.l., con sede nel Comune di Roma, Via Tirso 90, in
percentuale non superiore al 31 percento delle spese effettivamente
sostenute, ammissibili a contributo e regolarmente documentate, e,
comunque, in misura non superiore alla differenza tra le entrate e
le uscite effettive, per l'organizzazione del Festival
cinematografico internazionale "Noir in Festival 2002", in
programma a Courmayeur dal 10 al 16 dicembre 2002;
2) di impegnare la spesa di euro 130.000,00
(centotrentamila/00), con imputazione al cap. 64320 del bilancio
preventivo della Regione per l'anno 2002 ("Contributi e sussidi ad
istituzioni e organismi vari per attività nel settore del turismo e
del tempo libero"), riferimento dettaglio n. 8778, che presenta la
necessaria disponibilità;
3) di dare atto che alla liquidazione del contributo di cui al
punto 1) si provveda, ai sensi dell'articolo 58 della legge
regionale 27 dicembre 1989, n. 90 e successive modificazioni, anche
ratealmente, nel rispetto della percentuale approvata e salvo
conguaglio da effettuare a manifestazione conclusa e previa
presentazione del bilancio consuntivo corredato di idonea
documentazione giustificativa.
Presidente
Nessuno chiede la parola.
Pongo in votazione l'oggetto n. 15:
Consiglieri presenti: 21
Votanti: 16
Favorevoli: 16
Astenuti: 5 (Beneforti, Curtaz, Lattanzi, Squarzino Secondina,
Tibaldi)
Il Consiglio approva.
Il Consiglio riprenderà alle ore 16.
La seduta è tolta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK