Consiglio Regionale della Valle d'Aosta - Oggetto del Consiglio n. 3770 del 20 giugno 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CACCIA E PESCA
INFORMAZIONE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3770 del 20 giugno 2024 - Resoconto
OGGETTO N. 3770/XVI - Approvazione di mozione: "Realizzazione
di una campagna di comunicazione e promozione relativa alle riserve
di pesca in Valle d'Aosta".
Bertin (Presidente) -
Punto n. 54. Consigliere Restano, a
lei la parola.
Restano (GM) -
Il 15 aprile scorso l'Assessore ha
risposto a un'interrogazione che era già stata presentata in
precedenza, vi è stato un dibattito in aula che riguardava la
riserva di pesca speciale, le riserve di pesca in genere in Valle
d'Aosta e sulle difficoltà a riproporre la loro riapertura. La
mancata riapertura ovviamente ha portato dei danni economici alle
località valdostane e dei danni anche in termini di immagine,
soprattutto nei confronti dei numerosi turisti italiani e stranieri
che settimanalmente raggiungono la Valle d'Aosta per praticare
questo tipo di sport. Sottopongo, insieme al collega Aggravi,
all'attenzione del Governo regionale e dell'Assessore competente
l'opportunità di recuperare un pochino del terreno perso,
soprattutto in termini di immagine, prevedendo una campagna
promozionale e pubblicitaria inerente la pesca in Valle d'Aosta,
con particolare attenzione alle associazioni e agli enti che si
occupano del settore specifico.
Sappiamo che fuori Valle vi sono dei
tour operator
che si
occupano esclusivamente di pesca, che ci sono associazioni che
curano questo settore, associazioni che impegnano tante persone,
persone che dispongono di risorse finanziarie, lo sport della pesca
interessa tante fasce di età, fasce che quindi possono impegnare
delle risorse, che possono venire in Valle d'Aosta e quindi portare
il turismo alla nostra Regione. Chiediamo un impegno da parte
dell'Assessorato per avviare una campagna promo-pubblicitaria in
tal senso.
Presidente -
Ha chiesto la parola l'assessore Carrel, ne
ha facoltà.
Carrel (PA) -
Ringrazio il collega Restano per questa
mozione che abbiamo, di fatto, concordato con l'assessore
Grosjacques nella risposta.
L'Assessorato dell'agricoltura e risorse naturali, in
collaborazione con il Consorzio regionale pesca della Valle
d'Aosta, pubblica annualmente il calendario ittico annuale e nella
stessa pagina vengono altresì indicate le specie ittiche e l'elenco
dei corsi e degli specchi d'acqua suddivisi per giurisdizione
forestale.
L'Assessorato del turismo ha inserito sul sito lovevda.it una
sezione dedicata alla pesca, consultabile al relativo
link
in cui vengono descritti il calendario ittico e i punti vendita,
con prezzi e tipologie dei permessi e sono altresì presenti le
schede aggiornate relative alle varie riserve.
Gli uffici del Dipartimento risorse naturali, in accordo con il
Consorzio regionale della pesca della Valle d'Aosta, sono
disponibili a fornire agli uffici competenti del Dipartimento
turismo tutte le informazioni e documentazioni necessarie al fine
di implementare maggiormente la campagna pubblicitaria di
comunicazione e promozione relativa alle riserve di pesca in Valle
d'Aosta. Per questo motivo, a nome della maggioranza, proponiamo un
voto favorevole alla sua mozione.
Presidente -
Ha chiesto la parola il consigliere Restano,
ne ha facoltà.
Restano (GM) -
Grazie per la risposta e per il voto
favorevole alla proposta che noi abbiamo avanzato.
Mi immagino dei bellissimi video che ripropongono i nostri corsi
d'acqua e la pesca in Valle d'Aosta e la possibilità di fare
offerte specifiche e quindi di dare un ulteriore impulso
all'attività della pesca nella nostra regione.
Presidente -
Metto in votazione la mozione. La votazione
è aperta. La votazione è chiusa.
Presenti, votanti e favorevoli: 34
La mozione è approvata all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK