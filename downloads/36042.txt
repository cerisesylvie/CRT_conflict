Consiglio Regionale della Valle d'Aosta - Oggetto del Consiglio n. 326 del 15 gennaio 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 326 del 15 gennaio 2014 - Resoconto
OBJET N° 326/XIV - Approbation des procès-verbaux de la
réunion des 17 et 18 décembre et de la session extraordinaire du 24
décembre 2013 et rectification des procès-verbaux de la réunion du
6 décembre 2013.
Presidente -
Non sono pervenute osservazioni sui verbali
delle sedute del 17, 18 e 24 dicembre 2013, quindi i verbali si
intendono approvati. Devo comunicare però che, per quanto riguarda
il verbale della seduta pomeridiana del 6 dicembre 2013, già
oggetto di approvazione nella seduta consiliare del 17 dicembre
2013, a seguito di una verifica effettuata sul disegno di legge
regionale n. 8, quello sulle disposizioni per la formazione del
bilancio annuale e pluriennale della Regione autonoma Valle
d'Aosta, è emerso che il subemendamento all'articolo 21, per mero
errore materiale, è stato introdotto al comma 5 dell'articolo 21
anziché al comma 8. Pertanto l'oggetto del 6 dicembre e,
conseguentemente, anche il verbale della seduta pomeridiana sono
stati modificati tenendo conto di tale rettifica a seguito di un
mero errore materiale.
Il Consiglio prende atto.
Passiamo al punto 3.01 all'ordine del giorno...scusi...sì, prima
di passare...chiedo scusa al collega Ferrero, non avevo visto che
aveva chiesto la parola...sui verbali, quindi? Prego.
Ferrero (M5S)
- Volevo solo chiedere cortesemente,
Presidente, dato che non ho fatto in tempo a prenotarmi, di poter
fare un intervento brevissimo, di due minuti, su una questione che
però è rilevante. Se lei ritiene...
Presidente -
...sulle comunicazioni?
Ferrero (M5S)
- ...sì, sulle comunicazioni.
Presidente
- Sì, per questa volta va bene...velocemente,
però...poi, d'ora in poi, se ci prenotiamo prima, anche su tutti i
punti, abbiamo una discussione più organica. Prego, collega
Ferrero.
Ferrero (M5S)
- ...grazie Presidente, mi scuso e la
ringrazio.
La questione riguarda...diciamo un regalo che mi è stato fatto
il 19 di dicembre: è un avviso di garanzia che è pervenuto da parte
dell'avvocato Andrea Giunti, nei miei confronti, per dichiarazioni
che sono state rese in Consiglio regionale. In quelle
dichiarazioni, in pratica, io ho sostenuto che l'avvocato Giunti
era un pregiudicato, come è peraltro cosa...diciamo nota, anche da
quanto è stato pubblicato sui giornali. A questo punto io mi chiedo
solo una cosa, ovviamente chiederò poi lumi al Presidente della
Giunta quando sarà presente perché non è corretto parlare in sua
assenza, però mi chiedo che significato possa avere il nostro
articolo dello Statuto che prevede esattamente (lo cito):
"l'insindacabilità delle opinioni e dei voti che sono espressi
nell'ambito del Consiglio regionale da parte dei Consiglieri"
.
Tanto più la cosa a mio avviso è...diciamo suscettibile di critica,
in quanto il Giunti ha ottenuto dalla Regione, nell'arco degli
anni, degli incarichi fiduciari..."fiduciari" vuol dire che io ti
do l'incarico perché tu sei una persona di fiducia, e quindi è una
fiducia che è stata riposta da parte dell'organo politico
nell'avvocato Giunti. Lo stesso studio dell'avvocato Giunti ha
ricevuto altri incarichi da società partecipate della Regione; lo
stesso avvocato Giunti ha avuto anche un incarico da parte di
Finaosta per difendere Finbard della quale era Amministratore
delegato suo padre, Paolo Giunti.
Allora mi chiedo veramente, dopo già gli atti intimidatori che
erano stati portati avanti dall'Amministratore della "Casino" Luca
Frigerio nei confronti del Consiglio, se effettivamente noi siamo
liberi di esprimere le nostre opinioni, tanto più che la mia era
una critica politica, riguardava il merito...cioè io mi chiedevo se
era opportuno, se era conveniente, se era equo che una persona come
il Giunti...già in precedenza, quando avevo fatto l'intervento, che
aveva ottenuto tutta questa serie di incarichi, avesse già fatto la
prima querela nei confronti del sottoscritto. Ovviamente questo lo
ritengo grave, perché bisogna capire se lo Statuto è valido per
tutti o se si chiama "speciale" perché per alcuni va...diciamo
applicato e per altri va interpretato, perché la cosa, secondo me,
è decisamente grave.
Io non chiedo ovviamente nessun tipo d'intervento, chiedo solo
una riflessione, che potremo poi ampliare magari in altre sedi o
nei prossimi Consigli, perché sennò, alla fine, accanto alla
formula del giuramento che ci viene richiesta al momento
dell'insediamento come Consiglieri regionali, io dico saremo
costretti...non so, anche ad essere ammoniti sul fatto che "hai il
diritto a non parlare e a nominare un avvocato, tutto quello che
dirai potrà essere usato contro di te"....diventa quasi un "CSI" o
un "Law and Order" anche qui! E, al di là della battuta, che può
fare anche sorridere, non è bello, perché noi ci vediamo proprio
compressi nel nostro ruolo istituzionale. La ringrazio e mi scuso
per non essermi prenotato. Grazie.
Presidente
- Grazie collega. Su questo io intendo
ribadire la bontà, la fondatezza e l'attualità delle norme che
regolano lo svolgimento della nostra attività. Naturalmente non
posso che limitarmi a invitarla e a suggerirle di far valere le
stesse motivazioni che ha molto bene espresso in questa sede, anche
in sede di difesa nel procedimento legale che la riguarda,
ricordandole che casi analoghi sono già successi, sono avvenuti
anche nel passato, e si sono risolti poi nella riconferma, ancora
una volta, della bontà e fondatezza delle norme che regolano la
nostra attività. Torniamo quindi al punto 3.01
all'ordine
del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK