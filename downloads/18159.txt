Consiglio Regionale della Valle d'Aosta - Oggetto del Consiglio n. 1252 del 5 aprile 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TURISMO E INDUSTRIA ALBERGHIERA
Ricettività turistica
Precedente
Successivo
Resoconto integrale del dibattito dell'aula
Oggetto del Consiglio n. 1252 del 5 aprile 2000 - Resoconto
OGGETTO N. 1252/XI Mancata utilizzazione da parte delle APT
del programma informatico di elaborazione statistica su arrivi e
presenze alberghiere nella stagione invernale 1999-2000.
(Interpellanza)
Interpellanza Avendo appreso che le APT valdostane non
possono utilizzare il programma informatico di elaborazione
statistica per produrre i dati sugli arrivi e sulle presenze
alberghiere;
Tenuto conto che tale programma è inutilizzato per permettere di
renderlo compatibile al cambiamento di data dovuto
all’anno 2000;
Visto che questo nuovo software non è ancora stato aggiornato a
tre mesi dall’inizio del 2000;
Considerato che le APT sono nell’impossibilità di
elaborare i dati in loro possesso;
I sottoscritti Consiglieri regionali
Interpellano
l’Assessore competente per sapere:
1) perché l’aggiornamento del programma non è
ancora pronto;
2) quando le APT saranno messe in condizione di lavorare,
elaborando i dati in loro possesso, e quando saranno disponibili i
dati sull’andamento turistico nella stagione
invernale 1999-2000.
F.to: Comé - Collé - Lanièce - Viérin M.
Président
La parole au Conseiller Comé.
Comé (Aut)
Gli investimenti pubblicitari nei nuovi
impianti di risalita, nella sentieristica e negli impianti sportivi
sono sicuramente utili, ma se poi manca l'attenzione verso ciò che
non è a stretto contatto dei visitatori, la definitiva
consacrazione della nostra Regione come meta turistica di primo
ordine non arriverà mai. Mi riferisco agli investimenti nelle idee,
nei progetti a lungo termine, nella formazione.
Infatti, se all'interno della maggioranza qualcuno ha le idee
chiare su quale tipo di offerta turistica vogliamo costruire per la
Valle d'Aosta, non so se sia altrettanto chiaro come e cosa fare
per centrare quell'obiettivo, infatti le APT della Valle d'Aosta
non possono fornire alla Regione i dati sull'andamento turistico
dell'inverno perché l'aggiornamento "ante millennium" non è ancora
disponibile.
Questo è il fatto specifico del quale chiedo spiegazione
nell'interpellanza ed è un fatto grave non tanto in sé quanto per
il fatto che per il progetto del rilancio del turismo in Valle
bisogna avere anche quei dati e se non si fa nulla per ottenerli,
significa che un progetto globale per il nostro turismo, al di là
dei miliardi spesi in pubblicità, in impianti di risalita e in
cannoni per innevamento artificiale, non solo non è pronto, ma
neppure si pensa di prepararlo. Mancano i dati su arrivi e
presenze, del futuro delle stesse APT non si parla più da un pezzo
e non si accenna nemmeno a una riflessione sui mutamenti climatici
e sulla scarsità di precipitazioni che forse in futuro imporranno
scelte difficili, quale ad esempio potrebbe essere la Fondazione
per il turismo.
Il silenzio su questi temi delicati mi sembra il sintomo di una
sola patologia: manca la chiara visione della Valle d'Aosta nel
prossimo decennio, manca quindi una progettualità. Mi aspetto
dunque dall'Assessore una risposta che mi spieghi perché il
programma informatico non è ancora stato consegnato alle APT e che
mi assicuri una rapida risoluzione del problema.
Spero anche che i dati non finiscano sepolti in qualche
cassetto, ma che siano lo spunto per una riflessione sul tema del
turismo e sulle linee di intervento dell'Assessorato e della Giunta
nel settore turistico.
Président
La parole à l'Assesseur au tourisme, aux sports,
au commerce et aux transports, Lavoyer.
Lavoyer (FA)
Mi sembra che ci sia un po' il vizio di
partire da interpellanze che pongono quesiti abbastanza precisi su
argomenti specifici per poi parlare del clima, della progettualità
del settore turistico, comunque possiamo accettare tutto.
Mi limiterò a rispondere ai quesiti specifici che ci sono
sull'interpellanza anche perché sull'impostazione generale di
riorganizzazione del settore turistico ho avuto modo più volte e in
più occasioni - la più recente in sede di discussione sull'ultimo
bilancio regionale all'interno della commissione - di esprimere
quali sono i contenuti e i progetti che ha elaborato il gruppo di
lavoro che sta portando avanti la riforma del settore turistico che
a breve sarà approvata dalla Giunta ed eventualmente discussa in
Consiglio.
Rifiuto e rimando al mittente la mancanza di idee e di
progettualità, ma per ritornare all'interpellanza le motivazioni
sono molto semplici. La procedura di aggiornamento del programma
statistico SMOT, effettuata dal Dipartimento sistema informativo
regionale, si è conclusa 15-20 giorni fa.
Abbiamo già provveduto ad informare le aziende di promozione
turistica che da martedì 4 aprile e giovedì 6 aprile gli operatori
del DSI procederanno all'installazione della versione modificata
della procedura SMOT.
Il problema dell'aggiornamento di tale programma era stato
sollevato dall'Assessorato del turismo circa un anno fa. Al di là
di problemi tecnico-operativi o organizzativi complessi, la
situazione era resa ulteriormente difficile dal fatto che la
gestione delle 4 cifre anno 2000 consigliava che l'operazione
dovesse essere terminata nei primi mesi dell'anno 2000 per evitare
soluzioni di tipo informatico che poi potessero incorrere in
problematiche relative al cambio del 1999 rispetto al 2000.
Questo è l'unico motivo per cui hanno ritenuto, giustamente, le
strutture del Dipartimento sistema informativo di rinviare
l'attuazione di questo procedimento nei primi mesi dell'anno
2000.
La cosa adesso sta andando avanti in modo tranquillo, diciamo
che tutto è stato definito, i dati sull'andamento turistico della
stagione 1999-2000 saranno disponibili non appena le APT
caricheranno i dati di loro competenza, questa è stata una scelta
di tipo strategico, quindi noi rispondiamo all'interpellanza, però
penso che questa giunga in ritardo rispetto a quanto già è stato
fatto in questo caso.
Sugli altri argomenti più di carattere generale, sui problemi
climatici, sul buco dell'ozono sono disponibile ad andare in
commissione competente ad illustrare quali sono i progetti della
Giunta e dell'Assessorato in particolare.
Président
La parole au Conseiller Comé.
Comé (Aut)
Non direi che l'interpellanza è arrivata molto
in ritardo anche perché ho sentito che le APT hanno ricevuto in
questi giorni il programma per cui forse l'interpellanza scritta ha
fatto da stimolo per ottenere le informazioni telematiche. Fra
l'altro nel mondo attuale, dove l'informatica la fa da padrone,
l'informazione dovrebbe avvenire in tempo reale. L'Assessore mi
dice che questo aggiornamento era stato richiesto da lui un anno
fa; bisogna constatare che è arrivato con tre mesi di ritardo tanto
che le APT hanno dato delle impressioni sulla stagione invernale ai
giornalisti senza poter dare dei dati reali.
Inoltre le APT avranno un certo disagio a fare questo
caricamento perché in questo periodo, dove ancora residua un
momento di alta stagione invernale, nei centri dove sono occupati
per questioni turistiche dovranno impiegare una persona per fare
questo caricamento e questo creerà, ripeto, sicuramente un certo
disagio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK