Consiglio Regionale della Valle d'Aosta - Oggetto del Consiglio n. 2664 del 4 aprile 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Programmazione
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2664 del 4 aprile 2017 - Resoconto
OGGETTO N. 2664/XIV - Interrogazione: "Costo del programma
per la gestione dei fondi europei e tempistica di
realizzazione".
Rosset (Presidente)
- Punto n. 4 dell'ordine del giorno.
Ha chiesto la parola il Presidente della Regione per la risposta;
ne ha facoltà.
Marquis (SA) -
L'interrogazione presentata dal collega
Cognetta ci consente di fare il punto sul sistema SISPREG 2014. È
un sistema che supporta la gestione dei programmi europei
interessanti la Valle d'Aosta nel periodo 2014/2020 progettato, e
in larga parte già realizzato, per informatizzare l'intero ciclo di
attuazione dei programmi e dei singoli progetti; questo con
l'obiettivo della semplificazione della gestione nel percorso di
definizione delle pratiche. È un sistema sicuramente complesso,
molto eterogeneo, perché deve interfacciarsi con la contabilità
regionale, e non solo, anche con l'Agenzia delle entrate e con il
sistema statale per il rilascio dei Codici Unici di Progetto.
In merito alla prima domanda: "quanto sarà il costo complessivo
totale di tale programma e i suoi tempi di realizzazione
definitiva", per quanto concerne gli oneri, il costo complessivo ad
oggi stimato indicato nella deliberazione della Giunta regionale n.
1586 del 18 novembre 2016 è di euro 530 mila. La stessa
deliberazione, peraltro, precisa che vi sono delle funzionalità del
sistema ancora necessarie che non erano a quella data finanziabili,
in assenza dei relativi elementi tecnici ed economici allora
necessari. Gli uffici competenti segnalano, pertanto, che non è
possibile definire ad oggi il costo complessivo che sarà sostenuto
per l'evoluzione finale del sistema. In relazione alle tempistiche,
le funzionalità più rilevanti - come richiesto dall'Ispettorato
generale per i rapporti finanziari con l'Unione Europea del
Ministero dell'economia - saranno ultimate entro luglio del 2017,
mentre un residuale gruppo di funzionalità entrerà in esercizio
entro l'autunno del 2017.
Seconda domanda: "se è stata fatta dagli uffici competenti
un'analisi comparativa di costo per
software
analoghi". È da
rilevare che la complessità del progetto è derivata anche dal fatto
che non sono stati reperiti sistemi con funzionalità analoghe, o
quantomeno affini, sui quali effettuare analisi comparative di
costo. L'unica soluzione già disponibile era quella della Regione
Piemonte, ma riguardava solo il programma FSE e non una gestione
integrata di tutti i programmi; avrebbe richiesto quindi rilevanti
costi di impianto e di licenza, oltre ad una riprogettazione
generale per adeguare le specifiche calate sul Piemonte alla
diversa organizzazione valdostana. Si segnala quindi per inciso che
tale soluzione è il Sistema Informativo della Formazione
Professionale e del Lavoro della Regione Piemonte, che ha
comportato loro un costo di circa 7 milioni di euro di investimento
e 1,2 milioni di euro di manutenzione. Gli uffici regionali
pertanto hanno valutato la congruità dei costi sulla base delle
tecniche di valutazione del settore informatico e del riferimento
di mercato costituito dalle aggiudicazioni Consip.
Presidente -
Ha chiesto la parola il Consigliere Cognetta
per la replica; ne ha facoltà.
Cognetta (M5S) -
Avevo visto anch'io la delibera e mi ero
accorto invece che nel POA ci sono invece tutta una serie di altre
voci non riferite a quell'elenco, quindi di sicuro non saranno 530
mila euro, ma sarà molto di più, cosa che succede molto spesso con
i
software
INVA.
Vede, per quanto riguarda il software della Regione Piemonte,
che conoscevo anch'io, è vero che è costato 7 milioni, ma ci sono
pezzi che possono tranquillamente essere presi ad un costo molto
marginale e trasformati o, meglio, adattati. È una pratica molto
comune nell'ambito dei software per la gestione del Fondo sociale
europeo, visto che molte regole di base sono comuni. Però vede,
Presidente, spesso e volentieri noi facciamo i lavori da zero
proprio per permettere a INVA di poter caricare più costi rispetto
a ciò che invece è possibile fare. È chiaro che non si può prendere
tout court
tutto il software che c'è del Piemonte, però le
ripeto: ci sono pezzi di software che sicuramente sono adattati e
che sicuramente sono adattabili. Le ripeto, ne parleremo anche più
avanti in una prossima interpellanza di ciò che viene fatto spesso
da INVA, la questione è molto semplice: stiamo affrontando un
lavoro da zero che ci costerà una cifra non ancora meglio
identificata, ma molto grande, però non forniamo un servizio
adeguato alle agenzie di formazione, perché se è vero che è stato
spostato il termine di presentazione delle domande, come dicono gli
organi di stampa e come c'è anche in una delibera successiva di
febbraio, questo è accaduto perché quel software non era pronto per
rispondere ai requisiti di presenza dei progetti che dovevano
essere presentati entro una data specifica. Vede, se si aggiunge
questo problema a quello dei soldi, è chiaro che non si fornisce un
servizio e soprattutto non si riesce poi a rispondere al Fondo
sociale europeo che ha dei termini precisi: quelli di fine
anno.
La invito quindi caldamente a spiegare a chi sta operando su
questo software di migliorare la qualità del software stesso, di
risolvere i problemi e di fare in modo che le agenzie formative
possano fare il loro lavoro e il loro mestiere nell'interesse di
tutti, perché se non vengono presentati i progetti, sicuramente si
crea un danno sia per le agenzie formative che per il
territorio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK