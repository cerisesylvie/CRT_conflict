Consiglio Regionale della Valle d'Aosta - Oggetto del Consiglio n. 335 del 10 giugno 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 335 del 10 giugno 1982 - Resoconto
OGGETTO N. 335/VII - DISEGNO DI LEGGE CONCERNENTE: "AUMENTO
DELLA SPESA ANNUA PER L'APPLICAZIONE DELLA LEGGE REGIONALE
11.8.1975, N. 39, E SUCCESSIVE MODIFICAZIONI E INTEGRAZIONI:
ORDINAMENTO DELLE GUIDE E DEI PORTATORI ALPINI IN VALLE
D'AOSTA".
PRESIDENTE
: Ha chiesto di parlare l'Assessore al Turismo,
Urbanistica e Beni Culturali Pollicini, ne ha facoltà.
POLLICINI - (D.P.):
Il problema del soccorso alpino è
oltretutto un problema d'immagine che la nostra Regione deve dare
nei confronti di coloro che praticano l'escursionismo in montagna,
dando la garanzia della presenza costante di un corpo pronto ad
intervenire in caso di necessità o di disgrazia in montagna. Lo
sforzo finanziario maggiore non è solo quello di avere sempre
presenti le squadre pronte ad intervenire, ma è anche quello di
dotarsi di idonei strumenti tecnici per poter essere pronti ad ogni
evenienza. Il processo inflazionistico ha contribuito a rendere
difficoltosa la gestione del soccorso alpino, con le cifre
precedentemente erogate. Attualmente il soccorso alpino riceve 75
milioni annui, in gran parte spesi per l'acquisto dei materiali
necessari per questo servizio. Con questa proposta di legge si
richiedono altri 15 milioni, somma che il soccorso alpino ha
ritenuto insufficiente in ordine a quelle che sono le previsioni di
costo di questo anno. Certo non è dato sapere quale sarà l'onere
quest'anno, perché sono difficilmente prevedibili le disgrazie di
montagna e le necessità di intervento; però viste quelle che sono
le spese degli anni precedenti, pare che probabilmente occorrano
ancora 5 milioni. Abbiamo interessato l'Assessorato alle Finanze,
ma in questo momento non è stata trovata la possibilità di reperire
altri 5 milioni. Rimane però l'impegno dell'Amministrazione
regionale, nel senso che se il soccorso alpino dovesse travalicare
la cifra oggi impegnata (con l'integrazione odierna 90 milioni) non
farebbe certo mancare il ripianamento degli eventuali debiti a cui
si dovesse andare incontro per poter esercitare il soccorso in
montagna, trattandosi di un servizio al quale non possiamo certo
rinunciare.
PRESIDENTE
: Ha chiesto di parlare i] Consigliere Martin,
ne ha facoltà.
MARTIN - (U.V.P.):
Concordo con quanto ha detto
l'Assessore circa l'immagine turistica che il soccorso alpino
contribuisce a dare della nostra Regione. Voglio ricordare però che
il soccorso alpino si esplica sia attraverso l'attività della guida
sia attraverso altri mezzi, quali ad esempio l'elicottero ed i cani
da valanga. Vorrei ribadire un concetto che ho già espresso in sede
di Commissione, cioè che abbiamo la fortuna - se così si può
chiamare - di avere un centro elicotteri a Pollein che ritengo
funzioni egregiamente, e che ha dimostrato di essere molto utile,
nel senso che oltre a rivalutare l'immagine turistica della
Regione, ha contribuito a salvare diverse vite umane o comunque a
far sì che delle persone ferite venissero trasportate con una certa
urgenza presso Ospedali e si salvassero.
C'è però una questione: nel centro elicotteri, a volte, si perde
parecchio tempo per reperire una guida esperta oppure delle persone
che con i cari da valanga si rechino sul luogo della disgrazia per
cercare di salvare delle vite umane. Mi è stato portato, a mo'
d'esempio, quanto è accaduto a Valgrisenche, dove l'ultima slavina
caduta ha provocato la morte di un turista francese. Forse questa
persona avrebbe potuto essere salvata se i soccorsi fossero
arrivati soltanto con mezz'ora di anticipo; questo non è stato
possibile perché, in quel caso, si sono dovuti ricercare i cani da
valanga e gli accompagnatori che si recassero sul posto con
l'elicottero.
La proposta che faccio all'Assessore è quella di esaminare la
possibilità, perlomeno nei momenti di maggiore afflusso turistico
in Regione, e cioè nel periodo estivo e invernale e specialmente
durante le festività di fine anno, di avere presso il centro
elicotteri, in permanenza, almeno una guida ed un cane da valanga
con personale in grado di accompagnare l'animale nella ricerca
delle persone sotto la valanga. Questo contribuirebbe a salvare
altre vite umane e quindi a dare un'immagine turistica ancora
migliore della nostra Regione.
PRESIDENTE
: Ha chiesto di parlare il Vice Presidente
Faval, ne ha facoltà.
FAVAL - (U.V.):
Desidero riprendere un attimo le
osservazioni fatte dal Consigliere Martin, che mi sembrano molto
opportune, circa la validità del servizio del soccorso alpino
effettuato in particolare dalle guide alpine della Valle d'Aosta
con il sussidio degli elicotteri. Il problema degli elicotteri però
è ampio e complesso: innanzitutto credo si debba sapere che gli
elicotteri in dotazione all'esercito qui in Valle d'Aosta, non sono
adatti a svolgere opportunamente il servizio, in quanto si tratta
di mezzi troppo grossi che non consentono l'agilità necessaria per
determinati interventi. Oltretutto l'attività nel settore
elicotteri all'eliporto di Pollein è limitata, nel senso che questi
intervengono solo quando esiste un'emergenza. Noi, sul Monte
Bianco, abbiamo la possibilità di fare un confronto con ciò che
succede dall'altra parte delle Alpi, in Francia. Gli "Alouettes"
francesi, molto più agili, da un punto di vista tecnico si
dimostrano molto più utili e validi per questo tipo di intervento.
Inoltre c'è anche il fatto che gli "Alouettes" al servizio della
"Gendarmerie française" sono in perlustrazione quasi continuamente,
in modo da trovarsi sul posto in caso di bisogno.
Il Consigliere Martin proponeva, giustamente, per rendere più
efficiente il servizio, di dotare l'eliporto di Pollein, nel
periodo estivo e invernale, di una guida e del cane da valanga.
Dobbiamo però costatare quali sono, anche sul piano burocratico, i
tempi attraverso i quali agisce l'eliporto. L'eliporto militare
agisce con tempi lunghi perché la chiamata del rifugio o della
guida viene inoltrata a Torino, da dove viene dato il placet agli
operatori di Aosta. Il discorso dovrebbe essere affrontato in modo
più ampio per verificare se esiste la disponibilità, la capacità,
non nel senso delle capacità umane, ma dei mezzi, per effettuare
dei servizi che siano più tempestivi, perché non dimentichiamo che
la tempestività significa in tantissimi casi riuscire a salvare
delle vite. Per quanto riguarda il fatto accaduto a Valgrisenche,
il problema non era quello del cane da valanga, ma un altro.
Sepolte sotto la neve, c'erano purtroppo diverse persone e ciascuna
di queste - fortunatamente per quelli che sono stati estratti vivi
- era dotata di un rivelatore acustico antivalanga. Il terzo che è
stato estratto, il più anziano, è morto perché i tempi per
l'estrazione dei primi sono durati un certo numero di minuti. Una
cosa da fare come Regione, per un periodo limitato dell'attività
turistica in Valle d'Aosta, è di dotare le persone che praticano lo
sci-alpinismo di rivelatori acustici.
PRESIDENTE
: Ha chiesto di parlare l'Assessore al Turismo,
Urbanistica e Beni Culturali Pollicini, ne ha facoltà.
POLLICINI - (D.P.):
Indubbiamente il problema della
sicurezza in montagna è sempre più importante: basti pensare che
nell'arco alpino dal ° gennaio a fine maggio sono deceduti 42
alpinisti. Abbiamo pensato di iniziare una campagna per la
sicurezza in montagna proprio per mettere in evidenza quali sono i
pericoli che la montagna nasconde, l'esigenza di dotarsi di
accompagnatori idonei, cioè di guide alpine, e di strumenti come il
"bip" cui faceva cenno il Vice Presidente Faval, che sono di
notevole ausilio in caso di valanga o slavina. La campagna di
sicurezza con il soccorso alpino e le guide alpine, è già stata
organizzata, aspettiamo il ritorno del Presidente del Soccorso
alpino per dare il via.
Per quanto concerne gli interventi dell'eliporto di Aosta, devo
dire che si tratta fortunatamente di tempi brevi; il colonnello ci
ha assicurato che dal momento del segnale in due soli minuti primi
si alza in volo l'elicottero. La chiamata adesso è diretta, e non
segue più circuiti obbligati di una volta.
Si è discusso inoltre dell'altra proposta di poter disporre di
una guida esperta, perché ci possono essere guide esperte ma non
abituate ad essere calate con le opportune attrezzature
dall'elicottero. Del problema abbiamo discusso anche in Giunta, per
vedere assieme all'Assessorato alla Sanità ed al Turismo, di legare
le esigenze di sicurezza in montagna con la struttura eliportuale,
e collegarvi la guida alpina nel periodo estivo ed eventualmente il
cane da valanga in quello invernale. Sono situazioni che devono
essere portate avanti; attualmente siamo in una fase transitoria,
ma ci auguriamo di arrivare alla fase concreta per poter stabilire
una presenza che dia delle garanzie.
PRESIDENTE
: Passiamo all'esame dell'articolato.
Do lettura dell'art. l.
Art. 1
Per l'applicazione della legge regionale 11.8.1975, n. 39, e
successive modificazioni e integrazioni, è autorizzata la maggiore
spesa annua di £ 15.000.000, il cui onere graverà sul capitolo
37250 della parte spesa del bilancio di previsione della Regione
per l'anno finanziario 1982 e sul corrispondente capitolo di
bilancio per gli anni successivi.
Al finanziamento della maggiore spesa di £ 15.000.000 si fa
fronte:
- per l'esercizio 1982 mediante il prelievo di pari importo
dal capitolo 50000 del bilancio preventivo della Regione per l'anno
finanziario 1982 "Fondo globale per il finanziamento di spese per
l'adempimento di funzioni normali ("spese correnti"), (settore II
sviluppo economico)";
- per gli esercizi 1983-1984 mediante utilizzo per £
30.000.000 delle risorse disponibili relative al programma
2.2.2.12. - Interventi promozionali per il turismo - del bilancio
pluriennale della Regione 1982-1984.
PRESIDENTE
: Metto in approvazione l'art. l.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE
: Do lettura dell'art. 2.
Art. 2
Al bilancio di previsione della Regione per l'anno
finanziario 1982 sono apportate le seguenti variazioni:
Variazione in diminuzione:
Cap. 50000 - "Fondo globale per il finanziamento di spese per
l'adempimento di funzioni normali (spese correnti)
£ 15.000.000
Variazione in aumento:
Cap. 37250 - "Contributi per il funzionamento del Soccorso
alpino valdostano"
L.R. 11.8.1975, n. 39 art. 18
£ 15.000.000
PRESIDENTE
: Metto in approvazione l'art. 2 testè
letto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE: Do lettura dell'art. 3.
Art. 3
La presente legge è dichiarata urgente ai sensi del terzo
comma dell'art. 31 dello Statuto Speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti osservarla e farla
osservare come legge della Regione Valle d'Aosta.
PRESIDENTE
: Metto in approvazione l'art. 3 testè
letto.
ESITO DELLA VOTAZIONE
Presenti: 26
Votanti: 26 Maggioranza:18 Favorevoli: 26
Il Consiglio approva all'unanimità
PRESIDENTE
: Metto in approvazione la legge nel suo
complesso per scrutinio segreto.
VOTAZIONE PER SCRUTINIO SEGRETO
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE
: Colleghi Consiglieri, a richiesta generale i
lavori finiscono qui. Riprenderemo domani mattina alle ore
9.30.
La seduta è sospesa
La seduta termina alle ore 19,24.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK