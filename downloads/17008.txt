Consiglio Regionale della Valle d'Aosta - Oggetto del Consiglio n. 361 del 27 gennaio 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SPORT E TEMPO LIBERO
Infrastrutture ricreativo-sportive
Precedente
Successivo
Resoconto integrale del dibattito dell'aula
Oggetto del Consiglio n. 361 del 27 gennaio 1999 - Resoconto
SÉANCE DU 27 JANVIER 1999 (MATIN)
OGGETTO N. 361/XI Lavori di costruzione del Palazzetto dello
sport di Gressoney. (Interrogazione)
Interrogazione Richiamate le precedenti iniziative consiliari
presentate nella scorsa legislatura, in merito allo stato dei
lavori di costruzione del Palazzetto dello Sport di Gressoney;
Considerato che a tutt'oggi non è dato sapere quando i lavori in
oggetto verranno ultimati;
Tenuto conto dell'importanza della struttura dal punto di vista
turistico-sportivo per l'intero comprensorio Walser, e considerati
gli elevati costi fin qui sostenuti dall'Amministrazione
regionale;
i sottoscritti Consiglieri regionali
Interrogano
la Giunta regionale per sapere:
1) lo stato attuale dei lavori di edificazione del
Palazzetto;
2) quali sono i problemi che ostano la realizzazione definitiva
dell'edificio di cui sopra, nonché quali sono le realistiche
previsioni per il completamento della struttura stessa.
F.to: Lanièce - Collé
Président La parole à l'Assesseur au territoire, à
l'environnement et aux ouvrages publics, Vallet.
Vallet (UV) Allo stato attuale i lavori del Palazzetto di
Gressoney sono completati al 60 percento per quanto riguarda gli
impianti tecnologici e al 90 percento per quanto riguarda
sistemazioni esterne e finiture.
I problemi relativi ai ritardi dei lavori sono quelli relativi
all'impresa mandataria, la COMI S.p.A. di Catania che è stata
ammessa alla procedura di concordato preventivo.
In relazione a questo nel mese di luglio scorso la Giunta
regionale ha approvato il subentro dell'impresa mandante, la
Salvatore Scuto e Figli, sempre di Catania, che ha accettato di
proseguire i lavori riprendendoli da dove erano stati interrotti; i
lavori sono stati consegnati il 3 settembre 1998; i tempi previsti
dovrebbero consentire l'ultimazione dei lavori per il mese di
settembre 1999.
Ad oggi i lavori non sono ancora materialmente ripresi in
relazione al fatto che è stata molto complessa la procedura per il
subentro tenuto conto del fatto che sono finiture quelle che devono
essere realizzate al di là della parte impiantistica che ha
richiesto comunque una verifica molto approfondita da parte
dell'impresa subentrante.
Per quanto è di competenza dell'Amministrazione, quanto doveva
essere fatto è stato fatto, l'augurio è che l'impresa subentrante
possa concludere i lavori nei tempi contrattuali previsti e cioè
entro settembre di quest'anno.
Président La parole au Conseiller Lanièce.
Lanièce (Aut) Prendo atto della risposta che ci ha fornito
l'Assessore Vallet in merito a quest'annoso problema. Questa
vicenda ebbe inizio il 20 dicembre 1990, otto anni fa, giorno in
cui venne approvato il progetto e l'appalto dei lavori del
Palazzetto dello sport a Gressoney. La cronistoria mette in
evidenza i diversi passaggi collegati anche ad aspetti giudiziari e
ad aspetti di fallimento, però l'unica cosa che emerge è che per
costruire un Palazzetto dello sport - che rappresenta una struttura
importante dal punto di vista turistico, il cui costo preventivato
era stimato in 8,8 miliardi e la cui realizzazione è stata affidata
al raggruppamento COMI per un importo di 7,1 miliardi - ci vorranno
alla fine 10 anni. Questo è il dato di fondo; al di là del fatto
che non si possono imputare all'Assessore e all'Assessorato certe
cose, deve far riflettere tutti quanti il fatto che, per realizzare
iniziative importanti, come può essere questa struttura per il
comprensorio di Gressoney, in grado di fornire un'offerta turistica
differenziata, si impieghino dieci anni. Si tratta poi in fondo di
un lavoro di 8 miliardi, non di 30, 40 o 50 miliardi.
Penso che questo dato debba far riflettere e ritengo che sia
opportuno tutti assieme cercare di far sì che certe situazioni come
questa o altre situazioni come l'Ecole des neiges, che è ancora
peggiore, non si verifichino più anche perché, se vogliamo
dimostrare che la nostra Regione è in grado di poter stare al passo
con i tempi, certe strutture importanti bisogna cercare di farle
ultimare nei tempi dovuti, necessari.
Questo è un invito che facciamo alla Giunta regionale anche se,
ripeto, non è che la colpa sia da ascrivere all'Assessorato, però
il fatto che per realizzare una struttura ci si metta più di 10
anni deve far riflettere tutti quanti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK