Consiglio Regionale della Valle d'Aosta - Oggetto del Consiglio n. 1712 del 14 gennaio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
GIUNTA REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1712 del 14 gennaio 2016 - Resoconto
OGGETTO N. 1712/XIV - Approvazione di risoluzione: "Impegno
del Governo regionale a garantire la liquidazione dei contributi
previsti dal PSR 2007/2014 entro il mese di giugno 2016".
Viérin M. (Presidente) -
Punto n. 39.01 dell'ordine del
giorno. Per l'illustrazione, la parola al Consigliere Nogara.
Nogara (UVP) -
Merci Monsieur le Président.
Penso che non ci sia molto da dire rispetto a quanto è già stato
detto ieri su questa risoluzione. Il gruppo UVP ha voluto
presentare questa risoluzione per codificare quanto era stato
portato con l'interpellanza che avevamo fatto su quei contributi
che gli agricoltori valdostani dovevano prendere in base al piano
di sviluppo rurale 2007-2013 e che purtroppo non hanno preso non
per colpa loro, ma degli uffici regionali. Ci sembrava perciò più
che lecito e logico presentare una risoluzione del genere, proprio
perché l'Amministrazione regionale si faccia garante delle risorse
necessarie alla liquidazione dei contributi previsti dal PSR.
Io vorrei ancora aggiungere due cose. Sarebbe opportuno, avendo
noi presentato - e qui mi riferisco al Presidente della III
Commissione Marquis - una precedente risoluzione, che era stata
approvata da tutti, portare in Commissione la riorganizzazione
degli uffici dell'AREA, anche perché abbiamo potuto notare
ultimamente che ci sono delle problematiche in questi uffici.
Sarebbe quindi opportuno il prima possibile cominciare con questi
lavori.
Vorrei chiedere all'Assessore Testolin l'elenco delle aziende
che devono usufruire di questi contributi, che non hanno preso per
le domande che non sono state presentate nel 2008 e nel 2009 e
spero che se venissero fuori altre problematiche legate a delle
responsabilità non degli agricoltori, ma responsabilità dei nostri
uffici, man mano in questi mesi vengano prese in considerazione da
questo Consiglio. Grazie.
Presidente -
Grazie. La parola al Consigliere
Chatrian.
Chatrian (ALPE) -
Grazie Presidente.
Per annunciare il nostro sostegno a questa risoluzione
presentata dai colleghi. Colgo l'occasione di stimolare un po' il
Presidente della III Commissione, se è possibile, a dare gambe alla
risoluzione che è stata votata da questo Consiglio, che aveva solo
un obiettivo: quello di aiutare, se possibile, a trovare delle
soluzioni per riorganizzare quello che è il nostro organismo
pagatore. Chiederei quindi, se possibile, dato che l'approvazione
oramai è datata, al più presto di convocare non tanto la
Commissione, ma i vertici dell'organismo pagatore (AREA), i
responsabili degli uffici all'interno dell'Amministrazione, com'è
stato scritto nero su bianco sulla risoluzione, per addivenire
comunque ad una modifica interna ed esterna per accelerare ed
essere un pelino più performanti nei confronti di tutti gli
agricoltori.
Per quanto riguarda invece la risoluzione, indubbiamente
l'impegno che i colleghi chiedono al Governo regionale: di farsi
garante per quelle liquidazioni non ancora avvenute e non di
competenza del singolo agricoltore che non hanno avuto seguito
positivo, quindi ascolteremo l'Assessore o il Presidente
attentamente, sperando che ci sia un esito positivo e nello stesso
tempo una soluzione nel dare corso alle liquidazioni non ancora
erogate. Grazie.
Presidente -
Grazie collega Chatrian. La parola
all'Assessore Testolin.
Testolin (UV) -
Per richiedere ai proponenti la
valutazione, così com'è stata espressa nell'esplicazione della
risoluzione stessa, cioè di circoscrivere, a dispetto di quello che
era stato presentato nella risoluzione originale, l'impegno da
parte del Governo regionale di farsi garante delle risorse
necessarie alla liquidazione dei contributi previsti dal PSR entro
giugno 2016 relativamente alle pratiche non inserite da AREA nel
2008-2009, proprio perché sono di responsabilità AREA, in quanto
non hanno potuto accedere ai pagamenti. Se si accetta
quest'emendamento, siamo assolutamente disponibili - così come
peraltro dichiarato durante la risposta all'interrogazione - ad
accogliere questo tipo di risoluzione.
Presidente -
La parola al Consigliere Nogara.
Nogara (UVP) -
Merci Monsieur le Président.
Alla fine le pratiche che rimanevano proprio fuori e di
responsabilità degli uffici regionali sono queste del 2008-2009.
C'è ancora una piccola parte di cui abbiamo discusso anche un po'
ieri, legata al
refresh
. Io mi fido di quello che mi è stato
detto anche ieri, se dovessero uscire delle responsabilità anche in
questo caso da parte degli uffici regionali, io mi premunirò di
fare un'altra risoluzione per poter ancora avere accesso alle
liquidazioni, se fosse colpa degli uffici regionali, comunque,
accettiamo questa modifica. Grazie.
Presidente -
Leggo "l'impegna" che andrebbe a sostituire
la proposta della risoluzione: "impegna il Governo regionale a
farsi garante delle risorse necessarie alla liquidazione dei
contributi previsti sul PSR 2007-2013 entro giugno 2016,
relativamente alle pratiche 2008-2009 non inserite da AREA VdA sul
sistema telematico come previsto dalla normativa per il loro
accoglimento al pagamento". Voteremo quindi questo testo. Possiamo
procedere alla votazione? La votazione è aperta.
Presenti e votanti: 34
Favorevoli: 34
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK