Consiglio Regionale della Valle d'Aosta - Oggetto del Consiglio n. 3472 del 15 maggio 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Costituzione e funzionamento degli organi consiliari
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3472 del 15 maggio 2008 - Resoconto
OGGETTO N. 3472/XII - Accettazione delle dimissioni
rassegnate dalla carica di Consigliere regionale dal sig. Antonio
Fosson.
Il Consiglio
Premesso che:
- dal verbale dell'Ufficio elettorale regionale, concernente
l'elezione del Senatore per il collegio della Valle d'Aosta,
risulta che il maggior numero di voti validi espressi nel collegio
è stato ottenuto dal Signor Antonio FOSSON, candidato nella lista
n. 2 avente il contrassegno "Vallée d'Aoste", e che il Presidente
dell'Ufficio elettorale regionale presso il Tribunale di Aosta lo
ha pertanto proclamato eletto Senatore della Valle d'Aosta in data
21 aprile 2008;
- la prima seduta della XVI legislatura del Senato della
Repubblica si è svolta in data 29 aprile 2008;
Considerato che il Signor Antonio FOSSON, con la
sottoriportata lettera in data 24 aprile 2008, indirizzata sia al
Presidente del Consiglio regionale che al Presidente della Regione,
ha rassegnato, a decorrere dal 29 aprile 2008, le dimissioni, oltre
che dalla carica di Assessore alla Sanità, Salute e Politiche
sociali, anche dalla carica di Consigliere:
"
Con la presente, in relazione all'avvenuta proclamazione
della mia elezione a Senatore della Repubblica, a decorrere dal 29
aprile 2008 rimetto il mio mandato di Assessore regionale alla
Sanità, Salute e Politiche sociali nelle mani del Presidente della
Regione e rassegno le mie dimissioni da Consigliere
regionale.
Ringraziando per la collaborazione ricevuta ed assicurando
tutto il mio impegno a favore delle istituzioni regionali e dei
cittadini della Valle d'Aosta, porgo distinti saluti.
Antonio Fosson
"
;
Preso atto che l'articolo 58 della legge regionale 12 gennaio
1993, n. 3, stabilisce che è riservata al Consiglio regionale la
facoltà di ricevere ed accettare le dimissioni dei propri
membri;
Ritenuto doveroso procedere all'accettazione delle dimissioni
del sig. Antonio FOSSON dalla carica di Consigliere regionale, in
relazione alla situazione di incompatibilità sussistente a carico
dello stesso, ai sensi dell'articolo 17 dello Statuto speciale, e
ritenuto che tale atto costituisca, durante il periodo di
"prorogatio" del Consiglio, atto indifferibile ed urgente;
Ritenuto, come determinato dalla Conferenza dei Capigruppo
nella riunione del 9 maggio 2008, di non procedere alla
sostituzione del Consigliere dimissionario, ai sensi dell'articolo
57 della legge regionale 12 gennaio 1993, n. 3, e dell'articolo 4,
comma 4, del Regolamento interno per il funzionamento del
Consiglio, tenuto conto dell'imminenza della consultazione
elettorale per il rinnovo del Consiglio regionale, indetta per il
25 maggio 2008, e del fatto che l'attività ordinaria del Consiglio
è sospesa a partire dal quarantacinquesimo giorno antecedente lo
svolgimento della consultazione stessa;
Prende atto
per accettazione, delle dimissioni rassegnate dal sig.
Antonio FOSSON dalla carica di Consigliere regionale.
Presidente
- Se nessuno chiede di intervenire, pongo in
votazione il punto n. 2 dell'ordine del giorno:
Consiglieri presenti, votanti e favorevoli: 34
Il Consiglio approva all'unanimità.
Presidente
- Grazie colleghi, buon lavoro e buona
campagna elettorale a tutti voi.
La seduta è tolta.
---
La sessione termina alle ore 12,33.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK