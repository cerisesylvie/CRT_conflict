Consiglio Regionale della Valle d'Aosta - Oggetto del Consiglio n. 2639 del 25 giugno 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula
Oggetto del Consiglio n. 2639 del 25 giugno 1997 - Resoconto
SEDUTA ANTIMERIDIANA DEL 25 GIUGNO 1997
OGGETTO N. 2639/X Acquisizione e distribuzione sul territorio di
apparecchiature per interventi immediati in caso di malattie
cardiovascolari. (Interrogazione)
Interrogazione Preso atto del fatto che la principale causa di
decesso nell'età avanzata è unanimemente ascritta dalle
associazioni mediche alla vasta gamma delle malattie
cardiovascolari;
Considerato l'esiguo costo (circa 5 milioni per unità) e la
facile installazione delle apparecchiature denominate
"defibrillatori semiautomatici" (strumenti preziosi in grado di
recuperare alla vita circa il 20 percento delle persone colpite da
arresto cardiaco);
i sottoscritti Consiglieri regionali
Interrogano
l'Assessore competente per sapere se ritiene opportuno, in base
a quanto sopra, dotare tutte le microcomunità ed eventuali
strutture similari presenti sul territorio valdostano delle
apparecchiature denominate "defibrillatori semiautomatici".
F.to: Lanièce - Rocchio
Presidente Ha chiesto la parola l'Assessore alla sanità e
assistenza Sociale, Vicquéry.
Vicquéry (UV) Su questo tema vi riferisco qual è la situazione
dei defibrillatori presenti in Valle d'Aosta in questo momento, al
di là dell'aspetto puramente ospedaliero, in quanto riguarda il
territorio. Ne abbiamo 5 acquistati nel ?95 nell'ambito
dell'appalto che riguardava l'allestimento del "118", 1 acquistato
nel ?96, 2 in fase di appalto e pertanto di prossimo acquisto.
In questo momento è presente un defibrillatore nel
Poliambulatorio di Donnas e si sta predisponendo un corso di
formazione e addestramento all'esercizio dell'attività di emergenza
sanitaria per quanto riguarda i medici del servizio di continuità
assistenziale, per intenderci le ex guardie mediche, perché si
ritiene opportuno formarli prima di dare loro in mano uno strumento
operativo che senza adeguata formazione non sarebbero in grado di
utilizzare correttamente.
Faccio presente che da almeno 7-8 anni sono presenti in tutte le
sedi di guardia medica cardiotelefoni. La proposta dell'iniziativa
era stata avanzata all'epoca dal defunto dr. Devoti, che aveva
anche speso molte energie per formare gli operatori. Purtroppo devo
dire che a consuntivo l'uso dei cardiotelefoni è un uso molto
ridotto da parte dei medici di continuità assistenziale così come
dei medici di medicina generale, pur essendo uno strumento che
serve sicuramente a ridurre la mortalità cardiaca.
Non vorremmo seguire l'esperienza dei cardiotelefoni anche per i
defibrillatori. I tecnici che sono stati interpellati sostengono
che i defibrillatori automatici o semiautomatici, che costerebbero
comunque ben più di 4-5 milioni perché le cifre ipotizzate sono 18
milioni l'uno, devono essere dati in dotazione solo previa attenta
e scrupolosa formazione.
Comunque nella logica dell'attività territoriale verranno prima
di tutto utilizzati i defibrillatori nelle 4 sedi dei
macrodistretti poliambulatoriali, poi si vedrà a seconda anche
dell'evoluzione del sistema di continuità assistenziale, perché
stiamo andando al superamento delle guardie mediche, verrà
presentato in queste settimane in Giunta regionale un disegno di
legge che tenta di organizzare in modo diverso il sistema di
emergenza sul territorio.
Poi se questo disegno di legge avrà esito positivo, avremo un
corpo medico che dovrà essere formato in Valle d'Aosta tramite
corsi di aggiornamento e di formazione in emergenza, anestesia,
rianimazione, cosa che purtroppo i medici di guardia medica non
hanno, con problemi evidenti, perché il cittadino generalmente non
è soddisfatto delle prestazioni dei medici di guardia medica. Noi
speriamo molto nel risultato di quest'iniziativa della Giunta
regionale: potremo tirare le conclusioni, spero, già entro la fine
dell'anno in corso.
Comunque non si ritiene, per il momento, di assegnare i
defibrillatori nelle microcomunità proprio per la complessità
dell'uso, ma soprattutto perché dobbiamo andare per gradi e
dobbiamo far passare una logica di continuità assistenziale, che
significa di fatto che sia il medico di medicina generale, sia il
medico di continuità assistenziale, sia lo specialista del 118
devono diventare un tutt'uno, in modo da potersi passare le
informazioni, gli aggiornamenti e le conoscenze scientifiche che
ognuno di loro possiede.
Presidente Ha chiesto la parola il Consigliere Rocchio.
Rocchio (RV) Ringraziamo l'Assessore per la spiegazione dataci
riguardo all'utilizzo dei defibrillatori e comunque all'utilizzo
del cardiotelefono. Volevo solo spendere una parola riguardo ai
colleghi di guardia medica, il perché non veniva utilizzato o
veniva sottoutilizzato il cardiotelefono. L'Assessore sa benissimo
che comunque l'evento ischemico molte volte si positivizza solo
dopo 24 ore dall'avvenuto infarto, per cui molte volte ci sono
anche dei risvolti penali e molti colleghi preferivano inviare
direttamente al nosocomio di Aosta onde evitare questi risvolti.
Anche perché abbiamo visto che non solo l'elettrocardiografo
evidenzia un avvenuto infarto dopo 24 ore, ma molte volte gli
stessi esami ematochimici si positivizzano dopo alcune ore
dall'evento.
Volevo ringraziare l'Assessore per quanto ha detto in merito a
questa logica assistenziale, in cui si deve collaborare di più fra
medico di base, specialista e medico di guardia medica. Si spera,
vista la tipologia del nostro territorio, dico questo per
riallacciarmi al discorso fatto prima riguardo al 118, ovviamente
non tutti gli operatori possono partecipare visto il numero elevato
di questi, però vista la tipologia del nostro territorio sarebbe
opportuno avere dei punti cardine dove alcuni fra i maestri di sci,
non solo, ma soprattutto le Forze dell'ordine possano intervenire
in modo adeguato.
Ringraziamo l'Assessore e i colleghi per la risposta; ci
riteniamo soddisfatti per quanto ha detto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK