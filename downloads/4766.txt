Consiglio Regionale della Valle d'Aosta - Oggetto del Consiglio n. 464 del 16 settembre 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 464 del 16 settembre 1982 - Resoconto
OGGETTO N. 464/VII - INIZIATIVE POSTE IN ESSERE PER LA
REALIZZAZIONE DEL COLLEGA MENTO STRADALE AOSTA-TRAFORO DEL MONTE
BIANCO (Interpellanza).
PRESIDENTE:
Do lettura dell'interpellanza presentata dai
Consiglieri Tonino, Péaquin e Mafrica.
INTERPELLANZA
Sulla Gazzetta Ufficiale del 14 agosto è stata pubblicata la
legge concernente il "Piano decennale per la viabilità di grande
comunicazione e misure di riassetto del settore
autostradale".
La legge prevede
che entro il 15 settembre il Ministro
dei Lavori Pubblici presenti alle Camere un piano-stralcio in cui,
riprendendo le dichiarazioni del Ministro stesso durante il
dibattito in Commissione: "...il Governo non potrà non tener conto
nella redazione del piano stralcio... di priorità come la
Gravellona Toce-Sempione... ed il collegamento Aosta-Monte
Bianco".
D'altronde un ordine del giorno approvato dal Senato
"...impegna il Governo ad includere nel piano-stralcio di cui
all'art. 4 della legge, con adeguato finanziamento, la
realizzazione della tangenziale di Aosta...".
La legge, all'art. 5, consente poi all'ANAS, al fine di
adeguare la viabilità di accesso ai trafori alpini, di avvalersi
del contributo della Regione e delle società che gestiscono i
trafori.
La stessa BEI (Banca Europea per gli Investimenti) ha
destinato oltre 34 miliardi per la sistemazione delle strade di
accesso ai trafori alpini.
Ciò premesso i sottoscritti Consiglieri regionali
INTERPELLANO
l'Assessore ai Lavori Pubblici per sapere:
1°) se sono stati compiuti dei passi da parte della Giunta
regionale nei con fronti del Ministro ai Lavori Pubblici per il
rispetto degli impegni assunti in ordine all'inserimento del
collegamento Aosta-Traforo del Monte Bianco (o perlomeno della
tangenziale di Aosta) nel programma-stralcio di interventi sulla
grande viabilità e quali sono stati i risultati;
2°) quali iniziative sono state assunte verso la BEI e la
società dei Trafori per dare pratica attuazione a quanto stabilito
dall'art. 5 della legge sulla grande viabilità (concorso di Enti
territoriali ed economici all'adeguamento delle strade di accesso
ai tra fori), anche al fine di evitare che finiscano tra i residui
passivi i 15 miliardi stanziati a tale scopo nel bilancio regionale
per il 1982.
PRESIDENTE:
Ha chiesto di illustrare l'interpellanza il
Consigliere Mafrica. Ne ha facoltà.
MAFRICA - (P.C.I.):
Una parte della risposta a questa
interpellanza è già stata data dal Consigliere Minuzzo invece che
dall'Assessore Borbey.
All'Assessore Borbey vorrei chiedere se corrispondono al vero
queste notizie che parlano di un avvenuto inserimento nel
piano-stralcio della tangenziale sud di Aosta, per una quota di 42
miliardi e mezzo. Vorrei sapere quali possibilità ci sono che,
oltre ad essere inserita quest'opera in un elenco, il finanziamento
sia effettivamente esistente, perché nella legge 531 - che
prescriveva l'adozione entro il 15 settembre del piano-stralcio -
si dice che per il 1982 sono disponibili 50 miliardi per tutte le
strade, e per gli anni successivi si vedrà con una legge
finanziaria.
Quindi vorrei sapere dall'Assessore a che punto sono le
trattative con la Società del Traforo e l'ANAS per l'utilizzazione
dell'art. 5 con il quale si consente alla Regione Valle d'Aosta,
alla Società del Traforo e ad altri Enti - mettendo una quota del
35% - di dare inizio ai avori anche al di fuori del piano decennale
autostradale.
Vorremmo sapere se sono state prese in considerazione anche le
somme messe a disposizione dalla Banca Europea e se i 15 miliardi
stanziati nel nostro bilancio in qualche modo potranno essere
utilizzati o se finiranno fra i residui passivi.
PRESIDENTE
: Ha chiesto di parlare il Presidente della
Giunta. Ne ha facoltà.
ANDRIONE - (U.V.):
Non so se con la stessa tempestività
con la quale il P.S.D.I. ha ricevuto il telegramma in questione, lo
ha ricevuto anche la Presidenza della Giunta; oggi 16 settembre è
il giorno in cui il Consiglio Superio re dei Lavori Pubblici e
l'ANAS dovevano discutere di quel piano che prevede 42,5 miliardi
per la tangenziale di Aosta, che evidentemente potrebbe essere solo
una soluzione parziale del grosso problema di cui si interessa
questa interpellanza. Alla fine di questo mese verrà siglata la
prima convenzione, al fine di costituire la società alla quale
l'ANAS possa concedere, ai termini dell'art. 5, la costruzione
dell'autostrada.
Per quanto riguarda la BEI, questa potrà concorrere - come
qualsiasi altro Istituto finanziario - alla costruzione di questa
autostrada.
I 15 miliardi, di cui al bilancio regionale, potranno
contribuire alla realizzazione dell'asta fra l'attuale terminale e
Aymavilles, o servire come prima rata di ammortamento, oppure
potrebbero semplicemente servire, e non andare a residuo passivo,
per la variazione di bilancio, fatto salvo che il Consiglio
riproponga gli stessi importi, se spendibili, a partire dal °
gennaio 1983 anziché al 31 dicembre 1982.
Di tutti questi problemi forse l'unica cosa che dovrà essere
particolarmente valutata, dopo quanto abbiamo fatto sinora in
materia, è il coordinamento fra le iniziative ANAS e quelle per la
ulteriore costruzione di un manufatto fra il punto in cui
terminerebbe la circonvallazione sud di Aosta ed il Traforo del
Monte Bianco, in quanto uno dei problemi che si pone è il
regime.
E' stato molto utile avere un bilancio nel quale si riportava
una somma specifica, anche se la spenderemo nel 1983, perché è
stata la dimostrazione di una presa di posizione da parte della
Regione che è servita per sbloccare certe situazioni.
PRESIDENTE
: Ha chiesto di parlare per la replica il
Consigliere Mafrica. Ne ha facoltà.
MAFRICA - (P.C.I.):
C'è la raccomandazione alla Giunta di
procedere a una verifica di quanto è stato detto rispetto
all'inserimento dei 42,5 miliardi per la tangenziale sud di Aosta;
da parte nostra continueremo a seguire il problema per vedere cosa
concretamente si potrà fare in questo periodo finale dell'anno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK