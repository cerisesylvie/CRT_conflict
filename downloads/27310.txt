Consiglio Regionale della Valle d'Aosta - Oggetto del Consiglio n. 207 del 23 luglio 1971 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 207 del 23 luglio 1971 - Resoconto
OGGETTO N. 207/71 - Legge regionale concernente norme
integrative della legge statale 18 marzo 1968 n. 444 riguardanti
l'istituzione delle Scuole Materne nella Regione Autonoma della
Valle d'Aosta.
Lustrissy (D.P.)
- Lo Stato con legge statale n. 444 del
18 marzo 1968 ha regolamentato l'istituzione delle scuole materne
statali.
La Regione, l'Amministrazione regionale della Valle d'Aosta, ha
ritenuto di non poter applicare nella nostra Regione tout court la
legge statale, in quanto, in riferimento alla nostra particolare
situazione linguistica, la legge così come era formulata non poteva
trovare applicazione in sede regionale, e appunto nell'esercizio,
nell'interpretazione delle funzioni integrative previste
dall'articolo 3 dello Statuto regionale in materia legislativa,
l'Amministrazione regionale, la Giunta regionale, propongono oggi
al Consiglio regionale, una legge modificativa e integrativa della
legge statale riguardante la scuola materna regionale.
Evidentemente, si tratta di un settore di particolare
importanza, oggi, è particolarmente dissestato, se possiamo usare
questa parola, perché da una parte abbiamo la situazione degli
insegnanti che sono retribuiti a carico dei Comuni, pur prevedendo
un assegno regionale a loro carico che non soddisfa pienamente la
categoria dall'altra, ogni Comune ed ogni Ente adotta in
particolare dei procedimenti e degli orari diversi in rapporto al
funzionamento della scuola materna e di più anche noi concepiamo
che questo servizio debba essere un servizio sociale e di alta
qualità e da erogarsi a favore di tutta la nostra popolazione.
Attualmente i bambini che si servono della scuola materna sono
esattamente un terzo circa dei bambini che ne avrebbero diritto,
pertanto i Signori Consiglieri si possono rendere conto di quanto
ci sia ancora da fare in questo settore?
Con questo intendiamo affermare e riaffermare sempre di più la
nostra volontà regionalistica in sede di legislazione scolastica,
costituendo forse questo uno dei primi esempi di esercizio di
potestà integrativa da parte della Regione in una particolare
materia così delicata come quella della pubblica istruzione.
In particolare, la legge si fonda su alcuni presupposti; i
presupposti fondamentali sono questi: da una parte viene sancito il
diritto della Regione di adeguare il programma di attività delle
scuole materne alla nostra particolare situazione regionale in
rapporto all'insegnamento della lingua francese ed è questa una
riaffermazione delle nostre volontà regionalistiche, e dall'altra
si basa sul presupposto che tutto il personale dipendente, cioè
tutto il personale della scuola materna, passerà entro termini
brevi, appena approvata questa legge, con un'altra legge nei ruoli
e negli ordinamenti del personale regionale.
Di più, sotto il profilo sociale, questa legge istituisce per la
prima volta una novità e costituisce una novità ed afferma per la
prima volta il principio che non è ancora codificato neanche in
campo nazionale, cioè si aboliscono una volta per sempre le scuole
speciali e le scuole differenziali e si propone con questo, è
l'inserimento dei bambini, trovatisi in particolari situazioni
fisiche, si inseriscono questi bambini nella normale attività della
sessione della scuola materna.
Si tratta dunque di per sé di un provvedimento di grande portata
che rimarrà uno dei pilastri della legislazione in campo regionale
se verrà approvata dall'autorità che è preposta a questo.
Mi pare che altre cose significative possono in un secondo tempo
essere sviluppate in rapporto alla discussione che potrà
verificarsi sull'argomento ... dei Signori Consiglieri.
Sono a disposizione dei Signori Consiglieri per eventuali
chiarimenti da dare.
Siggia (P.C.I.)
- Questa legge che l'Assessore ha
presentato come legge integrativa della legge nazionale 444 ha però
una strana natura.
Ritengo che non si tratti di una legge integrativa, perché
l'insieme degli articoli che compongono la legge regionale ne fa un
testo nuovo rispetto alla legge regionale, perché la modifica in
modo rilevante, contemporaneamente non si tratta di una legge
nuova, perché alcune parti importanti della legge 444 non vengono
affatto modificate e si può addirittura pensare che queste parti
restino, continuino ad avere validità.
Il progetto presentato ha comunque carattere positivo, di
affrontare a dimensioni regionali il problema della scuola per
l'infanzia.
Sembra cioè abbastanza raffazzonato.
Ad esempio nella legge 444, gli articoli 9, 11, 13, 17, 18, 19,
20 e 23 parlano di ispettrici e vigilatrici, e poiché l'articolo 9
del progetto recita "tutto il personale delle scuole materne
regionali è alle dirette dipendenze dell'Amministrazione regionale,
dovrebbero essere inserite in ruoli regionali".
Nell'articolo 11 della legge nazionale si distinguono invece
direttrici ed ispettrici da insegnanti e assistenti; per le prime
si prevede un ruolo statale, mentre per le altre un ruolo, come
legge regionale, provinciale, che per noi dovrebbe diventare
regionale.
Quindi se anche le ispettrici e le direttrici devono appartenere
a ruoli regionali, come sembrerebbe opportuno, allora è necessario
stabilire come devono essere assunte, quante ne occorrono, ad
esempio, un'ispettrice per tutte le scuole regionali e una
direttrice per ogni dieci sezioni.
Si potrebbe anche pensare a una direttrice per circolo
didattico, riferendosi a quelli già esistenti per la scuola
elementare.
Non pare invece opportuno appoggiarsi all'ispettore, direttori
didattici delle scuole elementari, perché già oberati di lavoro e
con preparazione non specifica per questo tipo di attività.
Ma il problema della direzione didattica della scuola materna,
ne richiama però uno più grosso, quello della gestione della scuola
stessa.
All'articolo 20 della legge 444 sono costituiti dei Consigli di
insegnanti, e dei Consigli di direzione, di cui non si fa cenno
alcuno nella proposta di legge della Giunta.
Sarebbe stato opportuno, volendo servirsi delle potestà di
legislazione integrativa della Regione, precisare i compiti e la
composizione di tali consigli, in riferimento alla realtà
valdostana.
Se è vero, come noi crediamo, che la scuola, anche quella
materna, è un servizio della collettività, non possono essere solo
gli addetti ai lavori ad occuparsi dei problemi della scuola.
Si potevano quindi prevedere nella gestione della scuola forme
di intervento di genitori e di rappresentanti degli enti locali o
degli organi di democrazia decentrata.
In questo senso, la proposta è molto carente? Su questioni come
l'orario e il calendario scolastico, la consultazione degli
interessati è doverosa se si vuole fornire alla collettività un
servizio adeguato alle sue esigenze reali; soprattutto per quanto
riguarda l'orario, non tutti i lavoratori e le lavoratrici possono
portare i figli a scuola alle nove del mattino, soprattutto, non
possono prevedere di tenerli a casa nei tre mesi estivi.
Se non si vuole precisare oggi, data anche la mancanza di uno
studio di tutta la materia, bisogna almeno che attraverso la
Commissione consiliare per la pubblica istruzione si preparino
delle disposizioni integrative di questa proposta, del personale
della scuola materna, in cui si parlerà necessariamente della
direzione di tale scuola.
Ma il grosso altro limite della presente proposta è l'assoluta
sua insufficienza per quanto riguarda caratteri e finalità della
scuola materia regionale.
Molto semplicemente non se ne parla affatto, se si vuole
allineare all'articolo 1 della legge 444 nazionale, tale legge
considera ancora la scuola materna un luogo di custodia in assenza
della madre, come d'altronde suggerisce la stessa dizione "materna"
e forse meglio sarebbe oggi parlare di scuola per l'infanzia.
Noi crediamo oggi che in Valle d'Aosta sia maturo un discorso
più avanzato, la scuola per l'infanzia deve essere un primo momento
di un processo educativo, deve tendere ad agire contro gli effetti
negativi dell'ambiente sociale di provenienza sulla personalità
infantile, deve facilitare la capacità di espressione e
comunicazione verbale, e non verbale dei bambini, deve proporsi di
educarli ad una ordinata vita collettiva, deve tendere infine a far
conseguire ai bambini un livello culturale il più possibile
omogeneo, per evitare che differenze ambientali di partenza siano
causa, come oggi accade di uguaglianza nelle carriere scolastiche
nei destini sociali. Perciò la proposta della Giunta è molto povera
sotto questo aspetto.
Occorre almeno che del programma di attività di cui all'articolo
2 si fa cenno, in questa legge della Giunta, si tenga conto di
questa osservazione se non si vuole continuare su una strada che è
poco innovativa, per avere una scuola per l'infanzia all'altezza
dei compiti che questa dovrà affrontare, bisogna occuparsi anche
della qualificazione del personale, per cui si dovranno prevedere
nello stato giuridico corsi obbligatori di aggiornamento e di
riqualificazione professionale.
Tonino (P.S.I.U.P.)
- Su questo disegno di legge
riguardante la scuola materna nella nostra Regione, tenuto conto
della potestà legislativa in materia che ha la Regione, devo dire
di essere poco soddisfatto sia nel modo in cui è espressa la
premessa sia il disegno di legge stesso.
In allegato vi è la situazione della scuola materna esistente
nella Valle d'Aosta nell'anno scolastico 1970-71, benissimo, perché
io dico a cosa serve questo prospetto, se non si indica cosa si
vuole fare oltre che alla necessità di costruire altre scuole
materne. Cosa si pensa di fare per quelle esistenti, in definitiva,
quale altra concessione si vuole dare alla scuola materna.
Vi sono in Valle d'Aosta, secondo il prospetto, una scuola
materna statale, 71 comunali, 18 enti morali, 24 scuole
private.
L'allegato disegno di legge predispone se devono esistere ancora
questi tipi di scuola materna, oppure non è forse meglio
predisporre un unico tipo di scuola materna regionalizzata.
Il progetto di legge in questione a me pare che mescoli le
scuole già esistenti con quelle che danno da fare e non si capisce
bene dove si vuole arrivare.
Io penso che avvalendosi per l'appunto della potestà in materia,
che occorre istituire con provvedimenti adeguati la scuola
regionale dell'infanzia, gratuita obbligatoria, fornita di adeguate
infrastrutture, trasporti celeri, se occorrono, mensa gratuita,
personale specializzato, maschile e femminile, e tutto alle
dipendenze della Regione.
Per esempio, l'articolo 10 - non riesco a capire bene quale sia
questo tipo di personale di scuola materna, non dipendente dalla
Regione, al quale viene corrisposto lire 50.000 al mese, se
dobbiamo fare una scuola materna regionale tutto il personale deve
essere dipendente della Regione.
Come si fa a ritornare ad un settore così importante lasciando
del personale a carico della Regione e altro a carico di terzi.
Ecco, sono queste le cose che io non comprendo e che mi
preoccupano, proprio per l'importanza che riveste la scuola
materna, non solo nel lato pedagogico, ma proprio perché sin dai
primi anni il bambino inizia un suo rapporto diretto tra la scuola
e chi vi è attorno, e proprio riformando tale scuola, nel vero
senso della parola, in tutti i suoi aspetti, che si può sperare che
i bambini accedano alle elementari e alle altre scuole con maggior
apporto e maggior profitto.
Andrione (U.V.)
- Il s'agit d'un premier pas en matière
de régionalisation d'école maternelle.
En réalité, aux termes du Statut, la Région n'a pas des
compétences en cette matière, et c'est pour cela qu'il a été
nécessaire d'intégrer une loi de l'Etat, la loi du 18 mars 1968,
qui en réalité est une loi née morte, parce qu'elle n'a pas été
appliquée, et presque pas appliquée dans le reste de l'Italie.
Il est bien de s'attacher à cette loi, de façon à pouvoir
prendre les compétences qui ne sont pas encore reconnues à la
Région et établir le principe que la Région s'intéresse de l'école
maternelle.
Cela est très important, et nous croyons que la Junte a fait en
ce sens un pas dans la juste direction, parce que elle a fait
œuvre d'autonomisme et l'élargissement des
compétences régionales.
Naturellement il y a le revers de la médaille, et c'est que
cette loi de l'Etat n'était pas parfaite au départ et il reste
quelque chose de ces imperfections dans notre loi; mais il est bien
de commencer et s'il est nécessaire des modifications pourront être
apportées après, et je crois que l'article plus important de cette
loi est l'article 3, c'est-à-dire, au moi pour ce que nous avons
compris, lors de la discussion dans la Commission de l'Instruction
Publique, on procédera d'une façon progressive, en cherchant à
englober, au fur et à mesure que la nécessité se présente les
écoles maternelles déjà existantes, dans ce plan d'école maternelle
régionale.
Cela est nécessaire également pour des questions budgétaires
puisque nous ne pouvons pas affronter d'une seule fois, tout le
problème.
Il reste un point à éclaircir et c'est celui-ci est-il vraiment
nécessaire d'englober dans l'école régionale maternelle toutes les
écoles maternelles existantes?
Cela devrait être l'expérience que le dira, en tout cas, la loi
prévoit le mécanisme de contrôle, parce que c'est par décret de
l'Assesseur à l'Instruction publique, après avis de la Commission
consiliaire, que les différentes écoles seront déclarées
régionales.
J'aurais une dernière information à faire et c'est que l'article
10, qui a déjà été évoqué par les orateurs qui m'ont précédé.
Je me suis renseigné après la discussion qui a eu lieu au sein
de la Commission de l'Instruction publique où je sais ... il y a
des écoles maternelles où le traitement des enseignantes, il s'agit
normalement de femme, est supérieur au traitement du personnel de
l'école élémentaire.
Or, il est évident que dans ce cas nous ne pouvons pas verser
les 50.000 lires de plus, parce que ce serait une injustice, alors
je crois que l'article 10 doit être amendé dans ce sens, préciser
que l'on verse une contribution et la différence de contribution
entre le traitement correspondant des enseignants de l'école
élémentaire et ceux qui perçoivent, les enseignants des écoles
maternelles qui ne sont pas encore régionales en ce moment, sinon
nous risquons de créer une espèce de plus valeur pour certains
tipes d'enseignants que ce serait quanto même une injustice.
Ramera (D.C.)
- Io mi compiaccio che finalmente, dopo tre
anni dalla legge nazionale, ci sia una legge regionale che inquadri
la scuola materna, però, vorrei fare solamente alcune
considerazioni all'articolo 2, il programma di attività delle
scuole materne, desidererei che fosse sentito in Commissione,
perché qui si parla della famosa Commissione mista prevista
dall'articolo 40 dello Statuto, mai messa in vigore in 25 anni di
autonomia, il che se volessimo andare in fondo al problema,
dovremmo dire che nella scuola elementare, e nella scuola media sia
inferiore che superiore, tutto quello che si insegna di francese è
superfluo, perché non è mai stata stabilito un programma attraverso
la Commissione mista, nominata secondo l'articolo 40 dello Statuto,
perciò io vorrei che fosse visto attraverso la Commissione questo
programma di attività, che naturalmente non può essere ampio, visto
che è una scuola materna.
Qualcuno ha detto che ci vuole una cultura omogenea, non credo
che a cinque anni o a tre anni ci possa essere una cultura
omogenea, anche se i nuovi sistemi americani insegnano a leggere e
a scrivere a tre anni.
Un'altra cosa, vorrei che all'articolo 3 venisse visto, anche
attraverso la Commissione, perché dato che non variamo l'intera
scuola materna in campo regionale, subito, io lo capisco anche,
sarebbe bene che fosse esaminato una certa priorità, soprattutto,
visto il prospetto, per cui esistono delle scuole, per esempio le
comunali che hanno una media di 22 ragazzi, le scuole degli enti
morali, addirittura 41 bambini, le scuole private 28 bambini,
quindi tutto in contrasto con la legge che noi variamo oggi, per
cui si va da un minimo, per le località disagiate di cinque, ma
almeno una media di dieci, ad un massimo di venti.
Per quanto riguarda invece l'articolo 10, che è stato citato da
un paio di Consiglieri, mi sembra abbastanza evidente che si tratta
dell'indennità che continua ad essere corrisposta agli insegnanti
delle scuole comunali per i quali i Comuni versano una modesta
cifra, no? Tranne Aosta, è veramente vergognoso, perché qui abbiamo
visto spesso la gara, la demagogia più sfrenata, ancora ieri si
diceva il primo luglio del 1970, il primo gennaio del 1970, per
certe cose, ma mai nessuno si è preoccupato delle nostre maestre
delle scuole d'asilo che vanno in certi paesi a percepire 70 mila
lire al mese, nel 1971.
Questo si vede che andava per tutti, naturalmente.
Io invece l'avevo sollevato attraverso un'interpellanza due anni
fa, proprio la storia delle indennità alle insegnanti delle scuole
materne.
Capisco l'opportunità dell'articolo 10 in quanto non tutto il
personale può essere inquadrato immediatamente, però io mi auguro
che questo inquadramento avvenga al più presto, perché altrimenti
questi insegnanti potrebbero avere l'impressione di subire una
certa discriminazione, perché ad un certo momento noi sappiamo che
attraverso un articolo, che adesso non ricordo quale, il
trattamento economico è uguale a quello delle scuole elementari,
però è chiaro che quelli che continueranno a percepire 70-80.000
lire al mese o 60.000 si sentiranno discriminati nei confronti di
altri.
Quindi, io avrei alcune domande da fare all'Assessore: primo,
vorrei sapere quante sezioni si intendono istituire per l'anno
scolastico 1971-1972, in quanti anni si prevede possa essere
completato questa estensione della legge sul territorio regionale,
terzo quale è il costo previsto dell'intero problema e se
attraverso, diciamo, le trattative che sono state fatte per il
riparto fiscale, sul quale io non ho niente da dire in quanto si è
ottenuto il 50% in più dell'ultimo riparto, se è stata prevista
anche questa spesa, perché dal prospetto mi risulta che i bambini
nati negli ultimi anni sono 7.500, per cui seguendo quella che è la
legge per cui il massimo degli alunni dovrebbe essere venti,
arriveremmo ad oltre 350 maestre d'asilo che moltiplicato per un
minimo, dico un minimo, tra stipendi e contributi arriviamo sulle
250.000, tra stipendi e contributi vari penso che si arrivi su
quella cifra, noi arriviamo ad una somma talmente notevole che poi
peserà sul nuovo bilancio nelle spese correnti.
Quindi vorrei avere anche qualche dato, io chiedo per sapere
anche così qualche dato in merito, perché il problema è
importantissimo, è logico che si faccia, anzi ci onoriamo di votare
una legge di questo genere perché diamo veramente un esempio alle
altre Regioni che non hanno ancora a tutt'oggi, dopo tre anni,
messo in vigore la legge nazionale, però vorremmo anche sapere i
tempi, i modi e i costi, non perché i costi ci impressionino, per
carità, perché è logico quando una spesa è indispensabile bisogna
farla, però sarebbe bene anche saperla perché appunto negli
eventuali emendamenti da suggerire per il riparto fiscale si
potrebbe anche tener conto di questa che sarà una notevole spesa
che verrà a carico della Regione.
Dolchi (P.C.I.)
- Mi è stato detto, e lo hanno ribadito i
colleghi che mi hanno preceduto, che ci troviamo a discutere di un
importante settore della scuola valdostana, quella che viene
definita scuola materna, che noi vorremmo definire scuola per
l'infanzia, e che si cerca con il provvedimento che è stato posto
in discussione al Consiglio regionale, cioè con una legge regionale
integrativa, di migliorare la legge statale 444.
Tendiamo, cioè, come nel passato, e come ci siamo sempre vantati
e credo a ragione in Valle d'Aosta, di essere all'avanguardia nel
settore scolastico. L'Assessore Lustrissy ha parlato di pilastro in
campo scolastico regionale, ha parlato anche di affermazione di
volontà regionalistica in materia di pubblica istruzione; si cerca
oggi, cioè di dare attuazione anche a quell'ordine del giorno, a
cui ci si è più volte richiamati nel corso dell'ultimo anno e
mezzo, quell'ordine del giorno votato all'unanimità dal Consiglio
regionale sulla necessità del rinnovamento della scuola
valdostana.
È una novità, ha detto l'Assessore Lustrissy, e lo ha detto
anche il collega Ramera, è un esempio che possiamo dare alle altre
Regioni; direi che non sono fuori tema se mi sembra che il tutto va
inquadrato in una volontà politica della riforma della scuola
valdostana se affermo che può sembrare, direi quasi anacronistico,
oggi essere così bene intenzionati in un settore quando solamente
l'altro ieri si è seppellito il biennio, cioè un altro settore
della scuola valdostana per cui avevamo sentito in quest'aula
risuonare le stesse frasi, cioè pilastro, esempio, volontà
regionalistica di rinnovamento.
Ecco, noi richiamiamo queste affermazioni proprio perché
riteniamo che anche per questa legge sia importante soprattutto una
volontà politica da parte del Consiglio regionale.
Abbiamo stigmatizzato a suo tempo, abbiamo rilevato che per il
biennio il Consiglio era stato posto di fronte al fatto compiuto
nell'ottobre del 1970, e direi che in quell'occasione il Consiglio
non aveva potuto portare nessun apporto costruttivo, direi che non
aveva neanche potuto festeggiarne la nascita, così come oggi, in
questi giorni, il Consiglio non ha potuto neanche dolersi della sua
fine perché le decisioni sono state adottate al di fuori del
Consiglio. Ecco, penso che sia importante sottolineare quando
affrontiamo un settore della scuola che non può essere comunque
avulso dal complesso della scuola che ancora una volta un problema
che ha appassionato le forme politiche, sindacali, che ha investito
l'interesse degli insegnanti, delle famiglie, degli studenti, è
stato risolto senza una decisione consiliare, cioè senza che
nessuno di questo Consiglio si sia pronunciato pro o contro, senza
una assunzione direi pubblica delle rispettive forze politiche,
delle precise responsabilità in riguardo a quella iniziativa per
cui tante buone parole si erano spese, se pur con i suoi limiti,
aveva attirato l'attenzione sulla necessità di fare qualche cosa
per la scuola.
Abbiamo oggi una legge integrativa della legge nazionale 444,
una legge integrativa e modificativa ha detto l'Assessore
Lustrissy, che lascia però molti punti oscuri perché in alcuni casi
tralascia addirittura di riprendere alcune norme che noi nella
legge 444 ritenevamo abbastanza significative.
Ecco, non vorremmo che si ripetesse poi il caso del biennio e
che con una circolare che spiega come deve essere applicata la
legge o con una lettera che illustra come deve essere interpretato
il decreto o con una facile acquiescenza alle ragioni del Ministro,
si trasformi poi quello che è stato definito una novità o un
esempio alle altre Regioni in un tentativo che viene abbandonato
alle prime avvisaglie, ai primi, alle prime burrasche.
Noi in questa occasione stigmatizziamo, per quanto riguarda il
biennio e l'ingerenza ministeriale che riflette con questo episodio
la sterzata a destra del Governo, che riflette la poca volontà
politica di attuare le riforme, anche quelle piccole, anche quelle
modeste e quindi queste vengono vanificate.
Concludo su queste osservazioni di carattere generale, dicendo
che noi sul problema del biennio, della scuola, avremmo preferito
una decisione più democratica, più consapevole da parte del
Consiglio regionale; se le forze politiche che compongono la
maggioranza, se altre forze politiche interessate a non proseguire
questo esperimento volevano rinnegare il proprio sforzo
rinnovatore, ebbene, secondo noi, avrebbe dovuto essere il
Consiglio chiamato a decidere su queste scelte con una precisa
posizione, così come oggi con una precisa posizione su una
riaffermazione di volontà regionalistica che secondo noi è venuta a
mancare nel momento in cui il Ministro con la sua lettera dava una
interpretazione che può essere considerata anti-regionalista, non
si è avuto la forza politica o non si vuole ribadire la possibilità
in campo scolastico di portare avanti un esperimento pilota, un
esperimento che avrebbe fatto certamente onore alla Valle
d'Aosta.
Noi riteniamo che non parlandone più il Consiglio regionale
abbia abdicato alle sue prerogative e alle mie volontà
autonomistiche.
Ho ribadito queste cose, questi nostri concetti proprio perché
riteniamo, li riteniamo fondamentali e pregiudiziali anche per il
provvedimento che discutiamo, cioè la legge sulla scuola per
l'infanzia, che oggi ci apprestiamo a discutere e votare. È un
documento valido se rappresenta una effettiva volontà politica del
Consiglio di fare qualche cosa di veramente diverso e di nuovo
sulla via della trasformazione della scuola, a tutti i livelli,
nella nostra Regione.
Ecco perché per quanto riguarda il provvedimento in sede di
discussione generale, io vorrei ribadire quanto ha già detto la
collega Siggia e quanto hanno già detto altri colleghi, Andrione e
Ramera, circa la poca chiarezza degli articoli, uno e dieci che io
abbinerei nell'esame, in quanto è lì che si dice cosa si vuole.
Dobbiamo sapere cosa vogliamo attuare con questa legge regionale
nel settore della scuola per l'infanzia, in quanto all'articolo 1
della legge regionale si parla di nuove scuole, ma poi nella
illustrazione si dice anche quante sono le scuole già esistenti e
allora mi sembra che risulta conseguente che il Consiglio precisi
nella legge quali di queste scuole soddisfano alle necessità e
soddisfano alle esigenze che la legge e il Consiglio regionale
richiedono perché queste scuole diventino scuole materne, scuole
per l'infanzia regionali, e quindi una precisazione in questo
senso, cioè relativa, non solo all'istituzione di nuove scuole come
dice l'articolo 1, ma anche per l'assorbimento delle nuove scuole,
ci siano delle norme precise in modo che automaticamente venga poi
chiarito l'articolo 10, perché l'articolo 10 della legge regionale
ha un suo valore se è un momento transitorio fra una scuola già
esistente, una scuola per l'infanzia già esistente comunale, di
ente pubblico, privata, che sarà assorbita dall'Amministrazione
regionale e che nel frattempo gode di questo beneficio, ma se
invece è una scuola, è una classe, è un parcheggio per bambini come
si dice, se non soddisfa, se non potrà diventare regionale perché
non soddisfa alle esigenze che la scuola regionale, che il
Consiglio regionale che la legge regionale non prevedono e per
queste ragioni non diventa regionale, per quale ragione, in base
all'articolo 10 si deve provvedere al pagamento delle 50.000 lire
mensili per una scuola che non ha queste caratteristiche, cioè che
non è una scuola, se si vogliono dare sussidi e contributi in altro
mezzo; ad iniziative assistenziali per la custodia dei bambini dai
tre ai sei anni, o dai 4 ai 6 anni, è un altro argomento, ma se noi
vogliamo integrare lo stipendio di quegli insegnanti cui accennava
il Consigliere Ramera, bisogna che questo avvenga quando questi
insegnanti assolvono alla loro funzione di insegnanti in scuole per
l'infanzia che abbiano i requisiti per diventare regionali, se no
non si vede il perché a questi insegnanti, o al Comune che
gestiscono queste scuole, o agli enti privati o agli enti morali
che gestiscono queste scuole, l'Amministrazione regionale debba
dare 50.000 lire al mese, cioè, bisogna, secondo me, che
all'articolo 10, che è una conseguenza della chiarificazione che si
fa all'articolo primo, si definisca quali sono le caratteristiche
di una scuola per l'infanzia come la vuole la legge regionale e il
Consiglio regionale, che quindi di conseguenza abbia il diritto al
contributo.
Un altro argomento su cui desidero attirare l'attenzione del
Consiglio riguarda l'articolo 4 e cioè l'orario.
Ecco, noi pensiamo quando integriamo una legge dello Stato di
andare più avanti, cioè di dare alla cittadinanza e alla
collettività valdostana delle prestazioni, in questo caso di natura
scolastica, migliori di quelle previste in campo nazionale.
L'articolo 4 prevede che le scuole materne rimangano aperte per il
periodo corrispondente a quello delle scuole elementari, per le
caratteristiche nuove, moderne, che noi intendiamo debba avere la
scuola per l'infanzia regionale, riteniamo che l'articolo 4, come
proposto dalla Giunta, sia un passo indietro nei confronti
dell'articolo 4 della legge 444.
L'articolo 4 della legge 444 recita testualmente "l'orario
giornaliero delle scuole materne regionali non può essere inferiore
a sette ore, e sono consentiti in relazione ad accertate esigenze
locali, orari speciali"; ma quello che più ci interessa è l'altro
comma, che dice sempre nella legge 444 "le scuole materne statali
restano aperte per un periodo non inferiore a dieci mesi all'anno",
cioè come capita già per alcune scuole private in Valle d'Aosta che
svolgono la loro attività a pagamento, mentre la legge statale, la
legge regionale parlano di gratuità, alcune scuole private in Valle
d'Aosta, a pagamento, hanno già questi orari, e quindi hanno già
questa durata, durano dieci mesi e mezzo, noi riteniamo che se
vogliamo affermare il concetto della gratuità e soprattutto
vogliamo affermare per la scuola valdostana un passo in avanti con
la scuola regionale bisogna che almeno non si abbia un orario e una
durata inferiore a quello che già la legge nazionale prescrive.
Noi dobbiamo fornire, ha detto l'Assessore Lustrissy nella sua
introduzione, un servizio sociale di alta qualità e dove anche
quello dell'orario e della durata si inseriscono in questo
concetto, per quanto riguarda il settore della scuola per
l'infanzia.
Altre osservazioni, semmai, mi riserverò di farle nel corso
della discussione della legge articolo per articolo.
Fosson (U.V.)
- Une seule remarque et une recommandation
à la Junte.
Tantôt la Vice-Présidente Siggia a parlé de qualification et de
requalification professionnelle pour les institutrices des écoles
maternelles.
Je partage entièrement cette question, mais je voudrais vraiment
rappeler à ces sujet qu'à l'article 9, on prétend qu'il y ait un
titre d'étude et qui supère l'examen de français, il ne faudra pas
seulement qu'on supère l'examen de français, un examen de français
fait comme ça, tant pour pro-forma; il faut prétendre que surtout
dans l'école maternelle on enseigne bien le français et qu'on donne
une partie des heures qui sont nécessaire pour l'enseignement de la
langue française, qui n'arrive pas, ce qui arrive maintenant dans
certaines écoles maternelles, dans certaines écoles élémentaires,
où il y a des institutrices qu'ils ont supéré l'examen de français,
mais qui n'enseigne pas un mot en français, ceci, c'est la question
que je voulais seulement dire, c'est une question générale qui sert
pour ceci et pour d'autre, mais surtout dans l'école maternelle,
c'est une question fondamentale, si nous voulons maintenir ce qui
est notre ethnie valdôtaine.
Montesano (P.S.D.I.)
- Nessun altro chiede la parola.
Allora si passa alla votazione, articolo per articolo.
Ah! Vuole rispondere. L'Assessore Lustrissy.
Lustrissy (D.P.)
- Non mi dilungherò molto ... ritengo di
poter dire questo che per tutto il problema che riguarda il
programma di attività, ivi compreso l'orario di attività delle
scuole materne, si rinvierà il provvedimento al programma di
attività stabilito dall'articolo 3 al quale propongo una modifica,
al termine, dell'articolo.
Montesano (P.S.D.I.)
- Man mano che andiamo avanti negli
articoli propone le modifiche, adesso lo annuncio...
Lustrissy
(D.P.)
- ... ritengo di accogliere il
suggerimento anche del Consigliere Ramera e della Giunta stessa,
nel quale oltre alla Commissione mista prevista di cui allo Statuto
regionale, si è sentita la Commissione regionale per la Pubblica
Istruzione e la Giunta regionale.
Per quanto si riferisce alle osservazioni svolte in merito
all'articolo 10, dico questo: noi già attualmente, per delibera di
Consiglio, abbiamo approvato l'anno scorso una delibera del
Consiglio, nella quale è prevista l'erogazione di una indennità
mensile di 50.000 alle insegnanti di scuola materna, perché
sappiamo che tutti gli enti morali e gli enti comunali, non sono in
grado di erogare alle insegnanti di scuole materne un compenso
adeguato in base alle disponibilità del loro bilancio, di
intervenire a favore delle maestre delle scuole materne con un
assegno mensile di lire 50.000 per il periodo di attività previsto,
comprensivo anche dell'indennità per l'insegnamento della lingua
francese.
Per quanto riguarda le altre considerazioni svolte in rapporto
al personale dipendente, e in riferimento in modo particolare a
tutta la strutturazione del personale dipendente, ritengo di poter
dire questo, che tutto il problema relativo al personale sarà visto
poi nel successivo provvedimento legislativo e sarà oggetto di
esame da parte della Commissione consiliare competente, da parte
del Consiglio nel momento opportuno, e regolamenterà non solo i
ruoli del personale insegnante, ma anche il ruolo del personale
ausiliario della scuola materna, perché la scuola materna regionale
avrà una sua fisionomia, una sua autonomia, e tutto quanto il
personale che sarà impiegato, interessato alla scuola materna, sarà
regolamentato con apposite norme, come è previsto espressamente
dalla legge, e naturalmente devo dire anche questo, in rapporto
anche all'intervento generale svolto dal Consigliere Dolchi, è
chiaro che tutte le volte che il Consiglio regionale intende
affermare una propria autonomia, una sua propria presa di posizione
nei confronti dei problemi del genere, del problema della scuola in
modo particolare, deve avvalersi delle possibilità che gli sono
concesse dallo Statuto regionale, cioè deve esprimere questa sua
volontà con appositi provvedimenti di legge, di modo che non si
corra più il rischio per il futuro di affidarsi semplicemente a dei
decreti ministeriali che oggi vanno bene e che domani non vanno più
bene. Se vogliamo riaffermare questa volontà e dare compiutamente e
realizzare quell'ordine del giorno che è stato espresso un anno fa
dal Consiglio regionale, sarà compito nel prosieguo di tempo in
questo anno di attività di esaminare tutte queste possibilità, di
modo da interpretare fedelmente l'ordine del giorno votato dal
Consiglio regionale da assumere i provvedimenti legislativi
necessari da parte del Consiglio regionale stesso.
Naturalmente se non si ha quello strumento legislativo a
disposizione, si corre sempre il rischio di vedere a un certo
punto, in base all'andazzo termico, oppure all'andazzo politico
regionale o nazionale, di fare la danza del gambero, un passo
avanti e un passo indietro e noi questi rischi non li vogliamo più
correre, ma vogliamo codificare certe esigenze e certe nostre
volontà di rinnovamento con appositi provvedimenti di legge
regionale affinché questi episodi incresciosi non abbiano a
ripetersi.
Ora dicevo, a parte le considerazioni generali che si sono
svolte che ritengo di poter poi trasferire alla Commissione
consiliare al momento opportuno proprio in sede di esame del
programma di attività da una parte e dei ruoli dei dipendenti della
scuola materna dall'altra e per questo mi impegno a trasmettere
puntualmente l'osservazione fatta dal Consiglio regionale alla
Commissione stessa, ritengo anche di poter accogliere il
suggerimento di prevedere una modifica all'articolo 4, relativo
all'apertura delle scuole materne, riferendosi a quella che è la
disposizione della legge statale, per almeno un periodo di dieci
mesi all'anno.
Questa modifica la possiamo fare, per quanto riguarda poi ...
questi dettagli, questi particolari, li fisseremo, quando fisseremo
il programma di attività.
Per quanto riguarda l'articolo 10, è necessaria una modifica,
perché è vero quanto sostiene Andrione, che attualmente il
personale insegnante delle scuole materne del Comune di Aosta, ha
già un trattamento economico superiore a quello previsto dalla
legge per gli insegnanti delle scuole elementari.
Allora per evitare inconvenienti nell'interpretazione
dell'articolo, si formulerà una nuova dizione dell'articolo, che
formulerò al momento dell'esame dell'articolo stesso.
Per quanto riguarda le osservazioni fatte dal Consigliere Fosson
e da altri relativi ai corsi di aggiornamento, soprattutto, da una
parte volti alla conoscenza della lingua francese, e dall'altra
volti allo stesso aggiornamento professionale del personale
insegnante, dirò questo che noi abbiamo ... l'anno scorso dei corsi
speciali di lingua francese che terminano con esame ... che sono
esami abbastanza seri, perché quest'anno hanno soccombenti quasi i
due terzi dei candidati, sono esami seri, sulla conoscenza della
lingua francese, intensificheremo la preparazione degli insegnanti,
sia su questo profilo, sia sul profilo dell'aggiornamento
professionale, e quest'anno, per il primo anno, abbiamo già
previsto, proprio per venire incontro da una parte alle esigenze
della scuola, e dall'altra alle esigenze degli insegnanti, di
organizzare un primo stage di aggiornamento obbligatorio per gli
insegnanti di scuola materna della durata di dieci giorni, di modo
che si incominci, anche in quel settore, a prevedere un certo tipo
di aggiornamento professionale che è essenziale per lo svolgimento
dell'attività.
Montesano (P.S.D.I.)
- Allora si passa all'esame degli
articoli.
Manganoni (P.C.I.)
- Solo un'osservazione: io non entro
in merito al fatto dell'orario, però vorrei attirare l'attenzione
dell'Assessore ... capita in certi Comuni dove vi sono dei
trasporti, dai villaggi, magari al capoluogo, sia da parte degli
allievi della scuola elementare che di quelli dell'asilo, che vanno
assieme, quelli che vanno all'asilo e quelli che vanno alla scuola
elementare, tante volte il fratello maggiore che va alle
elementari, che accompagna il fratellino che va all'asilo e poi
quando esce se lo prende e se lo porta a casa; quindi, io, sia
chiaro, non voglio entrare nel merito dell'orario, ma bisogna tener
presenti questi casi, perché spostando l'orario, in modo che non
coincida più quello delle elementari, con quello dell'asilo, si
possono, sempre in questi casi, verificarsi degli
inconvenienti.
Lustrissy (D.P.)
- Risponderò brevemente al Consigliere
Manganoni, il problema che è stato posto da lui e da altri, anche
in riferimento all'orario di insegnamento e alla durata, io ricordo
che quest'anno il Comune di Aosta ha svolto un'indagine tramite i
genitori dei ragazzi che frequentavano la scuola materna, per
vedere se era il caso di prolungare la durata delle scuole materne,
il risultato di questa indagine è che nessuno ha chiesto, un minimo
numero di genitori ha chiesto il prolungamento della scuola
materna, questo anche per un altro motivo, la coincidenza
dell'orario, è vero, esiste anche questa esigenza, soprattutto
nella città, in modo particolare nei grossi centri, ci sia la
coincidenza dell'orario delle due scuole, affinché i genitori
possano in un solo giro ... però anche riferendoci alla
precisazione di Andrione, perché da qualcuno era stata sollevata la
questione dell'obbligatorietà della frequenza, in nessun caso è
prevista l'obbligatorietà della frequenza alla scuola materna.
La scuola materna è libera e non è obbligatoria.
In nessun Paese esiste l'obbligatorietà della frequenza della
scuola materna.
In riferimento a quanto chiedeva il Consigliere Ramera, quante
sezioni per il prossimo anno, su questa una previsione di
passaggio, nel complesso delle attuali sezioni esistenti, cioè
delle attuali scuole materne, la previsione che noi abbiamo fatto
così, grosso modo, si aggira sui 5-6 anni, come assorbimento
completo da parte della Regione della struttura delle scuole
materne oggi esistenti senza prevedere l'aumento di nuove sezioni e
la spesa corrispettiva al trasferimento delle scuole materne
completo delle attuali scuole materne alla Regione, considerando
anche le sezioni di venti iscritti, comporterebbe l'assunzione di
personale insegnante di 160 unità circa: attualmente sono in
servizio 119 insegnanti di scuola materna, con questo passaggio
graduale nel quinquennio delle attuali sezioni esistenti porterebbe
questo a una spesa di 300-400 milioni di lire all'anno, grosso
modo.
Per quanto riguarda le osservazioni fatte all'articolo 1 devo
precisare questo che l'articolo 1 parla di istituzione di nuove
scuole materne proprio in riferimento all'istituzione di nuove
scuole materne regionali, perché nessuna delle scuole materne
attuali è regionale, sono tutte scuole materne, dipendenti da enti
locali o enti privati; è riferito alle scuole regionali, le nuove
istituzioni, cioè il piano di trasferimento, come vi ho detto si
attuerà nel quinquennio, perché è impensabile, così, oggi,
trasferire tutto questo personale alle dipendenze della Regione,
per il semplice fatto che il bilancio regionale oggi non potrebbe
sopportare quell'aggravio di spesa, e di più, anche rispondendo al
Consigliere Ramera, quando è stata fatta la richiesta di revisione
del riparto fiscale e del contributo previsto dall'articolo 12 è
stata tenuta presente proprio questa legge, nel complesso generali
dei problemi, scuola, sanità e casa, è stata tenuta presente anche
questa nuova legge di modo che abbiamo rappresentato l'esigenza
delle spese corrispettive all'assunzione di questa legge
regionale.
Tonino (P.S.I.U.P.)
- Alle osservazioni fatte testé
dall'Assessore, sono belle affermazioni, io ho già avuto modo di
dirglielo nel momento in cui ha illustrato il biennio, nelle sedute
passate, affermazioni di principio molto precise, codificare tutto
con leggi regionali, ecc. ecc. per riaffermare la nostra autonomia,
ma se guardiamo ciò che è successo nel biennio, vediamo che
l'affermazione di principio dell'Assessore va a farsi benedire,
basta una circolare che viene da Roma, sollecitato magari da
qualcuno di Aosta e tutto viene affossato senza che il Consiglio
regionale possa dire una sola parola.
Questa in verità è la nostra autonomia regionale, il Consiglio
regionale in questo momento.
Ramera (D.C.)
- Io ringrazio l'Assessore per le risposte,
vorrei suggerire all'articolo 4...
(Montesano:
...quando
arriveremo all'articolo 4) ...D'accordo.
Dunque ritorniamo allora su quanto avevo chiesto, cioè quante
sezioni si apriranno al prossimo ottobre, noi come Consiglio
regionale andiamo in vacanza ad agosto-settembre, quindi ad ottobre
l'Assessore aprirà tot sezioni, noi vorremmo, io ho chiesto che
l'istituzione di queste sezioni venisse portata alla Commissione
Pubblica Istruzione, proprio per stabilire un primo quantitativo,
secondo una certa logica di priorità, perché almeno ad ottobre
abbiamo a funzionare un determinato numero di scuole, per i corsi
di aggiornamento del personale, sarebbe bene; questo sarebbe un
discorso molto ma molto lungo, mi riservo semplicemente di dire due
cose: ogni insegnante ha la libertà assoluta in Italia, grazie a
Dio, di insegnare come pare e piace, i sistemi della scuola materna
sono tali per cui non occorre mobilitare con ... ma io gli darei
facoltà di frequentare i corsi che meglio aggradano, perché nella
scuola materna esistono vari sistemi di insegnamento, per cui
decidere noi, se sia meglio un sistema ... o un altro sistema.
Credo che andremmo dentro una discussione enorme, mi ha fatto
piacere inoltre la risposta dell'Assessore in merito all'articolo
3, no 2, però io vorrei richiamare la Giunta, l'ho detto così, en
passant, ma vorrei richiamare la Giunta sulla necessità assoluta
che questa Commissione mista, prevista dall'articolo 40 dello
Statuto, venga istituita perché sono trascorsi 26 anni
dall'autonomia. Ora, io che sono stato insegnante, avessi dovuto
fare l'insegnamento della lingua francese come mi pareva, sarebbe
stato sufficiente, e scusate, la boutade, che io entrassi in classe
e dicessi ai miei alunni, io oggi vi insegno semplicemente a dire:
"bonjour, bonsoir" perché fino adesso non c'è un programma valido,
stabilito secondo le norme dello Statuto, quindi gli insegnanti, e
io questo, mi spiace polemizzare con qualcuno, non è vero che non
insegnano niente, hanno insegnato perfino troppo data la carenza di
regolamento in materia, hanno insegnato perfino troppo, perché se
pensiamo che nel 1952, o '51, è stata nominata la Commissione mista
per il programma di francese e che non ha mai funzionato, sono
passati la bellezza di 20 anni, perché non ha mai funzionato, io
vorrei sapere in base a che cosa noi possiamo pretendere da un
insegnante ... l'insegnamento relativo alla lingua francese.
Quindi la scuola materna, quindi non è che si richiedano
particolari nozioni, ecc. però sarebbe veramente ora di mettere in
questa Commissione mista perché altrimenti, se un giorno o l'altro
trovassero un individuo come me, che ha il caratterino strano, si
becca i soldi della indennità di francese e non insegna niente
perché i programmi che sono attualmente in vigore nelle scuole
elementari, medie, non sono regolari e ogni insegnante ha insegnato
sin troppo.
Andrione (U.V.)
- Je regrette de devoir faire des
polémiques avec Monsieur Ramera, mais ce qu'il dit n'est pas
exact.
Mi dispiace fare delle polemiche con te, ma quello che dici non
è esatto, mi permetto di leggere l'articolo 39 dello Statuto: nelle
scuole di ogni ordine e grado, dipendenti della Regione,
all'insegnamento della lingua francese è dedicato un numero di ore
settimanali pari a quelle della lingua italiana.
I programmi sono di competenza regionale, quindi i programmi che
esistono devono essere insegnati e molto sovente non sono
assolutamente insegnati...
(Voci)
...No, no, fai confusione
e continuo a leggere, "l'insegnamento delle varie materie è
disciplinato dalle norme e dai programmi in vigore nello Stato, con
opportuni adattamenti alle necessità locali". Tali adattamenti non
sono materie che possono essere insegnate in lingua francese, il
che non è un insegnamento del francese, ma altre materie che
possono essere insegnate in francese, queste materie saranno
stabilite da quella Commissione di cui il Ministero non ha mai
nominato i suoi membri, mai in 25 anni...
(Voce)
...Cosa far
funzionare se manca la metà dei membri, Ramera non venire a
raccontare delle balle...
(Voce)
Dujany (D.P.)
- Il Consigliere Ramera ha sollevato un
argomento che è opportuno chiarire, è opportuno chiarirlo perché mi
pare che ci sia molta confusione.
Tanto è giusto quanto dice Andrione, che l'articolo 38 dello
Statuto prevede la Commissione mista, non per l'approvazione...
pardon, l'articolo 40, non per l'approvazione dei programmi di
insegnamento della lingua francese, ma bensì per gli adattamenti
delle materie che possono essere insegnate in lingua francese, le
quali sono approvate e rese esecutive sentite le Commissioni
miste.
Nel 1967, avevamo nominato questa Commissione mista, il
Consiglio regionale aveva nominato i suoi rappresentanti e il
Ministero della Pubblica Istruzione aveva nominato i suoi per
cercare di iniziare questo lavoro.
E mi pare che i contatti erano stati presi con il Ministro Gui,
questa Commissione è stata nominata per un periodo di un anno,
purtroppo non ha concluso nulla, forse anche noi abbiamo sbagliato
nella scelta dei nominativi, forse anche il problema non era
sufficientemente maturo e quindi la Commissione è stata nominata,
però non ha concluso nulla di concreto.
Per quanto riguarda invece i programmi inerenti alle scuole
elementari, fin dal 1947, in periodo anti-statutario, cioè in
periodo di adattamento dei decreti particolari del Capo dello
Stato, era stata approvata da una Commissione mista, composta di
rappresentanti del Ministero della Pubblica Istruzione e
rappresentanti della Regione, un quadro di ripartizione degli
insegnamenti in lingua francese-italiana nelle scuole elementari e
materne della Valle d'Aosta.
E si diceva che la religione doveva essere insegnata in lingua
francese, l'educazione morale e civile in italiano, il lavoro in
francese in tutte le classi, la lingua italiana in italiano in
tutte le classi, il francese in francese in tutte le classi, la
storia e la geografia in italiano in tutte le classi, storia e
geografia regionale francese in tutte le classi, aritmetica e
geometria francese nelle prime tre classi, italiano nelle classi
quarta e quinta, ecc., cioè mi pare che non sia lo strumento che
manchi, mi pare che ci sia una serie di altre condizioni reali e
concrete che vengono a mancare.
Ora, facciamo pure il possibile per nominare questa Commissione,
però non dimentichiamoci che questa Commissione avrà la possibilità
di lavorare in modo concreto su un terreno reale, quando ci siano
determinate condizioni ambientali e di preparazione che trovino la
possibilità naturalmente di dare esecuzione concreto al bilinguismo
nelle scuole.
Montesano (P.S.D.I.)
- Allora, passiamo all'esame di
articolo per articolo della legge; prego i Signori Consiglieri e
Assessore di ricordare gli emendamenti che sono stati annunciati,
per poterli inserire poi, e per poterli sottoporre all'approvazione
del Consiglio.
Articolo 1 - Consigliere Dolchi.
Dolchi (P.C.I.)
- Non voglio far perdere del tempo al
Consiglio, però sinceramente ho alcuni dubbi, faccio una richiesta
di chiarificazione.
La legge si riferisce in base all'articolo 1 a nuove scuole
materne, e non si fa altro riferimento all'assorbimento di scuole
materne esistenti, se non all'articolo 10 quando si dice che in
attesa del completo assorbimento delle scuole stesse, cioè
implicitamente si dice che esistono delle scuole che potrebbero
essere assorbite, in attesa di questo assorbimento si corrisponde
questa integrazione dello stipendio.
Ora, io ho detto, così nel mio intervento, discussione generale
che non è detto che tutte le scuole attuali debbano essere
assorbite, mi sembra che la legge vuole appunto regolamentare le
scuole che avendo determinati requisiti o nuove, cioè di nuova
istituzione, o vecchie, ma trasformabili e quindi diventate
regionali, ma se ci fossero delle scuole di un determinato tipo
che, istituite come parcheggio dei bambini, tanto per usare oramai
una definizione corrente, non avessero questi requisiti, e quindi
non passassero mai, non chiedessero di passare o ... non fossero
passate come scuole per l'infanzia regionali, ecco mi sembra che
tra articolo 1 e articolo 10 rimane una certa confusione.
Non so se non vale la spesa per una chiarificazione.
... la spesa per una chiarificazione inserire nell'articolo 1,
dopo aver parlato di nuove scuole materne, che le scuole materne
già esistenti e che assolvono ai compiti e che hanno i requisiti
per essere inserite come scuole regionali, lo saranno in base al
piano a cui già accennato, cioè io non nego la volontà già espressa
dall'Assessore che in cinque o sei anni vengano assorbite tutte o
quasi tutte le scuole esistenti e quelle che non soddisfano
attualmente a quelle caratteristiche che noi vogliamo diventando
regionali, essendo assorbite, essendo guidate, a cui vengono
assegnati degli insegnanti, avendo questi requisiti, assumano
quindi tutte le caratteristiche per essere scuole per l'infanzia
regionale, ma se non ce ne fossero, ecco mi sembra che si crea una
certa confusione con l'articolo 10.
Non so se non vale la spesa, nell'articolo 1, precisare che le
scuole materne già esistenti e che avranno i requisiti o che per
parere della Giunta, della Commissione consiliare per la Pubblica
Istruzione dovranno passare regionali, questo avverrà in un periodo
di tempo o non so una cosa di questo tipo; cioè se noi parliamo
sempre solo di nuove scuole materne si può creare questa
confusione, a meno che l'Assessore non chiarisca questa che è una
mia confusione e che forse non esiste.
Lustrissy (D.P.)
- ... potrebbe ingenerare e portare alla
confusione, ma il termine riferito al passaggio, cioè
all'istituzione di nuove scuole materne riferite regionali, perché
tutte quelle esistenti attualmente non sono scuole materne
regionali, sono scuole materne o private o dipendenti da altri
enti; pertanto nuove scuole materne regionali lo saranno una volta
che saranno assunte con decreto e trasferite con piano annuale,
diventeranno nuove scuole materne regionali.
Ramera (D.C.)
- Praticamente la mia richiesta iniziale,
no io vorrei chiedere all'Assessore che nel mese di settembre la
Commissione Pubblica Istruzione, d'accordo appunto con
l'Assessorato, stabilisse quante sezioni dal prossimo ... sì
infatti, no, infatti io non sono molto d'accordo con il Consigliere
Dolchi, perché il secondo comma praticamente dà la precedenza alle
zone di particolare disagio alpino e di accelerata urbanizzazione
ecc. ... quindi perciò io chiederei che nel mese di settembre la
Commissione Pubblica Istruzione stabilisse quante di queste sezioni
e quali, o scuole, diciamo, va beh può essere anche una sezione,
diciamo scuola, debbono essere assorbite dalla Regione in maniera
che dal 1° ottobre noi sappiamo che abbiamo ad esempio 20 scuole
materne che sono passate alle dipendenze dell'Amministrazione
regionale. Quindi non occorre questo, a me basterebbe l'impegno
dell'Assessore, dato che però ad agosto e a settembre il Consiglio
non si riunisce, vorrei questo impegno: che nel mese di settembre
ci fosse questa riunione, perché altrimenti noi cadremmo, non dico
come Tonino nella storia del biennio, perché quella non era una
legge mentre questa è una legge, quindi in maniera che a ottobre si
normalizzi una certa situazione con, diciamo, venti scuole sono
passate alla Regione e stabiliremo noi la priorità o meno da
portare poi in Consiglio come ratifica nel mese di ottobre.
Dolchi (P.C.I.)
- Faccio un esempio concreto: l'articolo
22 della legge 444, per quanto si riferisce allo Stato, precisa
come diventano statali le scuole materne annesse alle scuole
magistrali, per esempio la legge nazionale si è preoccupata di
regolamentare questo passaggio di scuole materne esistenti allo
Stato.
Facciamo l'esempio di Aosta: ad Aosta esiste un certo numero di
classi di scuola materna, in genere hanno tutte già il personale
insegnante con il titolo, al primo ottobre queste scuole materne,
queste classi diventano regionali? Rimangono comunali? E se
diventano regionali o se rimangono comunali a chi aspetta di
decidere? Cioè è il Comune che chiede - faccio l'esempio di Aosta,
potrebbe essere un altro Comune, un ente morale o una scuola
privata - è il Comune che chiede? È la Regione che ...
Lustrissy (D.P.)
- ... alcuni degli enti e delle
istituzioni private, su richiesta degli enti e dei comuni e su
proposta della Commissione con decreto.
Andrione (U.V.)
- Io volevo solo precisare quanto diceva
Ramera; concordo con quello che dice Ramera, riunione della
Commissione Pubblica Istruzione, però non solo assorbite, assorbite
o create, cioè per esempio potrebbe essere, faccio un esempio,
potrebbe essere un interesse.
Lustrissy (D.P.)
- Io ritengo di poter studiare il
problema attentamente non appena la legge sarà approvata, perché
non nascondiamoci che l'iter legislativo, nonostante la
consultazione avvenuta di costituzionalisti e di illustri giuristi,
potrebbe avere degli intralci; naturalmente se la legge sarà
approvata io mi riservo di studiare il problema e di convocare la
Commissione appena possibile.
Montesano (P.S.D.I.)
- Ecco, un'altra volta che io dico
che nessuna Commissione è convocata dall'Assessore, ecco io devo
dire, scusate un po', perché in questo campo qui, in questo campo,
c'è l'esempio lampante, qui negli allegati, che la convocazione
della Commissione Istruzione senza che la Presidenza del Consiglio
ne sappia niente, ecco poi gli Assessori si lagnano che le
Commissioni vogliono entrare nel merito della Giunta, è colpa
vostra cari signori! Eh no, perché scusate un po', io devo
difendere questa prerogativa del Consiglio, della Presidenza del
Consiglio, qui è stata convocata una Commissione e hanno ragione
poi i settori dell'opposizione i quali pretendono di rifare questa
prassi quando gli stessi responsabili convocano la Commissione; qui
ne abbiamo un esempio.
Comunque sia passiamo all'articolo 1 - Nessun altro chiede la
parola? Allora chi approva alzi la mano. Contrari? Astenuti? Il
Consiglio approva.
Articolo 2.
Lustrissy (D.P.)
- Al termine dell'articolo bisogna
aggiungere questo: ", la Commissione consiliare Pubblica Istruzione
e la Giunta regionale", cioè "sentita la Commissione mista, la
Commissione consiliare Pubblica Istruzione e la Giunta
regionale".
Montesano (P.S.D.I.)
- A che riga è?
Andrione (U.V.)
- All'ultima.
Montesano (P.S.D.I.)
- Allora chi approva l'emendamento?
Vuole ancora intervenire? Prego.
Ramera (D.C.)
- Chiedo la parola perché prima avevo
parlato due volte, non è che voglia polemizzare.
Montesano (P.S.D.I.)
- È stabilito che per ogni articolo
si può parlare due volte, intendiamoci bene ...
Ramera (D.C.)
- Non è che voglia polemizzare, per carità,
col Presidente della Giunta, il quale ha letto un documento
ineccepibile, però prima io ho richiesto il funzionamento di questa
Commissione mista; io capisco che può darsi che ci siano delle
carenze del Ministero Pubblica Istruzione, però la Regione deve
farsi parte diligente, almeno formare una Commissione con gli
insegnanti, in modo da stabilire una volta per tutte un programma,
perché quello che ha letto il Presidente della Regione è esatto,
però io sfido chiunque a sapere in quale scuola è stato adottato
quel programma, gli insegnanti che hanno sentito il loro dovere
hanno fatto miracoli e altri non l'hanno fatto, proprio per la
mancanza di un documento valido.
Se non altro, che almeno si chieda una Commissione mista, se il
Ministero Pubblica Istruzione sarà carente, almeno che ci siano i
rappresentanti della Regione e i rappresentanti degli
insegnanti.
Quindi non era per polemizzare questo, per carità, era per
cercare di facilitare una volta per tutte che questo insegnamento
avvenga secondo le regole, non che ci siano degli insegnanti che se
ne infischiano e degli altri che invece si fanno ...
Montesano (P.S.D.I.)
- Allora c'è il Consigliere Freppaz
che ha chiesto la parola.
Freppaz (U.V.)
- A part que moi je demanderai qu'ici on
voit "obbligatorietà dell'insegnamento della lingua francese", moi
je demanderais que la langue française soit uniquement parlée à
l'école maternelle, seulement la langue française, parce que
malheureusement dans les familles valdôtaines on parle que la
langue italienne.
D'autre part je voulais souligner que nous avons en Vallée
d'Aoste des minorités de langue allemande et dans la loi même
manque cela, et les minorités de langue allemande ils voudraient
seulement parler l'allemand à l'école maternelle.
De l'autre côté j'ai rien dit à l'article un où il parle des
institutions privées des institutions Ente Morale et institutions
d'école maternelle communale; nous avons dans les même Communes,
exemple Nus, il y a l'école privée, l'école in Ente Morale, et
l'école communale maternelle.
Montesano (P.S.D.I.)
- Consigliere Freppaz io devo farle
presente che l'articolo 1 è stato approvato.
Freppaz
(U.V.)
- Sì, d'accordo - mais je profite,
je voulais savoir de l'Assesseur qu'est-ce-que on va faire par
exemple pour les minorités de langue allemande.
Lustrissy (D.P.)
- Régler la question avec cette loi
n'est pas possible parce que n'est pas réglée par le Statut
régional et vous savez qu'il y a un ordre du jour, une motion
approuvée par le Conseil régional qui actuellement n'est pas encore
approuvée par la Commission de Coordination à l'égard de la
question de la langue allemande; c'est un problème constitutionnel
parce que le Statut ne prévoit pas l'enseignement de la langue
allemande.
Montesano (P.S.D.I.)
- Nessun'altra osservazione
sull'articolo 2? Chi approva alzi la mano.
Fosson (U.V.)
- Un momento, come lo approviamo? Con quale
variante?
Montesano (P.S.D.I.)
- Con l'emendamento presentato
dall'Assessore Lustrissy. Ecco approvato con l'emendamento proposto
dall'Assessore all'Istruzione. Chi approva alzi la mano. Contrari?
Astenuti? Il Consiglio approva.
(Voce del Consigliere Dolchi)
Andrione (U.V.)
- No, ma qui è un decreto, è un decreto,
ma no, ma tutti i decreti dei Ministri devono essere approvati in
base ... o vincolante o non vincolante.
Montesano (P.S.D.I.)
- Articolo 3 - ha ragione, ha
ragione il Consigliere Dolchi.
(Voci)
Andrione (U.V.)
- Non è il parere a una delibera di
Giunta, è il parere a un decreto.
Montesano (P.S.D.I.)
- Articolo 3 - Nessuno interviene?
Chi approva alzi la mano. Contrari? Astenuti? Il Consiglio
approva.
Articolo 4 - Allora legga l'emendamento e poi c'è il Consigliere
Freppaz che vuol parlare.
Lustrissy (D.P.)
- Dunque "Le scuole materne rimangono
aperte per il periodo" - e si cancella la parte precedente dopo
periodo - "non inferiore ai dieci mesi all'anno".
Montesano (P.S.D.I.)
- Ecco, Pramotton, per favore,
scrive lei ...
Lustrissy (D.P.)
- Dopo il periodo, cancellare la dizione
precedente e inserire "non inferiore ai dieci mesi all'anno" "per
un periodo non inferiore ai dieci mesi all'anno".
Freppaz (U.V.)
- Moi ici je voulais simplement faire
observer, on ne parle pas de réfection, ad exemple, parce que la
réfection dans le même ... les enfants vont à l'école le matin et
puis vienne peut-être le soir, l'après-midi, ils restent à l'école
maternelle pendant la réfection; est-ce-que existe encore la
réfection à l'école maternelle? Oui ou non?
Montesano (P.S.D.I.)
- Allora chi approva l'articolo 4
così emendato? Alzi la mano. Contrari? Astenuti? Il Consiglio
approva.
Articolo 5 - Chi approva alzi la mano. Contrari? Astenuti? Il
Consiglio approva.
Articolo 6 - Chi approva alzi la mano. Contrari? Astenuti? Il
Consiglio approva.
Articolo 7 - Chi approva alzi la mano. Contrari? Astenuti? Il
Consiglio approva.
Articolo 8 - Chi approva alzi la mano. Contrari? Astenuti? Il
Consiglio approva.
Articolo 9 - Prego Consigliere Germano.
Germano (P.C.I.)
- Proporrei al terzo comma "Le modalità
di affidamento degli incarichi di insegnamento saranno stabilite
con ordinanza dell'Assessore regionale alla Pubblica Istruzione,
sentita la Giunta regionale e la Commissione permanente di studio
per la Pubblica Istruzione" "e i sindacati della scuola". In genere
sono sentiti e mettiamolo.
Montesano (P.S.D.I.)
- Allora emendamento accolto
dall'Assessore "e i sindacati della scuola".
Lustrissy (D.P.)
- Questa è già la norma.
Germano (P.C.I.)
- D'accordo, ma mettiamolo.
Montesano (P.S.D.I.)
- Altre osservazioni? Chi approva
con l'emendamento proposto dal Consigliere Germano alzi la mano.
Contrari? Astenuti? Il Consiglio approva.
Articolo 10 -
Lustrissy (D.P.)
- Dunque l'articolo 10, dopo
"l'Amministrazione regionale corrisponderà al personale delle
scuole materne non dipendenti dalla Regione un compenso mensile" la
parte primitiva viene stralciata dopo "compenso mensile" e viene
costituita con quest'altra "pari alla differenza tra il trattamento
goduto" no, "di cui hanno goduto".
Montesano (P.S.D.I.)
- "hanno fruito".
Lustrissy (D.P.)
- "hanno fruito nell'anno scolastico
1970/1971 e quello previsto al comma 5° dell'articolo precedente,
con massimo di Lire 50.000".
Ramera (D.C.)
- Mi accorgo adesso che praticamente
l'articolo 5 dice "spetta il trattamento economico corrispondente
al personale della scuola elementare", esatto, il Consigliere
Andrione che ha proposto questo emendamento dice "con un massimo di
50.000"; se il Comune dà 20.000 noi ne diamo 50.000 quindi è in
contrasto con il comma 5° allora.
"Al personale insegnante spetta il trattamento, al comma 5° no?
E qui dice "un compenso pari alla differenza tra il trattamento di
cui hanno fruito nell'anno ... e quello previsto al comma 5°.
(Voci ...)
Io ho capito, però detto così non è
chiaro.
Andrione (U.V.)
- No, no, ma se fai la questione, insomma
vuol dire questo: le scuole che non sono ancora regionali sono
tenute in questo stato punto e basta, però dato che ci possono
essere delle differenze, immaginiamo il Comune di Pont-Saint-Martin
dà 100.000 lire, non se ne versano 50.000 se ne versano 30.000, è
la legge che lo stabilisce; comunque si cerca di perequare,
nient'altro.
Montesano (P.S.D.I.)
- Allora articolo 10 - Chi approva
con l'emendamento proposto dall'Assessore all'Istruzione? Chi è
favorevole alzi la mano. Contrari? Astenuti? Il Consiglio
approva.
Articolo 11 - Non ci sono emendamenti qui all'articolo 11. Chi
approva alzi la mano? Contrari? Astenuti? Il Consiglio approva.
Articolo 12 - Chi è favorevole alzi la mano.
Ramera (D.C.)
- Vorrei chiedere una cosa.
Montesano (P.S.D.I.)
- Ma sull'articolo 12?
Ramera (D.C.)
- Eh va beh lo chiedo qui, è l'ultimo
articolo, me ne sono accorto adesso!
Montesano (P.S.D.I.)
- Ah sì, sì.
Ramera (D.C.)
- Vorrei chiedere chi dirige, cioè in tutti
questi articoli non ho visto alcun riferimento a una direzione di
scuola materna, a un ispettorato di scuola materna, per cui vorrei
sapere, dato che è l'ultimo articolo, siccome non l'ho visto,
vorrei sapere chi dirigerà in questo periodo le scuole materne.
Lustrissy (D.P.)
- ... subito il provvedimento
legislativo è corrispondente sullo stato giuridico.
Ramera (D.C.)
- E in attesa?
Lustrissy (D.P.)
- E in attesa c'è la legge del '28 che
regolamenta la questione.
Montesano (P.S.D.I.)
- Articolo 12 conclusivo, chi
l'approva alzi la mano. Contrari? Astenuti? Il Consiglio
approva.
Si passa alla votazione a scrutinio segreto.
Risultato della votazione: il Consigliere Ramera è stato
chiamato e non si è presentato. Dunque risultato della votazione:
presenti 32; votanti 32; maggioranza 17; favorevoli 24; contrari 4.
Il Consiglio approva.
Ora io invito il Consiglio a fare quattro passi indietro
nell'ordine del giorno per esaminare l'oggetto n. 18.
Andrione (U.V.)
- ... 28, 28, è un errore mio; presenti
28, sì sono io che ho fatto un errore.
Montesano (P.S.D.I.)
- Allora rettifico, presenti 28;
votanti 27 perché Ramera non ha votato.
Andrione (U.V.)
- Allora presenti 29, lasci 28 perché
sennò sarebbero 29 i presenti.
Montesano (P.S.D.I.)
- 28 presenti, 27 votanti; 17
maggioranza, 24 favorevoli. Eh non ci siamo, non ci siamo...
(Voce:
si è astenuto Ramera, non ha votato si è astenuto)
...
Allora lasciamo scrivere al Segretario e poi chiediamo il
placet degli scrutatori e diamo l'annuncio della votazione, cioè io
lo leggo: 29 presenti; 28 votanti; maggioranza 15; favorevoli 24;
contrari 4 e non ci siamo.
Andrione (U.V.)
- Uno è Ramera che non ha votato.
Montesano (P.S.D.I.)
- E già ma astenuti allora devono
essere. Mi spiace cari signori ma bisogna rifare, non ci siamo.
Andrione (U.V.)
- A meno che non mettiamo un
astenuto.
Montesano (P.S.D.I.)
- No, c'è l'astenuto.
Andrione (U.V.)
- No non c'è.
Montesano (P.S.D.I.)
- Votanti 28, ecco giusto giusto: 29
presenti; votanti 28; astenuti 1; maggioranza 15; favorevoli 24;
contrari 4. Va bene.
Allora si passa al punto 18. Allora vuol leggere per favore?
Un po' di silenzio per favore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK