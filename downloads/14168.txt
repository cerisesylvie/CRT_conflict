Consiglio Regionale della Valle d'Aosta - Oggetto del Consiglio n. 691 del 18 maggio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TRASPORTI E VIABILITÀ
Viabilità
Precedente
Successivo
Resoconto integrale del dibattito dell'aula
Oggetto del Consiglio n. 691 del 18 maggio 1994 - Resoconto
OGGETTO N. 691/X - Disegno di legge: "Rifinanziamento per
l'anno 1994 della legge regionale 28 dicembre 1984, n. 72
(Costruzione della tangenziale di Aosta - Tratto da Aosta centro ad
Aosta ovest)".
Articolo 1 - (Autorizzazione di spesa)
1. Per i fini di cui alla legge regionale 28 dicembre 1984, n.
72 (Costruzione della tangenziale di Aosta - Tratto da Aosta
Cent­ro ad Aosta Ovest) è autorizzata per il 1994 l'ulteriore spesa
di
lire 6.000.000.000.
Articolo 2 - (Disposizioni finanziarie)
1. Alla copertura dell'onere di lire 6.000.000.000, derivante
dall'applicazione della presente legge, che graverà sul capitolo
51480 del bilancio di previsione dell'anno in corso si provvede
mediante utilizzo, per corrispondente importo, dello stanzia­mento
iscritto al capitolo 69020 del bilancio stesso, a valere
sull'apposito accantonamento previsto nell'allegato n. 8
(Completamento della tangenziale di Aosta - Tronco Aosta Centro -
Aosta Ovest (rifinanziamento legge regionale 72/1984) -
C.2.1.).
Articolo 3 - (Variazioni di bilancio)
1. Alla parte spesa del bilancio di previsione della Regione per
l'anno 1994 sono apportate le seguenti variazioni sia in termini di
competenza che di cassa:
a)in diminuzione:
cap.69020
"Fondo globale per il finanziamento di spese di
investimento"
lire 6.000.000.000;
b) in aumento:
cap.51480
"Spese per la costruzione della tangenziale di Aosta - Tratto da
Aosta Centro ad Aosta Ovest"
lire 6.000.000.000.
Articolo 4 - (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubbli­cazione nel Bollettino ufficiale della Regione.
Presidente -
La parola al consigliere Parisi.
Parisi (VAP) -
Il presente disegno di legge è
destinato a rifinanziare la legge 28 dicembre 1984, n. 72
concernente i lavori di costruzione della tangenziale di Aosta,
tronco Aosta centro-Aosta ovest.
La Regione, concessionaria della sola costruzione del
collegamento viario Aosta centro Pont Suaz-Aosta ovest, ha
provveduto all'approvazione del progetto e all'affidamento dei
lavori di competenza, in conformità con l'apposita convenzione n.
18560 stipulata con l'Anas e resa esecutiva con decreto
interministe­riale n. 843 del 26 aprile 1986.
L'articolo 8 della convenzione prevedeva un contributo da parte
dell'Anas di lire 42 miliardi e 500 milioni su una spesa
complessiva di lire 130 miliardi e 800 milioni. Dei 42 miliardi e
500 milioni, 30 miliardi erano un co­ntributo a favore della SAV e
12 miliardi erano un contributo a favore della Regione per il
tratto di sua competenza.
Con la legge regionale del dicembre 1984 n. 82 si finanziava
l'opera il cui costo era previsto in lire 35 miliardi e 500
milioni, assicurato anche parzialmente dal contributo dell'Anas di
12 miliardi e 500 milioni, erogato solamente a consuntivo dei
la­vori eseguiti.
In data 18 ottobre 1993 con decreto n. 1946 è già stato erogato
dall'Anas un primo contributo di lire 7 miliardi e 505 milioni
sulla base degli stati di avanzamento lavori e della relativa
documentazione contabile.
I lavori sono in fase avanza­ta e, per fare fronte al
finanziamento dei futuri appalti delle opere connesse necessarie
per il completamento dell'opera, si ritiene opportuna
l'integrazione del capitolo di competenza della somma di lire 6
miliardi, prelevandola dal fondo globale quale anticipo sul
contributo Anas.
Con l'ulteriore finanzia­mento della legge regionale n. 72 si
intende anticipare la corre­sponsione di un secondo contributo Anas
fino alla concorrenza della somma di cui all'articolo 8 della
sopracitata convenzione in quanto l'erogazione del medesimo è
prevista soltanto ad ul­timazione dei lavori a consuntivo.
Presidente -
Se nessun Consigliere intende
intervenire possiamo passare alla votazione dell'articolato.
Articolo 1.
Presenti, votanti e favorevoli: 28
Presidente -
Votiamo l'articolo 2.
Presenti, votanti e favorevoli: 28
Presidente -
Votiamo l'articolo 3.
Presenti, votanti e favorevoli: 28
Presidente -
Votiamo l'articolo 4.
Presenti, votanti e favorevoli: 28
Presidente -
Pongo infine in votazione il disegno
di legge nel suo complesso.
Presenti, votanti e favorevoli: 29
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK