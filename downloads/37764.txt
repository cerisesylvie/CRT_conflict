Consiglio Regionale della Valle d'Aosta - Oggetto del Consiglio n. 1432 del 23 settembre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1432 del 23 settembre 2015 - Resoconto
OGGETTO N. 1432/XIV - Interpellanza: "Intendimenti in merito
all'offerta formativa musicale in Valle d'Aosta".
Presidente
- La parola alla collega Certan.
Certan (ALPE) -
Sì, grazie Presidente.
Con quest'interpellanza dei gruppi ALPE e UVP parliamo di
formazione musicale, un argomento credo
à la une
oggi.
Chiediamo scusa se nell'interpellanza interpelliamo l'Assessore
competente e il Presidente per conoscere: "
quali intenzioni
abbiano riguardo al futuro della formazione musicale
valdostana...
" e "
se ritengono che la formazione musicale
abbia ancora un valore culturale, educativo e sociale
", lo
chiediamo oggi, ma l'abbiamo chiesto scrivendolo l'11 settembre,
quindi chiediamo scusa se non sapevamo l'11 settembre che il 23
sera voi avreste firmato un documento politico, dove scrivevate gli
intendimenti che avevate concordato nella maggioranza. Noi
quest'interpellanza, come voi sapete, l'abbiamo preparata dieci
giorni fa nel pieno della
bagarre
, nel momento in cui
regnava la confusione totale riguardo al
Conservatoire
e
alla SFOM e quindi credo che sia comunque importante oggi anche
avere questo momento di confronto, così da potersi dire un paio di
cose. Certo, il documento politico che avete firmato ieri di
fiducia reciproca fra voi della maggioranza ha delle luci e delle
ombre, cioè ha degli aspetti abbastanza vaghi e superficiali, altri
un po' più dettagliati, comunque eventualmente ci ritorneremo con
una risoluzione oggi o domani.
Un po' di storia: nel 2012 con la legge che recepiva la norma di
attuazione n. 136 del 2007, si è voluto intervenire in materia di
promozione e sviluppo della formazione musicale e di valorizzazione
e divulgazione del patrimonio musicale tradizionale della Valle
d'Aosta, così era la legge. Tale necessità è nata dall'urgenza e
anche dal bisogno di adeguare...cito le parole dell'allora
relatrice della legge, Consigliera Hélène Impérial, che diceva:
"
nasce dalla necessità di adeguare l'esistente Istituto musicale
della Valle d'Aosta all'attuale normativa di revisione dei
Conservatori...
Individuata tale necessità, l'atteggiamento
del Governo regionale di fronte alla problematica poteva essere
duplice: da un lato, abrogare la legge n. 8 del 1992 estinguendo
radicalmente l'Istituto musicale esistente, il che avrebbe
implicato l'azzeramento dei corsi...e la cancellazione, quindi, di
un'istituzione che ha rappresentato un fiore all'occhiello per la
cultura...
" oppure di provvedere ad adeguare la legge. Questo
passaggio di dire che è stato scelto di non cancellare
un'istituzione che ha rappresentato un fiore all'occhiello per la
cultura ci vede ancora oggi concordi e ci pare che gli obiettivi di
tre anni fa fossero chiarissimi e fecero rientrare l'Istituto
musicale della Valle d'Aosta tra le istituzioni italiane di alta
cultura della formazione musicale, con la costituzione di AFAM e la
costituzione poi in parallelo della SFOM-Scuola di orientamento
musicale. Devo dire che i principi che furono alla base di questo
sono i principi che...queste due scuole rispondono ancora oggi
assolutamente ai principi tanto decantati nella legge n. 7 della
"Buona scuola", da tutti i vari accordi firmati con Ministri,
eccetera. Vengono ripresi tutti questi principi e nella legge della
"Buona scuola" l'AFAM ha proprio dei passaggi di riguardo, così
come ce l'ha l'arte, sia intesa come musica, come arte ed immagine
e come anche educazione fisica, poiché rispondono tutti a questa
parte che nella scuola dovrebbe essere sviluppata maggiormente, su
questo non entriamo.
Con tale legge quindi è iniziato un percorso, direi è stata
fatta una scelta, una scelta conscia, anche da molti Consiglieri e
Assessori presenti ancora oggi e dalla discussione avvenuta in aula
mi pare fosse una scelta anche consapevole. Come gruppi
ALPE...allora non c'era l'UVP, ma con i Consiglieri che oggi si
riconoscono nel gruppo UVP in questi anni abbiamo seguito il
percorso di questa legge, abbiamo proposto emendamenti, migliorie
della legge, ma anche in questa legislatura siamo intervenuti su
questioni legate al reclutamento del personale insegnante, ma anche
amministrativo, sulla nuova sede, sul materiale immobiliare, ma
anche strumentale, sul personale, sugli obblighi di legge
dell'Amministrazione regionale nell'erogazione del contributo,
perché la legge è abbastanza chiara e mi pare che la Giunta
regionale con deliberazione avesse individuato in 2 milioni e 6 più
o meno annui il contributo a tale scuola. Tra varie difficoltà e
vicissitudini ci sembrava che dallo scorso anno con la sede nuova
l'attività formativa ed educativa di tale scuola fosse in qualche
modo entrata a regime e comunque anche le prime economie fossero
state fatte, perché già l'anno scorso sono state fatte delle
economie soprattutto per quanto riguarda i costi di manutenzione e
di mantenimento della sede...però ci sembrava che, insomma, su
questo non ci sarebbero stati altri fulmini a ciel sereno.
Con i segnali chiari della crisi - comunque crisi non solo
economica -, che vedevamo avvicinarsi e che comunque abbiamo visto
chiaramente manifestarsi, abbiamo più volte interpellato il Governo
regionale per conoscere quali analisi si stessero facendo su queste
due scuole, poiché eravamo consapevoli che sono strutture che
portano avanti una formazione qualitativamente e culturalmente
molto alta, ma anche costosa. Mai ci è stata data una comunicazione
allarmistica da parte del Governo regionale, anzi - e vengo alla
storia recente - a febbraio 2015 l'Assessore Rini ha autorizzato
l'apertura delle iscrizioni e in uno degli ultimi Consigli di
giugno, in risposta ad una nostra interpellanza in cui, non essendo
ancora stata erogata l'ultima
tranche
a favore del
Conservatoire
, chiedevamo proprio informazioni al riguardo e
le intenzioni, l'Assessore Rini - lei se lo ricorderà - mi rispose
quasi in modo un po' piccato che l'Amministrazione aveva provveduto
e che era tutto a posto e che avremmo già dovuto saperlo, perché
c'era una delibera, bene. Ora, sulla qualità e sul ruolo della
formazione culturale e musicale che tali scuole svolgono noi non
abbiamo dubbi, neppure sul ruolo sociale, perché comunque questa
scuola - voi lo sapete benissimo - raccoglie comunque e fa
formazione e fa comunque...ha anche un ruolo sociale, oltre che
culturale ed educativo, di formazione musicale grandissimo.
Siamo consci che sia necessaria una razionalizzazione, una
migliore organizzazione delle due scuole, non prevedevamo che la
calda estate desse però alla testa al Governo. Sappiamo che gli
accordi economici che avete fatto a luglio, nonostante li abbiate
spacciati per grandi accordi, hanno ristretto ancora di più le
risorse. Non voglio adesso andare a leggere - l'ho letta questa
mattina - qualche passaggio, ma è uscito un documento, una nota
chiara a fine agosto dell'Assessore Rini e del Presidente
Rollandin, che chiedevano al...avete dato indicazioni precise al
Conservatoire
di tagliare del 55 percento il prossimo
bilancio e quindi non credo proprio che l'abbiate fatto così a
caso. Dove l'abbiamo scritto? Se vuole, poi le darò la trascrizione
dei telegiornali che sono stati puntualmente mandati in onda, ad
hoc, il 3 e il 4 di settembre e così lì potrà trovare tutti i dati
che le mancano, Assessore Rini, non sono io che ho dato quei dati a
chi ha mandato in onda i servizi e mi sembravano molto puntuali e
molto precisi, quindi non è una... Insomma, noi ci chiediamo come
pensavate a fine agosto chiedendo dei tagli del 50 percento.
Guardi, dopo le manderò le trascrizioni, se vuole, ma il
telegiornale apre così: "
Meno 50 dei fondi e oltre: una mannaia
pronta a calare sul bilancio dell'Istituto musicale
", poi se
vuole...vado avanti, dopo nella replica lo riprenderò. Ecco, come
sapete, sicuramente una cosa del genere...1 milione 300 mila euro
in meno su un bilancio su 2 milioni e 6...immagino che capisca
anche lei che non poteva essere accettato. Ora abbiamo fatto
l'interpellanza...
Presidente
- La prego di concludere.
Certan (ALPE) -
...concludo...si sono mossi famiglie,
insegnanti, anche perché chiaramente questi tagli hanno tagliato
tutta la propedeutica con 80 bambini, tagliavano probabilmente
posti a tempo determinato, ma anche posti a tempo indeterminato,
quindi tutto il movimento che c'è stato vi ha fatto fare ieri sera
una marcia indietro velocissima. Beh, ne siamo contenti, ma siamo
ancora più preoccupati di prima, perché quel documento che avete
scritto è un documento politico che denuncia chiaramente a che
punto siamo e non sappiamo come si potrà procedere, se una volta si
toglie...si fa finta di togliere e poi si ridà.
Presidente -
Grazie collega. La parola all'Assessore
Rini.
Rini (UV) -
Grazie Presidente.
Grazie collega, così finalmente riusciamo anche a fare chiarezza
su questo punto, che è un tema che ci sta ovviamente
particolarmente a cuore, che è stato, come lei ricordava,
à la
une
in questi giorni. Nella sua interpellanza lei ci chiede
quali siano le nostre intenzioni riguardo al futuro. Lei ha fatto
una cronistoria degli eventi, io vorrei in maniera puntuale
raccontare come sono stati fatti i passaggi portati avanti durante
quest'estate, ribadendo che - e vengo così a risponderle già anche
al suo secondo quesito - per questa Giunta regionale, per questa
maggioranza regionale la formazione musicale è e resta ovviamente
una parte fondamentale, imprescindibile della formazione. Negli
anni sempre l'Amministrazione regionale ha investito, ha creduto e
ha sostenuto la formazione musicale e i risultati credo che ne
siano la prova, ovviamente, nell'ottica di razionalizzazione
generale, anche quest'istituto è stato coinvolto in questa
revisione generale. Peraltro, questo non è nemmeno un tema nuovo,
perché già l'anno scorso...prima dell'inizio dell'anno scorso,
scolastico e accademico proprio dei due istituti, avevamo fatto
diverse riunioni chiedendo appunto una revisione, una maggiore
collaborazione tra i due enti. Lei ha ricordato giustamente i
passaggi, la norma, la legge che risale al 2012. Collega Certan,
ovviamente il quadro e la situazione di oggi è molto diversa
rispetto alla situazione che avevamo nel 2012.
Lei in conclusione ha parlato di passo indietro, ecco, io vorrei
dire che il Governo regionale, nella persona ovviamente
dell'Assessore competente, del Presidente, ma di tutti i colleghi,
della maggioranza...non solo non abbiamo fatto nessun passo
indietro, ma credo che abbiamo fatto un passo che definirei di
responsabilità. Abbiamo fatto diversi incontri durante
quest'estate, com'è giusto che sia, prima dell'inizio dell'anno
scolastico con i vertici dei due organismi, peraltro sempre in
maniera congiunta, proprio per rimarcare come per noi sia
necessaria una revisione generale di tutto ciò che è formazione
musicale, quindi che deve passare attraverso questi due organismi,
ma anche attraverso il liceo musicale, quindi una visione di
prospettiva generica...dicevo, alla presenza dei rappresentanti dei
due organismi abbiamo ribadito quelle che sono le necessità ovvie
di questo momento. Stiamo ragionando su diversi settori: dalla
persona anche all'istruzione...di razionalizzazione, ovviamente
anche in questo campo è necessaria una razionalizzazione. Dicevo,
abbiamo fatto diverse riunioni durante l'estate con i
rappresentanti degli istituti.
Lei ha citato una lettera, io ovviamente non mi permetto di
commentare i dati che possono uscire dalla comunicazione, perché
giustamente la comunicazione fa il suo mestiere e comunica e
interpreta certi dati, io invece ragiono con gli unici dati e gli
unici documenti ufficiali che noi abbiamo e che abbiamo inviato.
Lei ha citato una lettera giusta, partita a fine agosto, che va a
chiudere questo percorso di una serie di incontri approfonditi che
abbiamo avuto, dove si chiede ai vertici dell'Istituto musicale
pareggiato e della Fondazione Maria Ida Viglino,
ricordando...gliela leggo, perché protocollata: "
facendo seguito
agli incontri tenuti
- eccetera, eccetera -
si fa presente
la necessità che codesto Istituto proceda ad una razionalizzazione
dell'offerta e conseguentemente del finanziamento a carico di
quest'Amministrazione regionale. Si invita pertanto la Signoria
vostra ad operare la suddetta razionalizzazione, in particolare
attraverso una riduzione del finanziamento a carico del bilancio
regionale per l'anno 2016
", punto. Qua non c'è nessun
riferimento a tagli del 50-60-70-10 percento. Lei mi dice che
rispondo piccata, lei sorride, io sinceramente durante queste
riunioni non c'era da sorridere, anzi c'era...noi siamo molto
preoccupati e abbiamo affrontato con un'estrema serietà questo
tema.
Conseguentemente a questa richiesta, in maniera molto
responsabile...e noi vogliamo farlo in questa sede...in maniera
ufficiale io vorrei ringraziare anche i rappresentanti dei due
enti, che in maniera responsabile si sono presentati al tavolo con
una prospettiva di forte revisione, di forte razionalizzazione e
nel prossimo bilancio - e qui lo ribadisco: nessun passo indietro è
stato fatto - una razionalizzazione ci sarà e ci sarà da subito. Ci
hanno presentato una proposta diversa, da domani ci sarà un tavolo
di confronto dove sarà analizzato in maniera responsabile e
costruttiva proprio perché il quadro è diverso rispetto al 2012,
non era sbagliata quella previsione, semplicemente stiamo
ragionando in una situazione diversa. In maniera responsabile tutti
insieme, anche con i genitori, anche con le parti sociali, con
tutti i lavoratori che sono coinvolti in questo settore, quindi
andremo a rivedere l'intera offerta di formazione musicale della
Regione, perché noi ci crediamo e vogliamo continuare a crederci.
Noi non abbiamo mai voluto mettere in discussione l'offerta
formativa e ovviamente, come le dicevo prima, in maniera
responsabile non abbiamo creduto opportuno, come forze di
maggioranza, lo abbiamo ribadito ieri, di mettere in discussione
l'avvio dell'anno scolastico, perché abbiamo voluto tutelare, da
una parte, l'offerta formativa, quindi l'alto livello culturale di
alfabetizzazione musicale di cui può fregiarsi la nostra Regione e,
dall'altra, però non dimentichiamo che abbiamo anche voluto
garantire i posti di lavoro di chi opera con serietà all'interno di
queste istituzioni, perché dall'oggi al domani si sarebbero trovati
con una situazione diversa. Da oggi avremo tutto il tempo per
ragionare e quindi per provare ad ipotizzare un sistema diverso,
magari anche sostenuto con forme diverse, ovviamente avremo modo di
discuterne anche in commissione del futuro di questo settore che ci
sta particolarmente a cuore, ma davvero nessun passo indietro è
stato fatto, le razionalizzazioni ci saranno. Ringraziamo, come
dicevo prima, chi ci è venuto incontro in maniera responsabile:
parlo di tutti i docenti, che si sono messi a completa disposizione
capendo qual è il sistema, qual è il momento che stiamo
attraversando e con responsabilità hanno deciso di affrontare tutti
insieme questo momento per evitare di creare disagi innanzitutto
agli utenti e quindi al livello culturale, musicale che negli anni,
grazie agli sforzi di chi mi ha preceduto e ovviamente degli attori
principali, siamo riusciti a conseguire nella nostra regione.
Grazie.
Presidente -
Grazie Assessore. Per la replica, la parola
alla collega Certan.
Certan (ALPE) -
Grazie Presidente.
Guardi, Assessore Rini, ho capito questi passaggi: "noi abbiamo
creduto, abbiamo investito, abbiamo sostenuto sempre nella
formazione", guardi, ci credo quasi, perché la sua voce e il suo
tono molto passionale mi hanno quasi convinto. Dispiace però
constatare, Assessore Rini, che lei ormai sia capace veramente di
dire tutto e il contrario di tutto nel giro di qualche mese e ormai
di questo se ne stanno accorgendo i valdostani, non solo noi qua in
aula. Sa qua in aula lei può raccontarci un po' quello che vuole,
ma i valdostani, che sono molto attenti e non si fanno prendere in
giro, questa cosa qua l'hanno già percepita. Questo suo
atteggiamento l'abbiamo visto e l'hanno visto i valdostani e i
genitori in occasione dell'
École en langue
e poi ci sono
anche altri esempi sui quali non mi dilungo. Infatti, i genitori, i
docenti e gli studenti erano talmente collaborativi che si stavano
mobilitando e se voi ieri sera non aveste fatto quel documento,
probabilmente ve li sareste trovati questa mattina qua...
(interruzione di un Consigliere, fuori microfono)
...certo, giustamente si sono mobilitati e certo giustamente, di
fronte a quella lettera che lei e il Presidente della Regione avete
firmato, li avreste trovati questa mattina insieme a tutti i
rappresentanti degli asili-nido, perché il metodo con il quale
avete agito è stato molto simile...è lo stesso modo di agire: prima
si crea allarmismo e poi si arriva da eroi. Siete degli ottimi
attori, potreste fare tutti, veramente, quasi tutti
veramente...forse lo Charaban, o forse persino potreste essere
scritturati anche più in alto, perché veramente sapete essere
protagonisti quand'è il caso, vittime, ne vediamo tanti, Assessore,
che adesso sono vittime, quando volete siete degli eroi...
Lei non commenta i dati di un servizio pubblico, ma il servizio
pubblico RAI credo che questi dati li abbia presi da qualche
parte...
(interruzione dell'Assessore Rini, fuori microfono)
...poi guardi, se per caso sono sbagliati, io le leggo solo...le
dico solo che "
non c'è ancora alcuna comunicazione formale,
ufficiale, ma le voci parlano di un taglio pari a 1 milione e 400
mila euro, che porterebbero la cifra annuale a disposizione a 1 e
2. I numeri non sono definitivi e andranno rivisti e corretti alla
luce dell'incontro convocato domani mattina, quando il consiglio di
amministrazione incontrerà il Presidente della Regione Augusto
Rollandin
", e il giorno dopo sul cavallo bianco alla riunione
finalmente gli eroi arrivano..."
il paventato taglio
-
servizio del 4 settembre -
del 50 percento dei fondi regionali
dovrebbe ridursi dopo l'incontro avvenuto questa mattina tra il
Presidente della Giunta e il consiglio di amministrazione
",
quindi noi, come tutti i poveri cittadini, abbiamo chiaramente
seguito questo, perché a noi non ci è dato di sapere, noi non
possiamo avere diritto alle riunioni, i nostri Capigruppo non hanno
partecipato ad alcuna riunione, quindi abbiamo seguito questo. Il
metodo è lo stesso: prima si crea l'allarme, cioè "ci sarà un
taglio drastico, perché c'è una situazione spaventosa" e poi arriva
qualcuno che salva questa situazione e questo ormai è un
déjà
vu
, perché lo vediamo dappertutto. È una scelta politica che
come maggioranza state facendo, l'abbiamo capito, grazie, ormai lo
diciamo anche ai valdostani, perché molti valdostani anche l'hanno
capito.
Faccio un ultimo passaggio riguardo a questo. Adesso avete
firmato un documento, un documento che ho definito un po'
inquietante, perché, nel momento in cui delle forze politiche
devono incontrarsi e devono firmare un documento dove dicono: "ci
si impegna a mantenere inalterata...", ci si impegna fra di
noi...vuol dire che un po' di fiducia è già mancata, è già successo
qualcosa in mezzo ed è chiaro il perché questo documento è
arrivato: perché, oltre ai tagli a tempo dei tempi e delle cattedre
a tempo determinato, erano nel preventivo o comunque nella
razionalizzazione potenziale che avevate chiesto...necessariamente
ci andavano di mezzo anche delle cattedre a tempo indeterminato.
Ora, noi non crediamo che...glielo ho detto io nel mio intervento
prima che lo ribadisse lei, sappiamo, siamo consapevoli, e lo
abbiamo ripetuto, tra l'altro, anche come gruppo ALPE anche nella
passata legislatura, in questi anni...certo che lo sappiamo che la
situazione dal 2012 è cambiata, certo, la conosciamo benissimo e vi
abbiamo invitato in questi anni, dal 2008, a cercare di
programmare...
Presidente
- Collega...
Certan (ALPE)
- ...di fare una razionalizzazione prima,
invece ogni volta si tira la corda fino a quando poi la corda si
strappa ed è quello che sta succedendo.
Presidente
- Grazie collega.
Informo l'aula che, su richiesta dei proponenti, i punti 20, 24
e 29 in merito al bilancio, da discutere insieme, verranno discussi
domani mattina, quindi passiamo all'esame del punto 30...per la
maggioranza ho chiesto al Presidente del Governo...quindi punto 30
all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK