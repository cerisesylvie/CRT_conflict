Consiglio Regionale della Valle d'Aosta - Oggetto del Consiglio n. 212 del 6 novembre 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 212 del 6 novembre 2003 - Resoconto
OGGETTO N. 212/XII - Solidarietà al Senatore Giulio Andreotti
per la riabilitazione ottenuta. (Reiezione di risoluzione)
Risoluzione
Preso atto della definitiva assoluzione, ad opera della Corte
di Cassazione, del Senatore Giulio Andreotti, dall'accusa infamante
di essere mandante di un assassinio, dopo dieci anni di processi
fondati su prove del tutto inconsistenti, nello spirito, purtroppo
imperante di certi settori della magistratura, di una spiccata
tendenza a riscrivere la storia del nostro Paese, infangando
l'operato di dirigenti dei partiti democratici;
Considerato che per un decennio il Senatore Giulio Andreotti
è stato sottoposto ad un processo collaterale condotto da organi
d'informazione poco scrupolosi, settari, pervasi dal sacro furore
di screditare l'operato non solo della Democrazia Cristiana, ma di
tutti i partiti di democrazia laica, liberale e socialista, rei di
avere garantito la salvaguardia delle libertà democratiche del
nostro Paese dal 1945 ad oggi, contrapponendosi al totalitarismo di
matrice comunista;
Considerato altresì che il senatore Giulio Andreotti, oggi
componente del Gruppo delle Autonomie, è stato vittima di una
feroce stagione politica, alimentata dalla commistione ormai
acclarata tra settori della magistratura e frange della sinistra
post-comunista, finalizzata alla eliminazione per via giudiziaria
della classe politica di ispirazione cattolica, laica, liberale e
socialista;
Esprime, prescindendo da ogni valutazione sul ruolo politico
del Senatore, piena solidarietà a Giulio Andreotti per la
riabilitazione ottenuta dopo un lungo periodo di persecuzioni
giudiziarie.
F.to: Tibaldi - Frassy
Presidente - La parola al Consigliere Tibaldi.
Tibaldi (CdL) - Sono accaduti recentemente dei fatti che esigono
una riflessione politica contingente, tra questi vi sono quelli
illustrati in due risoluzioni che il nostro gruppo ha presentato
nella seduta di ieri. Il primo riguarda la sentenza di assoluzione
del Senatore Andreotti, sul quale ci soffermiamo più tardi e il
secondo quello relativo ad un sondaggio condotto dall'istituto
Eurobarometro per conto della Comunità europea sugli Stati più
pericolosi del mondo. Sono fatti che impongono, perlomeno a seconda
dell'impulso dei singoli appartenenti alle forze politiche,
riflessioni che devono essere contingenti e tempestive per la loro
valenza e rilevanza politica.
Il primo fatto si riferisce a una decisione della Suprema Corte,
che la scorsa settimana ha assolto, perché il fatto non sussiste,
il Senatore Giulio Andreotti dall'accusa di essere mandante,
insieme al boss mafioso Gaetano Badalamenti, dell'omicidio del
giornalista Mino Pecorelli, direttore di un giornale - "l'OP" - e
autore di dossier scottanti sui rapporti fra mafia e politica,
omicidio che venne consumato nel 1979. Ricordiamo che il 17
novembre 2002, cioè circa un anno fa, i giudici della Corte di
Assise di Appello di Perugia avevano condannato a 24 anni di
reclusione sia il Senatore Andreotti, sia il boss mafioso Gaetano
Badalamenti. La sentenza di condanna di Perugia però è stata
completamente ribaltata dall'esame della Corte di Cassazione e che
ha confutato le argomentazioni dei giudici di secondo grado, i
quali attribuivano insuperabile valenza probatoria alle
dichiarazioni di un pentito di Cosa Nostra, tal Tommaso Buscetta,
morto alcuni anni fa e che fu fra i primi e fondamentali
sostenitori nel 1993 del ruolo centrale del Senatore Andreotti nel
caso "dell'omicidio Pecorelli". Questi sono i fatti.
La sentenza che assolve definitivamente il Senatore Andreotti da
un'accusa infamante, di essere il mandante di un assassinio,
restituisce non solo giustizia ad un uomo che ha subito
un'autentica persecuzione giudiziaria per 10 anni, sulla base di
processi fondati su prove a nostro avviso del tutto inconsistenti e
nello spirito, purtroppo, che governa certi settori della
Magistratura di una spiccata tendenza a riscrivere la storia del
nostro Paese infangando l'operato di certi dirigenti di partiti
politici che magari sono avversi alle loro personali opinioni
politiche. Mi riferisco a certa Magistratura a senso unico, il cui
operato ha avuto grande eco in settori e presso buona parte della
stampa e degli organi di informazione italiani, anch'essi poco
scrupolosi, settari e pervasi da questo sacro furore di screditare
l'operato di persone non appartenenti alla loro ideologia politica
- un'ideologia comunista prima e post-comunista poi -, che hanno
perseguito un disegno di eliminazione per via giudiziaria non solo
dei partiti tradizionali che hanno provveduto alla costruzione di
uno Stato democratico, repubblicano e libero qual è l'Italia, ma
anche dei loro principali esponenti. Così ne hanno fatto le spese
la "Democrazia Cristiana", partiti laici come il "Partito
Socialista", il "Partito Liberale", i "Repubblicani"; partiti che
hanno contribuito - in misura diversa, ma con identica
consapevolezza - a garantire la salvaguardia di libertà
fondamentali e democratiche nel nostro Paese fin dall'immediato
dopoguerra ad arrivare ad oggi e lo hanno fatto contrapponendosi in
maniera altrettanto determinata ad una forma di totalitarismo di
matrice comunista.
È una sentenza che rende giustizia non solo all'uomo Andreotti,
ma a un sistema di pensiero, di comportamento che è stato
largamente criminalizzato. Qui non si tratta di celebrare o di
istituire ad icona un personaggio; qui si tratta solo di ribadire
questi concetti che riteniamo fondamentali, essere parte fondante
del nostro pensiero e che naturalmente sono stati oggetto di
riflessioni tempestive quanto profonde da parte di diverse
personalità dello Stato. Vorrei dare lettura di due passaggi: il
primo del Presidente del Senato, Pera, il secondo del Presidente
della Repubblica, Ciampi. Il Presidente del Senato, Pera ha
detto:
"Direi che l'uomo Andreotti è stato esposto a crocifissioni
morali. Quanto all'incubo, comprendo il suo stato d'animo e sono
sinceramente lieto che per lei e per la sua famiglia, con cui tanto
ha sofferto assieme, sia finito. Tutto questo non toglie che ci
sono altri incubi che ci avevano assalito e purtroppo continuano a
spargere le loro perniciose conseguenze su tutti noi: quello di una
stagione lunga e crudele in cui molti cittadini, per assecondare il
desiderio di cambiare uomini e programmi politici, non hanno badato
agli strumenti per soddisfarlo; quello di un'epoca feroce in cui la
giustizia era diventata, per alcuni politici, un'arma politica, con
tanto di accuse, delazioni, insinuazioni gratuite o infondate;
quello di certi magistrati talvolta disattenti alla loro specifica
funzione o talvolta partecipi attivi della volontà di processare un
sistema; quello dei pentiti ascoltati come oracoli e usati come
prove; quello della convergenza del molteplice, senza badare a
quale molteplice e a che tipo di convergenza; quello della fine di
partiti storici come la Democrazia Cristiana, il Partito Socialista
italiano, i partiti laici, che avevano assicurato all'Italia la
libertà e la democrazia; quello della voglia, teorizzata e
praticata, di scrivere la storia nei tribunali e tanti altri
disseminati lungo un decennale calvario politico, quello che ha
appunto subito il Senatore Andreotti"
.
Anche il Presidente della Repubblica, che è un'entità
istituzionale "super partes", ha usato la penna per spendere alcune
parole, ricordando alcuni passaggi di un intervento che ha fatto
quando si è rivolto recentemente al Consiglio Superiore della
Magistratura, dove fra l'altro ha detto che:
"La formazione dei magistrati non deve trasformarsi in
suggerimento di indirizzi e orientamenti circa l'interpretazione
delle leggi; l'autonomia di un'istituzione si pratica, non solo si
predica e tale autonomia per il magistrato deve valere anche al di
fuori dell'esercizio delle sue funzioni. Il Pubblico Ministero deve
restare nell'ambito della giurisdizione, ma distinto da quello
dell'investigazione; anche il comune spazio giudiziario europeo
deve naturalmente essere in armonia con i diritti della persona
garantiti dalla nostra Costituzione"
.
Sappiamo che il tema della giustizia è alquanto caldo, specie in
questo periodo, sappiamo che è opportuno anche per un'istituzione
come la nostra, che vuole essere rappresentativa di ideali e
portatrice di messaggi che siano autorevoli e anche indirizzati
alle nostre personalità, occuparsi di questi argomenti. È vero lo
facciamo con una risoluzione e non con una mozione, ma i fatti sono
accaduti la settimana scorsa.
Riteniamo che la stessa attenzione rivolta al Senatore Andreotti
da parte della Presidenza del Consiglio, ospitato recentemente per
illustrare due suoi libri che sono stati pubblicati e che sono
oggetto di lettura e divulgazione, debba essere riservata anche in
questo caso. Egli è stato completamente scagionato da questa accusa
infamante e con lui anche un sistema che è stato lapidato da certa
Magistratura e da certe correnti di pensiero, che albergavano un
po' ovunque in tutte le istituzioni, non solo nella Magistratura,
ma presso il giornalismo attivo, il sindacalismo, eccetera.
Chiediamo che altrettanta attenzione sia manifestata oggi dal
Consiglio, nella consapevolezza che questa sensibilità, se non
unanime, sia alquanto diffusa, vuoi per l'appartenenza di numerosi
consiglieri qui presenti a partiti come la "Democrazia Cristiana" o
partiti laici che hanno scritto una parte di storia importante del
nostro Paese, vuoi per il fatto che il Senatore Giulio Andreotti è
componente del gruppo delle Autonomie, gruppo che è condiviso anche
dal Senatore della Valle d'Aosta. Domandiamo che il Consiglio
esprima solidarietà al Senatore per la riabilitazione ottenuta dopo
un lungo periodo di persecuzione giudiziaria, prescindendo dalle
valutazioni e dalle sensibilità politiche che non sono sempre
concordi con l'operato dell'uomo nel corso del suo lungo impegno
politico.
Presidente - Dichiaro aperta la discussione generale.
La parola al Consigliere La Torre.
La Torre (SA) - Noi condividiamo senza dubbio la sostanza di
questa risoluzione, anche se non apprezziamo appieno il modo in cui
è stata scritta. Crediamo che, così come è stata presentata, possa
prestarsi a strumentalizzazioni, quindi forse potrebbe non
raggiungere appieno l'obiettivo che l'intervento pacato del
Consigliere Tibaldi si propone, cioè quello di esprimere una vera
solidarietà e soprattutto una rilettura di un'epoca storica che si
era cercato di presentarci, attraverso sentenze di magistratura,
tutta al negativo. Credo però che l'intervento pacato del
Consigliere Tibaldi, al di là di quello che sarà l'esito della
votazione su questa risoluzione, a cui presenteremo alcune
modifiche, richieda un dibattito all'interno di quest'aula, perché
gli argomenti che lui affronta sono argomenti di grande
spessore.
Vorrei soffermarmi soprattutto sui significati di questa
sentenza, che sono importanti perché ridanno una nuova credibilità
alla giustizia - perché questa è una sentenza che fa onore non solo
al Senatore Andreotti, ma anche alla giustizia italiana -, ma
soprattutto danno la possibilità di esprimersi in merito ad un
periodo storico, perché è vero che, processando il Senatore
Andreotti, si voluto processare un periodo storico del nostro
Paese, oltre che un momento politico che veniva rappresentato dalle
forze cattolico-laiche e si è voluto cercare non solo di
processarlo, ma di condannarlo a priori e di farlo in una maniera
feroce, non rispettosa dei veri fatti, delle vere storie di un
periodo politico che hanno dato un grande benessere a questo Paese,
e non solo. Hanno dimostrato - e nei fatti si sta ancora
raccogliendo questa cultura - come non sia vero che l'Italia sia
stata mal governata ma, al di là di fatti e di episodi che potevano
essere classificati come delinquenziali, è stato un Paese che ha
avuto un grande Governo e dei grandi uomini. Non ci possiamo
dimenticare dell'epoca e del lavoro di governo di Andreotti, così
come non ci possiamo dimenticare di uomini come Saragat, Nenni,
Craxi, Spadolini, La Malfa. Non si poteva con un "colpo di spugna"
infangare 50 anni di storia del nostro Paese, che hanno fatto
dell'Italia un grande Paese; non ci dimentichiamo che l'Italia è
uno dei pochi Stati europei in cui vi è la percentuale più alta di
proprietari di alloggi, non ci dimentichiamo del benessere che
abbiamo vissuto, non ci dimentichiamo che, se oggi abbiamo una
democrazia e riusciamo a dibattere di queste cose, è proprio grazie
a quel periodo storico.
Ritengo che questa sentenza, come giustamente ha detto il
Consigliere Tibaldi nel suo intervento, ridia dignità a questo
periodo e reputo anche che in qualche modo non dobbiamo con questa
sentenza dimenticarci di tutte quelle persone che invece,
purtroppo, all'interno delle carceri, sotto la pressione di accuse
infamanti, non avendo capacità psicologica di resistere a quella
pressione, si suicidarono senza poter fare un percorso così lungo e
arrivare a delle sentenze di risoluzione come questa. Credo che con
questa sentenza possiamo considerare chiusa questa stagione, anche
se non è che quello che ci troviamo a vivere oggi dia un grande
senso dello Stato. Personalmente non condivido le posizioni dei
Leghisti forcaioli, né tanto meno la giustizia "interpretata alla
Castelli", forse bisognerebbe aprire un dibattito più ampio;
d'altronde, anche solo per quello che è accaduto ieri al
Parlamento, vediamo che oggi l'Italia vive un momento di grande
confusione. Uso delle parole non mie, ma rilasciate stamani
all'ANSA dall'Onorevole Biondi, sono parole quanto meno
sconcertanti:
"Ormai la Casa delle Libertà è diventata un
casino, con una piccola differenza: nei casini almeno c'era la
tenutaria che metteva un po' d'ordine e richiamava i giovanotti che
facevano confusione, nella Casa delle Libertà non c'è nemmeno la
tenutaria che dia qualche regola"
. Queste sono le parole
dell'Onorevole Biondi…
(interruzione di un consigliere, fuori microfono)
… ecco,
condivisibili… Credo che questa
sentenza segni davvero un passaggio fra quello che è stato un
momento di inquisizione e quello che deve essere un momento di
serenità su cui dibattere e riflettere. Ecco perché ritengo che sia
giusto, forse trovando altre parole, esprimere al Senatore
Andreotti, senza cercare di fare alcuna strumentalizzazione, un
serio sostegno.
Mi riservo di chiedere una sospensione più avanti, dopo aver
sentito il dibattito, per trovare con i proponenti un accomodamento
sulla risoluzione e arrivare ad un voto favorevole.
Presidente - La parola al Consigliere Pastoret.
Pastoret (UV) - Tout d'abord, pour exprimer tout de suite mon
plaisir par le fait que le Sénateur Andreotti ait été acquitté de
façon définitive: content pour lui d'abord, content parce que la
justice a démontré, malgré toutes les considérations négatives qui
la concernent, qu'elle a eu du courage: elle a décidé d'une façon
juste, mais que je n'imagine pas facile.
Cela dit, il faut dire que ces considérations n'entraînent pas
le fait que cette résolution soit à voter. Elle porte à notre
attention des éléments importants, mais il me semble qu'elle porte
aussi en elle la radicalisation d'une position politique sur le
thème de la justice, qui contribue encore une fois à créer des
partis du "pour" ou du "contre". Je pense que nous devons faire
attention à ne pas nous faire piéger par cette attitude, parce que,
si nous répliquons ce modèle, nous risquons de continuer à ne pas
remplir le rôle qui nous appartient ici: celui de la politique et
celui qui est la conséquence de la politique, donc la capacité de
se confronter. J'invite tous les collègues et non pas seulement
ceux qui ont présenté la motion, à faire attention aux enjeux qui
se cachent derrière certaines attitudes.
Aujourd'hui le vent a changé, la justice est mise en examen, M.
Andreotti aujourd'hui jouit d'une considération importante, tout le
monde est concerné par un débat qui classe malheureusement les gens
d'un côté ou de l'autre et en définit par conséquent l'appartenance
politique, parce que, si on déclare une compréhension des problèmes
de la justice, on risque d'être classés de Gauche, ex ou actuels
communistes, si on critique par contre la Magistrature, on est au
moins un supporteur de M. Berlusconi ou on ne sait pas quoi. Nous
avons alors le devoir de sortir de cette logique, nous ne pouvons
pas tomber dans ces pièges, surtout nous ne pouvons pas le faire
ici, puisque nous avons le devoir ici de légitimer la politique et
de le faire surtout sans être lâches, sans avoir peur. Je vous pose
une question: voulons-nous appartenir à la masse de ceux qui
suivent l'exemple de ces personnes, qui en 1991-1992-1993 voyaient
dans la justice le "demiurgo" d'une nouvelle saison politique? Il
faudrait se rappeler les cortèges de 1992-1993, du climat de chasse
aux sorcières qui s'était créé en Italie à l'époque, mais il faut
aussi se rappeler que ce peuple, qui implorait la justice
d'effondrer la politique, était à l'époque largement majoritaire,
ce n'étaient pas quelques cas isolé. Il faut aussi considérer que
seulement 10 ans se sont écoulés et que ces citoyens, qui étaient
majorité à l'époque, ne sont pas tous morts, tout simplement ils
ont changé d'avis; ils avaient et ils ont le droit de le faire,
parce qu'il est juste de changer d'avis.
Le drame est plutôt un autre: que la politique a suivi cet
exemple. Dans ce cas cela a été la conséquence d'une grande faute
originale, parce que, faisant ainsi la politique, qui avait déjà
renoncé à l'époque à son rôle, continue à renoncer à son rôle. Elle
a soutenu la soumission au pouvoir judiciaire en lui déléguant la
solution des problèmes que la politique avait peur d'aborder,
celle-ci est la vérité! Aujourd'hui une partie importante de la
politique n'a plus cette peur, elle veut remettre la main aux
thèmes de la justice, mais il faut faire attention au fait qu'il y
a eu un vide, qui s'est échelonné sur plusieurs années pendant
lesquels la politique s'est retranché un espace sans assumer des
responsabilités. Nous devons, "nous", les assumer ces
responsabilités mais, pour ce faire, nous devons reprendre les
files d'une cohérence et cela nous devons le faire en sachant que
la politique a un rôle à elle et qu'elle ne doit pas être, selon
les occasions, le sujet qui sollicite des initiatives de la
Magistrature ou non, selon que cela nous fasse commode ou
moins.
Nous avons vu les actes de cette Assemblée, qui sont là pour
nous démontrer que, selon les cas, les évaluations se font d'une
manière plutôt que de l'autre. Je ne parle pas là du mérite des
choses, mais d'une attitude générale que nous avons tous - et je
m'y mets dedans - selon les occasions, saisie pour nous faire
supporteurs de certaines initiatives judiciaires, plutôt que de
remplir nos fonctions en réaffirmant le fait qu'il nous appartient
de fournir à nous-mêmes et au système que nous représentons le sens
du devoir et la capacité d'affirmer des principes qui eux, oui,
doivent gouverner la vie publique. Encore une fois sur des faits
divers nous risquons d'être tentés par la simplification, en
employant les situations, plutôt que de créer les situations pour
gouverner les fait, en utilisant nos compétences pour le faire.
Je dois remercier les collègues Tibaldi et Frassy pour nous
avoir donné l'occasion de discuter de ces thèmes. M. Tibaldi a dit:
"una sentenza che rende giustizia a un sistema politico"
. Ce
n'est pas comme cela vraiment, c'est le système politique qui doit
trouver à son intérieur la capacité non pas de se rendre justice,
mais de rendre justice à la collectivité et aux fonctions que doit
exercer le pouvoir politique. En conclusion, je vous porte un
exemple: je voudrais rappeler que la femme de Jules César avait été
soupçonnée d'adultère, César l'a défendue, après quelque temps elle
démontra sa totale innocence et elle fut d'abord fêtée; par la
suite, César la répudia en expliquant ainsi son geste:
"la femme
de César ne doit même pas être touchée par le suspect"
. Voilà
notre devoir à nous de la politique!
Je pense donc qu'une réflexion plus approfondie serait
souhaitable sur ce thème, non pas sur les affaires du Sénateur
Andreotti, auquel j'adresse toute mon appréciation, mais sur le
rôle que cette Assemblée doit jouer, en donnant un exemple positif,
même face à un procès médiatique tel que celui que M. Andreotti a
dû subir, ce qui est inconcevable dans un pays civil! Lui il nous a
donné un exemple absolument positif, il nous a démontré une
attitude positive dans l'injustice qu'il a subie: il a toujours
travaillé pour démontrer son innocence; il ne s'est pas déclaré
victime de n'importe quelle injustice, il le pensait, mais il a
travaillé pour démontrer qu'il était innocent. Prenons donc dans le
sens positif cet exemple et travaillons là, oui, sur un problème
qui est fondamental: on ne peut pas attendre 10 ans pour avoir un
jugement accompli, là je suis d'accord, le rôle de la politique est
celui de résoudre ces contradictions. Jouons-le ce rôle!
Presidente - La parola al Consigliere La Torre, per mozione
d'ordine.
La Torre -
(fuori microfono)
… mi ero riservato nel mio intervento
di chiedere una sospensione…
Presidente - Su richiesta del Consigliere La Torre, il Consiglio
è sospeso per dieci minuti.
Si dà atto che la seduta è sospesa dalle ore 12,23 alle ore
12,30.
Presidente - Possiamo essere edotti dell'esito
dell'incontro?
La parola al Consigliere Tibaldi.
Tibaldi (CdL) - Innanzitutto ringrazio coloro che sono
intervenuti nel dibattito inerente questa risoluzione e ci tengo a
fare alcune precisazioni.
Il collega Pastoret ha parlato di rifiuto della radicalizzazione
di un problema. Il problema è stato radicalizzato non attraverso
questa risoluzione, ma lo è stato da chi ha male interpretato il
proprio ruolo istituzionale, da chi, abusando di certi poteri, ha
sconfinato, ha esondato ed è andato ad invadere le funzioni di
altri soggetti istituzionalmente riconosciuti. Qui non si tratta di
processare la giustizia o la Magistratura nel suo insieme, non
abbiamo titolo per farlo, però siamo legittimati ad esprimere un
pensiero, come anche il collega ha sottolineato. Non si tratta di
processare la giustizia, si tratta però di condannare le
ingiustizie, si tratta di condannare quello squilibrio che ha
condotto certa Magistratura a fare della politica un certo uso o,
meglio, a fare politica con l'uso della toga e delle manette. Noi
non condividiamo questo straripamento di poteri che ha condotto
alla persecuzione giudiziaria non solo del Senatore Andreotti, ma
anche di altre persone, che magari con la politica non hanno a che
fare direttamente; vi sono persone che ancora oggi soffrono di
carcerazioni o di persecuzioni giudiziarie ingiuste. Abbiamo voluto
circoscrivere il documento su un caso emblematico, che restituisce
giustizia da questa infamante accusa non solo all'uomo, ma ad un
sistema che è stato letteralmente criminalizzato.
L'intervento del Consigliere La Torre è condivisibile, per
carità, non siamo qui per mettere troppe postille, è la sostanza
che vogliamo abbia evidenza. Vorrei ricordare le parole
dell'Onorevole Ottaviano del Turco, che forse non è appartenente al
suo partito, ma che è un autorevole esponente socialista, il quale,
in una recente intervista ad un quotidiano, ha definito l'antimafia
dell'Onorevole Violante un
"incubatore infettivo di un virus
giustizialista che ha avvelenato il sistema dei partiti"
. Come
vedete, vi è una condivisione piuttosto estesa di certi principi e
di certi messaggi, che forse si tende a banalizzare, quando non a
stravolgere. Non è il caso suo e tanto meno quello del collega
Pastoret, però è bene che il Consiglio, visto che è espressione di
istanze diversificate, abbia il coraggio di esprimere una propria
posizione sul caso. È per questo che riteniamo condivisibili gli
emendamenti che sono stati suggeriti dal gruppo della "Stella
Alpina" dove, a parte una piccola "esclusione" relativa al terzo
capoverso, di cui adesso forniamo il documento alla Presidenza, si
invita sostanzialmente - come punto aggiuntivo -: "il Senatore
Augusto Rollandin, anch'egli membro del gruppo delle Autonomie, a
trasmettere l'espressione di questo sentimento di solidarietà al
collega Senatore Giulio Andreotti", esortando anche il gruppo
"dell'Union Valdôtaine", che ha espresso primariamente la figura
parlamentare di Rollandin nella sede del Senato di Roma, a
ripensare una certa posizione.
Il Senatore Rollandin ha condiviso insieme al collega Andreotti
tutta una serie di interventi istituzionali, oltre ad avere una
medesima sensibilità politica e appartenenza al gruppo delle
"Autonomie". L'autonomia va quindi intesa - e penso che il Senatore
Rollandin la intenda senz'altro in questo senso - in una maniera
più lata, non limitata solo a una definizione territoriale,
geografica, politica, ma anche autonomia dall'interferenza di
poteri e sistemi che possono condurre a pesanti limitazioni di
libertà, oltre che ad accuse infamanti come quelle che il suo
collega Andreotti ha subito. Penso inoltre che, per le vicende che
hanno caratterizzato in passato lo stesso Senatore Rollandin, ci
possa forse essere una sensibilità ulteriore a un tema come questo
della giustizia. Ritengo quindi che l'apporto del Consigliere La
Torre e dei colleghi della "Stella Alpina" sia significativo e per
questo siamo concordi nell'includerlo nell'impegnativa della
risoluzione, con questo invito che abbiamo scritto nel
documento.
Presidente - Dichiaro chiusa la discussione generale.
La parola al Consigliere Borre, per dichiarazione di voto.
Borre (UV) - Il nostro gruppo si asterrà su questa risoluzione,
anche se è stata emendata, e per questo non credo che la nostra
sensibilità per quanto riguarda la giustizia venga meno, tanto meno
verrà a mancare la nostra solidarietà, insieme a quella del
Senatore Rollandin, al Senatore Andreotti e soprattutto anche un
apprezzamento alla giustizia.
Farò, a titolo personale, due considerazioni.
Mi pongo la domanda e la pongo anche a voi: il Senatore
Andreotti è vittima della politica o è vittima della giustizia?
Perché mi pongo questa domanda? Se il Senatore Andreotti è stato
vittima della politica, il dibattito è un altro e lo si deve fare
in altra sede; se invece è vittima della giustizia, esprimo
solidarietà al Senatore Andreotti, ma la esprimo a tutti coloro che
sono stati vittima di questo sistema, compresi i colleghi che erano
seduti in questi banchi. Al Senatore Andreotti, oltre alla
personale stima e al riconoscimento di un'acuta intelligenza,
riconosco il merito della serenità d'animo con la quale ha sempre
dichiarato di aver fiducia nell'operato della Magistratura; i fatti
hanno alla fine premiato questo atteggiamento, è chiaro però che i
tempi della giustizia devono essere più celeri.
Prima di lapidare strumentalmente e genericamente organi di
stampa per essere stati in questa circostanza faziosi
nell'informazione, accusare partiti politici della Sinistra e loro
frange di essere dei furiosi epuratori di esponenti politici di
altre componenti della nostra democrazia, di attribuire ad alcune
parti della Magistratura di agire in complicità con parti della
Sinistra per l'eliminazione di questi stessi esponenti della
democrazia che hanno retto le sorti dell'Italia per un lungo e
difficile periodo, occorre essere coerenti e avere la certezza di
non essere poi gli istigatori, i sostenitori, quando non i
protagonisti, di comportamenti e attitudini analoghe sia in sede
locale che nazionale.
Presidente - La parola alla Consigliera Squarzino Secondina, per
dichiarazione di voto.
Squarzino (Arc-VA) - Devo ammettere che sono rimasta "bouche
béante" quando ho visto la vostra risoluzione, mi sembra proprio
che questa sia una provocazione, una provocazione che respingiamo,
che rimandiamo al mittente. Non vogliamo entrare nel merito delle
affermazioni che vengono fatte sul ruolo della giustizia, della
Magistratura nel passato e nel presente, sono valutazioni che non
condividiamo. Prendere sul serio questa risoluzione voleva dire
mettersi qui a fare un'opera di dibattito storico-politico che ci
avrebbe portato chissà dove e chissà quanto tempo avrebbe
richiesto. Non accettiamo di partire per un dibattito serio su
affermazioni così provocatorie, quindi il nostro voto contrario non
è un voto contrario alle persone, ma al modo con cui voi impostate
i problemi.
Presidente - La parola al Consigliere La Torre.
La Torre (SA) - Il nostro sarà un voto favorevole, dopo che è
stata cancellata nel "considerato" la parte provocatoria:
"alimentata dalla commistione ormai acclarata tra settori della
Magistratura e frange della Sinistra post-comunista"
, perché
questo, secondo noi, era un qualcosa che non si poteva dire. Credo
che di questa risoluzione, che può - lo dicevo all'inizio del mio
intervento - essere anche interpretata in modo strumentale, debba
essere ribadita la sostanza. Il nostro voto, quindi, sarà
senz'altro favorevole.
Devo rilevare dalle dichiarazioni di voto che avverto con forza
l'influenza del Consigliere Sandri all'interno di questo Consiglio,
perché è stato bravo, glielo riconosco, sia nel discorso che
riguardava il Parlamento europeo, dove è riuscito ad egemonizzare
il dibattito, sia anche oggi perché mi sembra che abbia fatto
mettere una cravatta rossa al Consigliere
Borre…
(
interruzione del Consigliere Borre, fuori microfono
)
… non da oggi, mi fa
piacere… ma la mia non è una polemica,
mi fa piacere vedere questo tuo
spostamento… ne sono convinto, devo
dire che veramente l'influenza del Consigliere Sandri ti sta
contagiando in modo importante. Bravo, Consigliere Sandri, bravo,
stai diventando l'uomo forte del Consiglio!
Noi comunque voteremo questa risoluzione.
Presidente - La parola al Consigliere Tibaldi.
Tibaldi (CdL) - Scontato il voto favorevole del nostro gruppo,
devo dire che anzitutto ci ha fatto piacere che un esponente della
Sinistra nostrana abbia espresso perlomeno un suo punto di vista,
quindi grazie, Consigliera Squarzino, per aver detto più o meno
come la pensa. Qualcuno della Sinistra esiste ed ha avuto il
coraggio di dire qualcosa su questo documento, ma mi soffermerei
sul suo passaggio:
"provocazione"
per chiederle, se questa è
una provocazione, ammesso che possa anche esserlo, come definisce
l'iniziativa del suo collega di ieri sulla commemorazione di
Joseph-Samuel Farinet, noto falsario, che ha coniato monete per un
sacco di tempo, che è riuscito ad introdurle nel sistema monetario
svizzero, quello che avete definito un "Che Guevara del Vallese",
che deve essere ricordato? Siete giustizialisti quando si tratta di
fare riferimento a vicende che vi convengono, siete estremamente
garantisti, tant'è che volete commemorare un falsario quando vi
conviene portarlo agli onori dell'opinione pubblica! Definisca lei
quindi questo atto del suo collega e definisca anche l'iniziativa
che avete votato qualche settimana fa in quest'aula, quando vi
siete soffermati lungamente sulle esternazioni rilasciate dal
Presidente del Consiglio Berlusconi a un intervistatore inglese in
merito al Fascismo! Avete perso - come anche adesso magari ritenete
di aver perso - una mattinata! Questo è un fatto, quelle sono
esternazioni, la differenza sostanziale è questa! Faccia un attimo
un esame di coscienza sulla sua concezione della provocazione e
guardi non solamente a senso unico in questa direzione, perché è
facile vedere la pagliuzza nell'occhio del vicino quando si ha una
trave conficcata nell'altro!
Il nostro voto sarà comunque favorevole.
Presidente - Pongo in votazione la risoluzione nel nuovo testo
presentato dai Consiglieri Tibaldi, Frassy, Lattanzi, Salzone,
Lanièce, Comé, La Torre:
Risoluzione
Il Consiglio regionale della Valle d'Aosta
Preso atto della definitiva assoluzione, ad opera della Corte
di Cassazione, del Senatore Giulio Andreotti, dall'accusa infamante
di essere mandante di un assassinio, dopo dieci anni di processi
fondati su prove del tutto inconsistenti, nello spirito, purtroppo
imperante di certi settori della magistratura, di una spiccata
tendenza a riscrivere la storia del nostro Paese, infangando
l'operato di dirigenti dei partiti democratici;
Considerato che per un decennio il Senatore Giulio Andreotti
è stato sottoposto ad un processo collaterale condotto da organi
d'informazione poco scrupolosi, settari, pervasi dal sacro furore
di screditare l'operato non solo della Democrazia Cristiana, ma di
tutti i partiti di democrazia laica, liberale e socialista, rei di
avere garantito la salvaguardia delle libertà democratiche del
nostro Paese dal 1945 ad oggi, contrapponendosi al totalitarismo di
matrice comunista;
Considerato altresì che il senatore Giulio Andreotti, oggi
componente del Gruppo delle Autonomie, è stato vittima di una
feroce stagione politica, finalizzata alla eliminazione per via
giudiziaria della classe politica di ispirazione cattolica, laica,
liberale e socialista;
Esprime
prescindendo da ogni valutazione sul ruolo politico del
Senatore, piena solidarietà a Giulio Andreotti per la
riabilitazione ottenuta dopo un lungo periodo di persecuzioni
giudiziarie;
Invita
il Senatore Augusto Rollandin, anch'egli membro del gruppo
delle Autonomie, a trasmettere l'espressione di tale sentimento al
collega Senatore Giulio Andreotti.
F.to: Tibaldi - Frassy - Lattanzi - Salzone - Lanièce - Comé
- La Torre
Consiglieri presenti: 26
Votanti: 15
Favorevoli: 7
Contrari: 8
Astenuti: 11 (Borre, Cesal, Charles Teresa, Fosson, Maquignaz,
Marguerettaz, Pastoret, Perrin, Praduroux, Viérin Adriana, Viérin
Laurent).
Il Consiglio non approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK