Consiglio Regionale della Valle d'Aosta - Oggetto del Consiglio n. 1920 del 10 maggio 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1920 del 10 maggio 2006 - Resoconto
OGGETTO N. 1920/XII - Solidarietà nei confronti della Deputata
afgana Joya Malalai, vittima di una brutale aggressione al
Parlamento afgano. (Approvazione di risoluzione)
Risoluzione
Appreso che la deputata afgana Joya Malalai la settimana
scorsa è stata oggetto di una gravissima e brutale aggressione nel
Parlamento afgano, mentre ribadiva la sua condanna nei confronti
dei crimini commessi dai Signori della guerra;
Ricordato che è prerogativa di ogni eletto nelle assemblee
legislative esprimere, in libertà e sicurezza, le proprie opinioni
nell'ambito dell'esercizio delle proprie funzioni;
Ricordato inoltre che la giovane deputata è stata premiata
nel 2004 come "Donna dell'Anno", nell'ambito del premio istituito
dal Consiglio regionale, proprio in considerazione del coraggio e
della determinazione dimostrati nel denunciare i crimini dei
Signori della guerra, in un Paese dove nessuno aveva osato
tanto;
Ricordato infine che la deputata Joya Malalai è attualmente
membro della Giuria del premio "Donna dell'Anno";
Il Consiglio regionale
Esprime
La propria solidarietà nei confronti della deputata afgana
che è stata più volte ospite delle istituzioni della nostra
valle;
Deplora
L'accaduto che mina alla base il ruolo precipuo di ogni
rappresentante del popolo, oltre che il prestigio stesso delle
istituzioni;
Invita
I propri rappresentanti al Parlamento italiano a sollecitare
un'azione dei Presidenti della Camera e del Senato nei confronti
del Presidente del Parlamento afgano, perché siano rispettati i
diritti di ogni eletto nelle assemblee legislative e sia assicurata
alla deputata Joya Malalai la possibilità di poter operare in
sicurezza, senza dover subire ulteriori ritorsioni;
Chiede
al Presidente del Consiglio e al Presidente della Regione di
farsi portavoce presso il Governo italiano perché il Governo afgano
si faccia carico di difendere l'incolumità della deputata Joya
Malalai.
F.to: Squarzino Secondina - Fontana Carmela - Charles Teresa
- Viérin Adriana - Salzone - Lanièce - Frassy
Presidente - Vi è un emendamento alla risoluzione a firma del
collega Fiou, che credo vada nella direzione di una migliore
comprensione del testo, è una correzione formale che credo, collega
Squarzino, si possa accettare.
La parola alla Consigliera Squarzino Secondina.
Squarzino (Arc-VA) - Credo che tutti abbiano avuto modo di
leggere la risoluzione, intanto l'hanno firmata ed approvata.
Vorrei solo leggere quanto "La Repubblica" ha pubblicato l'8
maggio, è un trafiletto, da cui è partita la nostra iniziativa:
"Kabul. È stata aggredita e picchiata per aver denunciato i
crimini commessi dai Signori della guerra. Una giovane Deputata
afgana, Malalai Joya, 30 anni, è stata assalita da due colleghi
durante un dibattito parlamentare per commemorare il rovesciamento
del regime comunista in Afganistan. La Joya, 30 anni, ha denunciato
che durante la seduta due Deputati le hanno lanciato contro delle
bottiglie e poi si sono diretti verso di lei per picchiarla. Questa
reazione violenta - ha chiarito - è stata provocata da un discorso
in cui la Joya aveva accusato alcuni capi della resistenza
all'occupazione sovietica dell'Afganistan di essere stati
responsabili delle decine di migliaia di morti della guerra civile
che si è scatenata nel Paese dopo il 1989. Non è la prima volta che
la Joya denuncia questi crimini e chiede che i responsabili siano
puniti e proprio per le sue posizioni già in passato aveva ricevuto
delle minacce"
.
Vogliamo ricordare che nel 2004, tenendo conto
dell'atteggiamento coraggioso di tale donna, che aveva avuto la
capacità di affrontare pubblicamente i signori della guerra ed
aveva avuto il coraggio di denunciare questi crimini per la prima
volta pubblicamente, noi come Consiglio regionale, nell'iniziativa
"La donna dell'anno", abbiamo riconosciuto il coraggio e la
determinatezza di questa donna e l'abbiamo premiata come "Donna
dell'anno", proprio per la capacità di questa giovane donna di
vivere e lavorare per la democrazia nel suo Paese. Riteniamo che,
proprio perché siamo stati coinvolti in prima persona nel
valorizzare e sostenere questa donna, dobbiamo come Consiglio oggi
esprimere la nostra solidarietà e soprattutto fare in modo che tale
donna non rimanga sola, ma che sia a livello Parlamentare, sia a
livello di Governo vi sia un'azione verso il Governo e il
Parlamento afgano perché: uno, ogni persona eletta possa
nell'Assemblea elettiva esprimere pubblicamente le proprie opinioni
senza correre alcun rischio; due, tutte le persone elette abbiano
garantita l'incolumità e non debbano essere perseguite soprattutto
nella stessa Assemblea per le opinioni che esprimono o per le
verità che denunciano. Con questa risoluzione il Consiglio compie
un alto atto di democrazia e compie un gesto che può aiutare, nel
Parlamento di un Paese che sta avviandosi faticosamente verso un
regime democratico, a capire quali sono le regole che vanno
rispettate, affinché anche nelle assemblee legislative le persone
possano esprimere e svolgere in serenità e sicurezza il proprio
ruolo.
Presidente - Se non vi sono interventi, pongo in votazione la
risoluzione nel testo così modificato dal collega Fiou:
Risoluzione
Appreso che la deputata afgana Joya Malalai la settimana
scorsa è stata oggetto di una gravissima e brutale aggressione nel
Parlamento afgano, mentre ribadiva la sua condanna nei confronti
dei crimini commessi dai Signori della guerra;
Ricordato che è prerogativa di ogni eletto nelle assemblee
legislative esprimere, in libertà e sicurezza, le proprie opinioni
nell'ambito dell'esercizio delle proprie funzioni;
Ricordato inoltre che la giovane deputata è stata premiata
nel 2004 come "Donna dell'Anno", nell'ambito del premio istituito
dal Consiglio regionale, proprio in considerazione del coraggio e
della determinazione dimostrati nel denunciare i crimini dei
Signori della guerra, in un Paese dove nessuno aveva osato
tanto;
Ricordato infine che la deputata Joya Malalai è attualmente
membro della Giuria del premio "Donna dell'Anno";
Il Consiglio regionale
Esprime
La propria solidarietà nei confronti della deputata afgana
che è stata più volte ospite delle istituzioni della nostra
valle;
Deplora
L'accaduto che mina alla base il ruolo precipuo di ogni
rappresentante del popolo, oltre che il prestigio stesso delle
istituzioni;
Invita
I propri rappresentanti al Parlamento italiano a sollecitare
un'azione dei Presidenti della Camera e del Senato nei confronti
del Presidente del Parlamento afgano, perché siano rispettati i
diritti di ogni eletto nelle assemblee legislative e sia assicurata
alla deputata Joya Malalai la possibilità di poter operare in
sicurezza, senza dover subire ulteriori ritorsioni;
Chiede
al Presidente del Consiglio e al Presidente della Regione di
farsi portavoce presso il Governo italiano perché chieda al Governo
afgano di farsi carico della difesa e dell'incolumità della
deputata Joya Malalai.
Consiglieri presenti, votanti e favorevoli: 29
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK