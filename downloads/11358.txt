Consiglio Regionale della Valle d'Aosta - Oggetto del Consiglio n. 2411 del 22 luglio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2411 del 22 luglio 1991 - Resoconto
OGGETTO N. 2411/IX Interventi per favorire e incentivare lo
sviluppo del trasporto ciclistico in Valle d'Aosta
(Interrogazione).
Presidente
Do lettura della interrogazione
presentata dal Consigliere Riccarand:
Interrogazione In questi ultimi anni si sono verificati dei
segnali interessanti di ripresa dell'utilizzo della bicicletta come
mezzo di trasporto soprattutto nella città di Aosta.
Il numero crescente di biciclette parcheggiate sotto i portici
del Palazzo regionale e all'ingresso di altre sedi regionali indica
che anche fra i dipendenti (e amministratori) regionali aumenta il
numero di coloro che si servono di questo mezzo di trasporto.
Si tratta di una tendenza che va incoraggiata con scelte precise
(programmazione di percorsi ciclabili- realizzazione di parcheggi,
noleggio e custodia dei cicli eccetera.,.-) ma anche con piccoli
interventi im mediatamente realizzabili.
In particolare, sotto i portici del Palazzo regionale, appare
evidente l'inadeguatezza dell'unica rastrelliera che consente di
parcheggiare solo cinque biciclette mentre tutte le altre (a volte
anche una trentina) devono essere appoggiate disordinatamente lungo
il muro o addossate ai pilastri.
Tutto ciò premesso, il sottoscritto Consigliere regionale
interroga
la Giunta regionale per sapere:
1) se non ritiene opportuno installare un adeguato e ordinato
parcheggio per biciclette all'ingresso del Palazzo regionale e
delle altre principali sedi della Regione;
2) se sono allo studlo interventi per favorire e incentivare lo
sviluppo del trasporto ciclistico in Valle d'Aosta.
Presidente
Ha chiesto di parlare l'Assessore ai
Lavori Pubblici Martin, ne ha facoltà.
Martin (ADP)
Condividiamo le premesse
dell'interrogazione del Consigliere Riccarand, nel senso che ci
sembra utile incentivare l'uso della bicicletta quale mezzo di
trasporto soprattutto urbano ed in tal senso quindi è utile che
davanti all'ingresso del palazzo regionale, ma anche davanti agli
ingressi delle altre sedi della Regione sia predisposto un adeguato
e ordinato parcheggio, come viene richiesto nella
interrogazione.
Provvederò ad incaricare immediatamente gli uffici che si
occupano di questo problema di studiare la situazione, in modo che
il problema possa essere risolto.
Per quanto riguarda invece l'intervento a carattere più generale
che è richiesto nel secondo punto della interrogazione, ossia cosa
si intende fare per favorire e incentivare lo sviluppo del
trasporto ciclistico in Valle d'Aosta, c'è da dire che sono
all'attenzione di altri miei colleghi di Giunta alcune indicazioni
che provengono da Regioni a noi vicine, che hanno adottato dei
piani urbani di questo tipo. Questi piani sono alla nostra
attenzione per vedere di poter mettere in atto soprattutto quelli
che possono essere interessanti per la nostra Regione.
Non va peraltro dimenticato che anche dalla relazione del parco
fluviale è prevista la costruzione di piste ciclabili, soprattutto
nella zona attorno alla città di Aosta; è un problema che è alla
nostra attenzione, che intendiamo portare avanti e che certamente
seguiremo con molto interesse.
Presidente
Ha chiesto di parlare il Consigliere
Riccarand, ne ha facoltà.
Riccarand (VA)
Prendo atto della dichiarazione
dell'Assessore. Spero che si prendano alcune decisioni tempestive.
Ci sono dei provvedimenti molto semplici che possono essere presi,
tipo l'installazione di adeguate strutture di parcheggio delle
biciclette sia davanti al palazzo regionale, sia davanti alle altre
sedi regionali; ci sono poi provvedimenti più complessi, ma che si
possono realizzare, che, come diceva l'Assessore Martin, già sono
in parte realizzati o allo studio di altre regioni, in altre città,
che sono quelli di prevedere dei percorsi ciclabili, delle
strutture insomma che favoriscano l'uso della bicicletta come mezzo
di trasporto pubblico.
Nella città di Aosta e in parte nelle città che confinano con
Aosta questo mezzo può diventare molto importante come strumento di
mobilità, e anche in altri paesi della nostra Regione questo può
essere usato come importante strumento di trasporto; si tratta di
mettere in atto alcune politiche attive in questa direzione.
Chiedo alla Giunta di non sottovalutare questo aspetto, che ha
dei risvolti abbastanza importanti anche dal punto di vista della
qualità dell'aria, della qualità della vita, dei consumi
energetici, e quindi di presentare al più presto i provvedimenti
che riguardano la questione dei parcheggi e della custodia delle
biciclette, sia alcuni provvedimenti di più largo raggio e di più
ampia incidenza.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK