Consiglio Regionale della Valle d'Aosta - Oggetto del Consiglio n. 3101 del 8 novembre 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Viabilità
Strade di interesse regionale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3101 del 8 novembre 2007 - Resoconto
OGGETTO N. 3101/XII - Dismissione e declassificazione a
strada comunale del tratto iniziale della S.R. n. 23 di
Valsavarenche nel Comune di Villeneuve, a seguito di costruzione di
variante e classificazione dello svincolo ovest quale nuovo tratto
iniziale della S.R. n. 23 di Valsavarenche, ai sensi della l.r. n.
26/2006.
Il Consiglio
Vista la legge regionale n. 26/2006 e, in particolare, gli
articoli 2, 3 e 4;
Preso atto che a seguito della costruzione del nuovo svincolo
della strada regionale n. 23 di Valsavarenche nel Comune di
Villeneuve, il tratto iniziale dell'arteria stessa, meglio
evidenziato in rosso nell'allegata planimetria, parte integrante e
sostanziale della presente, non presenta più i requisiti stabiliti
dalla predetta legge regionale;
Valutato che il nuovo svincolo della strada regionale n. 23
di Valsavarenche, meglio contrassegnato in verde nell'allegata
planimetria, assolve le funzioni previste dall'articolo 2 lettera
b) della precitata legge regionale e che, allo stato degli atti,
risulta ancora come non classificato;
Considerato che, in ottemperanza all'articolo 3 della l.r. n.
26/2006, al fine di tenere conto degli interessi coinvolti nel
procedimento in questione, l'Assessorato al Territorio, Ambiente e
Opere Pubbliche, ha comunicato al Comune di Villeneuve, in data 14
febbraio 2007, la volontà di procedere alla dismissione e
conseguente declassificazione a comunale del tratto iniziale della
strada regionale n. 23 di Valsavarenche, meglio indicato in rosso
nell'allegata planimetria, nonché di procedere alla classificazione
del nuovo svincolo della S.R. n. 23 di Valsavarenche, meglio
evidenziato in verde nella planimetria allegata;
Rilevato che alla sopra riportata comunicazione il Comune di
Villeneuve, in data 9 maggio 2007 prot. n. 2246, si è espresso
favorevolmente;
Richiamata la deliberazione della Giunta regionale n. 4223 in
data 29 dicembre 2006 concernente l'approvazione del bilancio di
gestione per il triennio 2007/2009, con attribuzione alle strutture
dirigenziali di quote di bilancio e degli obbiettivi gestionali
correlati e di disposizioni applicative;
Ritenuto necessario ed opportuno procedere alla dismissione e
declassificazione a comunale del tratto iniziale della strada
regionale n. 23 di Valsavarenche, meglio indicato in rosso
nell'allegata planimetria, nonché di procedere alla classificazione
del nuovo svincolo della S.R. n. 23 di Valsavarenche, meglio
evidenziato in verde nella planimetria allegata;
Visto il parere favorevole rilasciato dal Direttore della
Viabilità dell'Assessorato Territorio, Ambiente e Opere Pubbliche,
ai sensi del combinato disposto degli articoli 13, comma 1, lettera
e) e 59, comma 2, della legge regionale 23 ottobre 1995, n. 45,
sulla legittimità della presente deliberazione;
Visto il parere della III Commissione consiliare
permanente;
Delibera
1) di approvare la dismissione e la declassificazione a
comunale del tratto iniziale della strada regionale n. 23 di
Valsavarenche, ai sensi della L.R. n. 26/2006, meglio indicato in
rosso nell'allegata planimetria;
2) di disporre, in conseguenza, la classificazione a strada
regionale del nuovo svincolo della S.R. n. 23 di Valsavarenche,
realizzato a seguito di variante ed evidenziato in verde nella
planimetria allegata;
3) di demandare tutte le incombenze amministrative del caso
alla struttura competente in materia di viabilità.
Allegato
(Omissis)
Presidente
- Pongo in votazione l'oggetto n. 35, che ha
avuto il parere all'unanimità della III Commissione:
Consiglieri presenti, votanti e favorevoli: 24
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK