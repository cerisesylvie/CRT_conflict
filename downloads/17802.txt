Consiglio Regionale della Valle d'Aosta - Oggetto del Consiglio n. 964 del 17 novembre 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
FINANZA REGIONALE E LOCALE
Precedente
Successivo
Resoconto integrale del dibattito dell'aula
Oggetto del Consiglio n. 964 del 17 novembre 1999 - Resoconto
OGGETTO N. 964/XI Contributo alla Coopagrival per una ricerca
sulle modalità di erogazione dei contributi regionali.
(Interpellanza)
Interpellanza Premesso
- che la Giunta regionale ha erogato un contributo a favore del
Coopagrival per la realizzazione di una "ricerca sulle modalità di
erogazione dei contributi regionali";
- che tale ricerca è stata commissionata
all’Università degli Studi di Milano;
tutto ciò premesso i sottoscritti Consiglieri regionali
Interpellano
l’Assessore competente per sapere:
1) se non ritiene che questa materia, facilmente documentabile
dagli uffici dell’Amministrazione regionale, renda
ingiustificata l’erogazione di contributi a tal
fine;
2) se non ritenga tale contributo in conflitto di interessi con
le funzioni istituzionali dell’Amministrazione
regionale, in quanto prodromico a un possibile contenzioso;
3) se è conoscenza delle risultanze della ricerca oggetto del
contributo regionale;
4) se, alla luce di tali risultanze, le procedure di erogazione
dei contributi concessi dalla Regione Valle d’Aosta
siano conformi alle normative comunitarie.
F.to: Frassy - Tibaldi - Lattanzi
Président
La parole au Conseiller Tibaldi.
Tibaldi (FI)
Nel lungo elenco di delibere regionali ogni
tanto capita di mettere la mano nel cilindro e di pescarne una che
sia particolarmente interessante. Riteniamo che questa sia una di
quelle che rientrano nel novero di questa categoria perché la
delibera, che peraltro risale a una data antecedente, al 29 giugno
1998, si riferisce all'erogazione di un
"contributo per una
ricerca sulle modalità di erogazione dei contributi
regionali"
.
L'Assessore che l'ha promossa non è propriamente quello che
siede nella poltrona dell'Assessorato dell'agricoltura e
forestazione; allora c'era un altro responsabile, che siede vicino;
non so chi ci risponderà, ma la vicenda è alquanto
interessante.
Perché è interessante? Non certo per l'entità, poiché sono solo
10 milioni di contributo: una cifra esigua rispetto a quelle che
siamo abituati a vedere in altre delibere.
Questo contributo si riferisce però a una singolare ricerca
effettuata dall'Università degli studi di Milano.
Essendo una delle pratiche più diffuse dell'Amministrazione
regionale quella di erogare contributi, in particolare nel settore
dell'agricoltura, sapere che debba intervenire l'Università di
Milano per verificare attraverso una ricerca come vengono erogati i
contributi regionali mi sembra quantomeno umiliante; ha il sapore
di una beffa, a meno che chi ci risponderà riuscirà a dimostrare il
contrario, anche perché il beneficiario di questo contributo è il
Coopagrival, un ente di cui abbiamo visto negli anni passati
susseguirsi alterne vicende.
Coopagrival è un ente che si nutre di sovvenzioni pubbliche, in
particolare il 60 percento della sua attività escluso il personale
è mantenuta grazie ad erogazioni regionali. Dicevo che ha vissuto
alterne vicende poiché, si ricorderanno i Consiglieri della scorsa
legislatura, che nel 1995 venne sottoposto a commissariamento per
assenza di chiarezza nella gestione amministrativa e contabile.
Coopagrival ha gestito in maniera poco definita le quote latte, di
cui adesso è prevista regionalizzazione, anche se ha sempre assunto
un ruolo di paladino nell'ambito delle quote latte.
È opportuno conoscere, sempre nell'ambito di
quest'interpellanza, visto che il contributo è singolare, è
significativo, è umoristico per certi versi, quali risultati
avrebbe prodotto questa ricerca, anche perché il soggetto
beneficiario ha avuto un ruolo particolare nella recente vicenda
del sequestro delle fontine congelate e l'Assessore ben lo sa,
visto che ha subito sulle sue spalle la vicenda della Cooperativa
Fontina come l'ha subita l'intera Valle d'Aosta, dove l'immagine
del principale prodotto valdostano è stata fortemente pregiudicata
da questo scandalo.
Si ha il sospetto che enti di dubbia efficacia, che possono
agire o tendono ad agire con metodi che non sono sempre
trasparenti, vengano utilizzati per giochi di potere, che diventano
anche giochi pesanti, a scapito di prodotti che sono comunque il
simbolo della tradizione valdostana, o che diventino addirittura
feudi indiscussi utili al momento elettorale.
So che queste cose che sto dicendo non sono direttamente
riferibili all'Assessore che ci risponderà, tuttavia questo
contributo non è assolutamente giustificabile, poiché offende anche
gli uffici che provvedono in via ordinaria all'erogazione dei
contributi, ove vi sono addetti che da mattina a sera sbrogliano
pratiche, controllano documenti, effettuano quella prassi
burocratica che è ormai consona agli uffici pubblici e che si
vedono effettuare una ricerca sulla compatibilità o meno dei
contributi regionali in materia agricola da un soggetto esterno
(l'Università di Milano) al quale addirittura si eroga un
contributo a questo fine.
Questa delibera ci ha offerto lo spunto per presentare
quest'interpellanza, perché è ricca di zone d'ombra, ha il sapore
dell'ennesima beffa e purtroppo è stata avallata dall'Esecutivo
regionale.
Vogliamo sapere cosa è scaturito da questa ricerca: se esiste
effettivamente qualcosa di costruttivo o se invece, qualora questo
non fosse dimostrato dalla risposta dell'Assessore, sia servita a
qualche altro scopo magari non proprio concernente una tematica
d'interesse regionale. La stessa data di adozione della delibera
cela perplessità.
Président
La parole à l'Assesseur à l'agriculture et aux
ressources naturelles, Perrin.
Perrin (UV)
Le Conseiller Tibaldi a fait un peu une
panoramique qui va au dehors de l'interrogation posée.
Moi je tâcherai d'expliquer quelle a été la raison de la
délibération qui a porté à la concession de cette contribution. Il
est nécessaire avant tout d'éclaircir les objectifs de la recherche
qui a été confiée à l'Université de Milan, cela nous permettra
peut-être de trancher les doutes qui semblent avoir inspiré
l'interrogation.
En effet la recherche en question ne devait toucher simplement
aux modalités d'octroi des contributions comme il pourrait
apparaître de la formulation du point n° 1 de l'interpellation,
mais - et cela apparaît même de la lecture de l'objet de la
délibération régionale - elle devait concerner l'octroi
d'ultérieures subventions
"nel rispetto della normativa
comunitaria"
.
Je rappelle qu'en 1996, suite à la Conférence sur le
développement rural de Cork et aux premières indications quant au
contenu d'Agenda 2000, il apparut nécessaire de commencer à penser
à quelques éléments utiles à se préparer aux nouvelles dispositions
en matière de politiques de développement rural intégré. C'est dans
ce contexte que la recherche menée par l'Université de Milan sur
mandat de Coopagrival a trouvé sa collocation au-delà de la
validité de l'initiative d'une association qui représente un
secteur agricole important et ce au-delà des considérations que M.
Tibaldi a faites. La recherche s'est insérée à juste titre parmi
les moyens utiles à définir les bases de la nouvelle programmation
en matière d'aides à l'agriculture.
Je ne crois pas qu'il y ait un conflit d'intérêt entre l'octroi
de la contribution en examen et les fonctions institutionnelles de
la Région.
Quant aux dernières deux questions, je peux vous assurer que les
bureaux chargés du dossier ont fourni des résultats complets de la
recherche et que le but de celle-ci n'était pas d'examiner la
compatibilité des mesures actuelles avec les normes européennes,
mais justement de suggérer des solutions nouvelles compatibles avec
les normes susdites.
Président
La parole au Conseiller Frassy.
Frassy (FI)
Probabilmente il collega Tibaldi
nell'illustrare l'interpellanza è andato anche oltre il testo delle
domande poste nell'interpellanza. L'Assessore peraltro non ha
risposto nemmeno a quella che era la parte dell'interpellanza da
noi formulata e non ha risposto perché le risultanze della ricerca
ci sono, lui dice, e sono interessanti. Per certi versi mi viene in
mente la risposta sui "generis" di questa mattina in materia di
volpi, dove si parlava di un aumento considerevole, ma non si
poteva stimarlo nemmeno per approssimazione.
Ci dice che in deliberazione si è inteso erogare un
finanziamento su ulteriori modalità di concessione, voglio anche
credere a quello che afferma l'Assessore, ma voglio ribadire che
questo è ancora più grave perché non si può scrivere una delibera
per un fatto e interpretare la concessione e dunque utilizzare la
concessione di quel finanziamento per un altro fatto, cioè per un
altro atto perché questo mi sembra essere l'unico dato emerso dalla
risposta dell'Assessore.
Una risposta che peraltro pensavamo venisse fornita da altri
componenti della Giunta, non per delegittimare la funzione
dell'Assessore Perrin, ma anche perché in questa deliberazione
l'Assessore Perrin non ricopriva le vesti che ricopre ora, mentre
gran parte dei suoi attuali colleghi di Giunta erano nella Giunta
che a fine giugno 1998 approvò questa deliberazione. Perciò
possiamo anche capire la difficoltà personale dell'Assessore Perrin
a dare una risposta compiuta di un fatto nel quale lui non è stato
coinvolto, però da un punto di vista politico siamo profondamente
insoddisfatti.
Chiederemo di avere la ricerca visto che ci sembra di aver
capito che sia stata acquisita dagli uffici; diciamo che i dubbi e
i sospetti che ci hanno mosso a fare quest'interrogazione non sono
stati assolutamente dissipati dalla risposta, ma per certi versi
sono stati rafforzati.
Non possiamo non evidenziare la coincidenza delle date: 19
giugno 1998, 29 giugno 1998, a un mese dal risultato delle elezioni
regionali. Non sappiamo se questa sia una delibera anticipatrice di
una nuova festività regionale: la "Festa del Ringraziamento", ma la
sensazione è che si tratti di una delibera di ringraziamento.
Negli Stati Uniti c'è la Festa del Ringraziamento e il piatto
forte è il tacchino. Non vorremmo che qui la "Festa del
Ringraziamento" avesse come piatto forte un altro animale, di cui
parlavamo stamani, la volpe, che ha le patologie di cui si parlava
stamani, la rogna, patologia trasmissibile all'uomo. Qui mi sembra
che ci sia stata una mutazione genetica dall'animale al bipede!
Assessore, prendiamo atto di questa risposta che non ci
soddisfa; capiamo, qui abbiamo a che fare con una persona molto
abile e capace a trattare con i Presidenti della Giunta.
Ancora ragazzino negli anni '60 riuscì a beffare l'allora
Presidente Severino Caveri, millantando di aver conseguito un
premio di rilevanza nazionale nell'ambito scolastico; l'allora
Presidente di Coopagrival, allora giovane studente, aveva beffato
la stampa locale e nazionale e le massime autorità regionali, ma
dobbiamo dire che all'epoca il Presidente in carica capì, seppure
tardivamente, di essere stato beffato. La sensazione nostra è che
se la sua risposta rispecchia l'atteggiamento della Giunta, il
Presidente che allora presiedeva e che tuttora presiede non ha
capito di essere stato beffato!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK