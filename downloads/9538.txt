Consiglio Regionale della Valle d'Aosta - Oggetto del Consiglio n. 618 del 21 giugno 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 618 del 21 giugno 1989 - Resoconto
OGGETTO N. 618/IX - Rinvio in Commissione di proposte di
legge recanti interventi a favore dei giovani.
Presidente
: Ha chiesto di parlare il Consigliere Mafrica,
ne ha facoltà.
Mafrica (PCI)
: Dopo che il nostro Gruppo ha presentato
questa proposta di legge che promuove interventi e attività
socio-educative per i giovani, la Giunta regionale ha presentato un
proprio disegno di legge, chiedendo in Commissione la possibilità
di un confronto.
Noi siamo disponibili a questo confronto, quindi siamo per
chiedere il rinvio di questa proposta di legge, in modo da
consentire che il Consiglio regionale arrivi all'approvazione di un
testo unificato in questo campo molto importante.
Devo sottolineare che è quasi trascorso un anno dall'inizio
della legislatura e che in questo periodo sono state numerose le
proposte di legge presentate dai Gruppi di minoranza; si tratta per
lo più di proposte di legge che hanno un carattere sostanziale e
per quasi tutte si è poi avuto il successivo disegno di legge da
parte della Giunta e si è raggiunta la possibilità di un testo
unificato. Speriamo che in questo anno la minoranza dal punto di
vista della capacità di proposta abbia fatto la sua parte e
approfittiamo di questa occasione per sollecitare l'intero
Consiglio ad una attività più collegiale. Non può essere qui solo
un confronto che avviene fra alcuni, e purtroppo ridotti in numero,
Gruppi di minoranza e la Giunta, ma occorrerebbe avere un dibattito
e un'iniziativa più ampia dell'intero Consiglio. Penso che questo
anno trascorso, su cui forse varrebbe la pena fare un bilancio più
articolato, possa dal nostro punto di vista dirsi soddisfacente per
ciò che abbiamo cercato di fare, ma non ci lascia soddisfatti per
il complesso del dibattito che c'è stato in Consiglio
regionale.
A settembre con l'inizio del secondo anno di legislatura
riteniamo che si debba trovare qualche strumento che consenta al
Consiglio stesso di esprimersi meglio, di collaborare in modo più
complessivo, perchè non va a vantaggio di nessuno un'attività quale
è quella che si è svolta in questo periodo.
Presidente
: Ha chiesto di parlare il Consigliere
Stévenin, ne ha facoltà.
Stévenin (UV)
: Bien que la proposition de loi qui a étè
portée de l'avant par le Gouvernement ne concerne pas
spécifiquement le secteur des échanges culturels des jeunes, je
pense que ce sera bien d'examiner quand même dans les Commissions
soit la proposition du Gouvernement, que la proposition de loi
prèsentée par les Groupes de l'Union Valdôtaine. Voilà donc
l'exigence de renvoyer la discussion du dessein de loi.
Presidente
: Colleghi Consiglieri, avete sentito i
proponenti degli oggetti 24 e 25, i quali sono dell'avviso di
chiedere al Consiglio il rinvio in Commissione per un confronto con
il disegno presentato dalla Giunta.
Ci sono obiezioni?
Il Consiglio prende atto
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK