Consiglio Regionale della Valle d'Aosta - Oggetto del Consiglio n. 1174 del 13 gennaio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Igiene e sanità pubblica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1174 del 13 gennaio 2022 - Resoconto
OGGETTO N. 1174/XVI - Interpellanza: "Applicazione nella
nostra regione di disposizioni che consentano la diagnosi da
Covid-19 a seguito del solo tampone rapido positivo".
Marguerettaz (Président) -
Point n° 48 de l'ordre du
jour. La conseillère Foudraz a demandé la parole.
Foudraz (LEGA VDA) -
L'interpellanza proposta verte
sulla questione nuovamente dei tamponi antigenici rapidi per la
ricerca dell'infezione da Sars-Covid-19. Nello specifico, qualora
un soggetto dovesse risultare positivamente al test rapido, allo
stesso viene effettuato subito un secondo tampone, in questo caso
molecolare, al fine di ottenere il referto definitivo. Allo stato
attuale sono numerosi gli individui che risultano positivi
all'infezione da Covid nella nostra regione, stando all'ultimo
bollettino di aggiornamento di ieri, appunto, il dato sale a 5541
persone.
Si è a conoscenza che in altre regioni italiane, in caso di test
rapido positivo, questo è sufficiente per la diagnostica di
infezione da Covid-19, senza la successiva effettuazione di tampone
molecolare. Nello specifico si fa riferimento a un articolo che era
apparso in data 28 dicembre su un quotidiano emiliano "La Pressa",
nel quale si evidenziava che nella regione Emilia Romagna i test
rapidi, in caso di risultato positivo, sarebbero stati sufficienti
per l'indicazione diagnostica di infezione, anche senza la conferma
di un tampone molecolare, in applicazione di una direttiva del
Ministero della salute, la n. 705/2021, questo proprio anche per
far fronte all'attuale fase pandemica in cui si registra un
rilevante e rapido incremento di casi proprio a seguito di questa
nuova variante Omicron, che presenta caratteristica di alta
diffusibilità. Questo potrebbe sicuramente sgravare la pressione
sul Dipartimento della sanità e anche la gestione di una grande
quantità di tamponi molecolari di conferma, questione questa che è
stata anche confermata dal professor Maurizio Sanguinetti,
Direttore del Dipartimento di scienze di laboratorio e
infettivologiche del Policlinico Gemelli di Roma. In un'intervista
rilasciata al settimanale "Panorama" a fine dicembre alla domanda
su "cosa pensasse della decisione di comparare i test antigenici di
prima generazione ai molecolari per certificare la guarigione o a
malattia", rispondeva che "un test antigenico positivo anche di
prima generazione può essere sufficiente in questa fase di elevata
incidenza di casi, quindi sufficiente a certificarne la malattia".
Stessa cosa dicasi per la Regione Calabria, dove si è appreso
proprio l'altro ieri da una notizia Ansa dell'11 gennaio che con
ordinanza regionale si stabilisce che basterà solamente il tampone
rapido antigenico positivo per certificare e attestare il
contagio.
Considerato che nella nostra regione, nel caso in cui
sottoponendosi a un tampone antigenico rapido si dovesse risultare
positivi, si procede nell'immediato con l'esecuzione di un tampone
molecolare, così come si legge anche sul sito istituzionale
dell'USL, andando quindi a appesantire tutto l'apparato preposto a
tale operazioni, poiché si duplicano queste operazioni... alla luce
di quanto appena esposto, quindi, chiedo all'Assessore se sia
intenzione applicare tale disposizione anche nella nostra Regione e
in caso affermativo con quale tempistica.
Président -
La parole à l'assesseur Barmasse pour la
réponse.
Barmasse (UV) -
Concordo con quello che ha detto, nel
senso che sicuramente il tampone antigenico, evitando il
molecolare, è lo strumento più attuale. Le confermo che la
procedura che lei richiama è già in atto presso l'Azienda USL Valle
d'Aosta: è una procedura che è ulteriormente avvalorata dal decreto
n. 229/2021 sulle nuove modalità di quarantena in vigore dal 31
dicembre 2021, quindi è già in atto, è già applicata da 15 giorni.
È quindi una modalità che serve sia per essere messi in quarantena
per la positività che per la fine della quarantena.
Président -
Per la réplique, la parole à la conseillère
Foudraz.
Foudraz (LEGA VDA) -
In realtà, lo sapevo, solo che
purtroppo l'iniziativa è stata presentata quando ancora non era in
vigore. Grazie comunque della risposta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK