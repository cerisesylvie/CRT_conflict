Consiglio Regionale della Valle d'Aosta - Oggetto del Consiglio n. 2889 del 4 dicembre 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 2889 del 4 dicembre 2002 - Resoconto
OGGETTO N. 2889/XI Impegno a predisporre una variazione di
bilancio a diminuzione del capitolo 1600. (Rigetto di
risoluzione)
Risoluzione Premesso che:
- la previsione di entrata di cui al capitolo 1600 della parte
entrata del bilancio della Regione per l'anno 2003, recante lo
stanziamento di € 93.000.000,00, ha quale presupposto l'aspettativa
politica relativa alla compartecipazione al gettito dell'imposta
sostitutiva sulle plusvalenze dalle società corrisposte nel corso
dell'operazione Enel effettuata a fine 2001;
- tale posta di bilancio si fonda sull'interpretazione
dell'articolo 25, comma 6, della legge 448/01;
- allo stato attuale il trasferimento di tali risorse è
tutt'altro che pacifico, tant'è che l'Assessore regionale alle
Finanze ha riferito che il sottosegretario Vegas avrebbe preso
l'impegno di insediare un tavolo tecnico-politico per affrontare
l'argomento;
Rilevato che:
- i principi contabili che sovraintendono alla redazione del
bilancio regionale vietano l'iscrizione di somme di cui non è
possibile provvedere all'accertamento;
- in assenza di definizione della materia in corso dell'anno
finanziario 2003 il capitolo 1600 sarebbe destinato a determinare
una cospicua minore entrata che inciderebbe in termini di
indebitamento sulla prossima legislatura;
Il Consiglio regionale
Impegna
la Giunta, qualora l'attribuzione indicata nel capitolo 1600 non
trovasse una sua concreta definizione prima del termine utile
ultimo della corrente legislatura, a predisporre una variazione di
bilancio a diminuzione di tale capitolo di entrata.
F.to: Frassy - Tibaldi - Lattanzi
Président
La parole au Conseiller Frassy.
Frassy (FI)
Penso che la vicenda del capitolo 1600 abbia
avuto uno spazio notevole nell'ambito della disamina del bilancio e
che tutto sommato non sia il caso di ritornare sulla costruzione di
questo capitolo perché oserei dire che sia ormai fatto notorio.
Riteniamo che questa risoluzione per certi versi possa essere il
riassunto di ciò che è accaduto nell'ambito del dibattito che si è
svolto a margine di questa vicenda. Reputiamo di avere detto quali
sono gli elementi su cui poggia l'iscrizione del capitolo 1600,
abbiamo riassunto quali sono i presupposti legislativi in base ai
quali l'Assessore ha iscritto questa posta a bilancio, abbiamo
richiamato quanto l'Assessore alle finanze, seppure personalizzando
quanto da lui ricevuto dal Sottosegretario Vegas, ha poi riportato
all'aula e questa risoluzione non vuole aggiungere nulla di più dal
punto di vista tecnico alla vicenda. Vorremmo definire questa
risoluzione come un patto fra galantuomini ed è una risoluzione che
non avrebbe neanche motivo di essere presentata perché è evidente
che il bilancio è frutto di una scelta politico-amministrativa ed è
altrettanto evidente che chi vota quel bilancio si assume la
conseguente responsabilità politico-amministrativa.
Riteniamo però che questo bilancio abbia una caratteristica
particolare in quanto è un bilancio che cade a fine legislatura,
perciò l'anno finanziario 2003 sarà un anno gestito nel primo
semestre dalla Giunta e dalla maggioranza che hanno approvato
questo bilancio ed auspichiamo che il secondo semestre del 2003 sia
gestito in condizioni politiche differenti rispetto a quelle che
abbiamo oggi all'atto dell'approvazione di questo bilancio. Cosa
potrebbe accadere? Forse nulla di stravolgente, Assessore Agnesod,
perché l'Assessore potrebbe ricordarci che nel bilancio, così come
"confezionato" dalla Giunta ed approvato dal Consiglio, c'è un
capitolo per i mutui a pareggio, dove sono iscritti 130 milioni di
euro, che sono ben più di quanto non siano i 93 milioni di euro
oggetto di alcuni punti interrogativi.
C'è anche però da dire che l'Assessore alle finanze si è fatto
vanto in più circostanze di non avere mai attinto a questi mutui a
pareggio per quadrare il bilancio ed è tra l'altro evidente che
accedere un mutuo a pareggio comunque comporta degli oneri,
diminuisce la futura capacità di indebitamento della Regione e
aumenta il debito pubblico dell'Amministrazione regionale. Cosa
chiediamo in conseguenza di questa lunga premessa? Chiediamo che la
Giunta, nella discrezionalità del suo convincimento politico e
della sua scelta amministrativa, si prenda l'impegno di non gravare
su quella che sarà la nuova assemblea legislativa, su quella che
sarà la nuova maggioranza, su quella che sarà la nuova Giunta, la
conclusione di accertare se effettivamente il capitolo 1600 è un
capitolo con della sostanza o se invece è un capitolo che
comporterebbe una minore entrata con tutto ciò che ne consegue in
punto spese e in punto eventuale adozione dei mutui iscritti per il
pareggio di bilancio.
So che qualcuno mi potrebbe replicare e forse dirà che la
ragioneria provvede ad un costante monitoraggio degli equilibri di
bilancio e che, in virtù di questo monitoraggio, difficilmente ci
potrebbero essere delle sorprese non preventivate. Riteniamo che
non sia così ragionieristico il ragionamento, perché ci sono delle
spese non procrastinabili, ci sono delle spese di organizzazione
che devono trovare il loro corso anche nel secondo semestre,
prescindendo da ciò che è accaduto nel primo semestre e in
conclusione noi riteniamo che questo impegno sia un atto politico
doveroso, arrivando questo bilancio in approvazione a fine
legislatura.
Evidenzio soltanto, se a qualcuno fosse sfuggita l'entità della
cifra, che il bilancio di previsione del Comune di Aosta in
discussione in queste ore si attesta sui 72-73 milioni di euro e
che la posta iscritta a bilancio nel capitolo 1600 è di 93 milioni
di euro; questo per dire che stiamo ragionando di cifre che hanno
una loro importanza dal punto di vista finanziario.
Président
La parole à l'Assesseur au budget, aux
finances et à la programmation, Agnesod.
Agnesod (UV)
Non è vero che si tratta solo di
un'aspettativa politica, certo che lo è, ma non solo; infatti la
posta in entrata ha validità legittima al pari di tutte le altre.
La certezza deriva dall'applicazione dell'articolo 25, comma 6
della legge n. 448/01. Non è un'interpretazione, è una
certezza!
La lettera di sollecito del Tesoro al competente servizio delle
finanze, quella che vi ho dato oggi, segue un percorso obbligato
circa la richiesta di ammissibilità, avviene anche da noi
all'interno della nostra piccola Regione, ma non prendete le cose
sempre con aria di sufficienza, cercate di capire quello che vi sto
dicendo, altrimenti continuiamo a discutere, perché o c'è un
preconcetto di altro genere oppure non vogliamo arrivare a capire i
problemi!
Ripeto: avviene anche all'interno della nostra Regione, dove si
accelerano i tempi perché, essendo ridotto il numero, ci si sente
più facilmente, ma la richiesta di ammissibilità alle spese viene
richiesta agli assessorati alle finanze, quindi questo non
significa nulla! La norma non parla di data di decorrenza, la norma
citata dalla legge n. 448/01, al comma 6 dell'articolo 25 - legge
di cui oggi vi ho dato copia - non parla di decorrenza. Noi questa
risorsa la rivendichiamo perché ci spetta, ma non solo quella,
bensì tutto il pregresso, già rivendicato da oltre dieci anni. Non
è che ci siamo alzati stamattina e abbiamo messo lì una posta in
entrata di 93 milioni di euro perché ci fa comodo! Non è così:
quella sul pregresso è un'entrata che abbiamo già rivendicato in
passato ed esiste la documentazione a dimostrazione di questo.
C'è stata poi questa norma, che, come ho già detto ieri in fase
di replica, è stata introdotta nella finanziaria dell'anno scorso
ed è questa legge famosa n. 448/01, la finanziaria dello Stato, una
norma di interpretazione autentica inserita su sollecitazione del
Friuli per tutte le Regioni a statuto speciale e le Province
autonome, dove si dice che a queste regioni spetta la
compartecipazione alle imposte sostitutive. Non ci sono dubbi
interpretativi quindi, ci spettano, anzi ci spetta tutto
l'arretrato!
Attenzione però sull'arretrato: occorre procedere a dei
conguagli su altri oneri che nel tempo dovevamo allo Stato e in
funzione di questa rivendicazione…
(interruzione del Consigliere Lattanzi, fuori
microfono)
… questa è verità, non ti racconto
delle storie! Ti dico che questi sono gli altri oneri che dovevamo
nel tempo allo Stato quindi, per capirci, è questo l'oggetto degli
incontri perché rivendicavamo dallo Stato tutte queste imposte
sostitutive e nello stesso tempo abbiamo negli anni accumulato
degli oneri da dare a carico dello
Stato… ma tempi e modi, certo che l'ho
aggiunto io, perché ad un tavolo operativo cosa si chiede? Non
l'interpretazione, certo che no, perché quella c'è già, si chiedono
tempi e modi e se esiste la volontà politica, si chiede di chiudere
con il pregresso. È questo che abbiamo chiesto.
La mia proposta, che segue la loro dichiarazione di grande
complessità e perdita di tempo nel ricercare tutti questi dati, è
stata quella di rivendicare un lavoro importante che abbiamo fatto
per loro, lo ha fatto la Direzione finanze, che ha raccolto tutti i
capitoli dello Stato, su cui rivendichiamo la compartecipazione e
questo viene messo insieme a quello che dobbiamo e andiamo a
ragionare sul pregresso. La nostra proposta, una proposta al
tavolo, era quella di un'eventuale forfetizzazione del tutto, ma
sempre sul pregresso, non su questa, perché questa ci spetta!
Dobbiamo concordare solo tempi e modi, come dicevo stamani.
Questa risoluzione, da un punto di vista politico ed
amministrativo, quindi è irricevibile. Per quanto attiene tutti i
suoi contenuti, premesse e impegni, è di una superficialità
incredibile, non si capisce cosa vuol dire. Cosa significa
l'espressione: "principi contabili"? Non dice nulla. Noi abbiamo
una legge di contabilità regionale a cui attenerci, non i principi
contabili. Queste qui sono le vostre certezze, questi qui sono i
vostri principi!
La legge regionale all'articolo 23, comma 3, prevede che il
bilancio annuale di previsione indichi per ciascun capitolo di
entrata l'ammontare delle entrate che si prevede di accertare
nell'esercizio finanziario al quale il bilancio si riferisce.
Inoltre all'articolo 24 stabilisce che le entrate in termini di
competenza sono previste tenendo anche conto delle modalità di
accertamento, che sono diverse secondo la natura e la provenienza
delle entrate stesse, e che in tal caso, trattandosi di
compartecipazione ai tributi erariali, all'accertamento delle
relative entrate si provvederà, ai sensi dell'articolo 52 della
citata nostra legge di contabilità, per l'ammontare risultante
dalle comunicazioni dei competenti uffici dello Stato, quindi
l'accertamento segue questo tipo di percorso.
Quali sono i tempi che sono considerati utili nell'impegno? Il
termine utile ultimo della corrente legislatura quand'è? Vorrei che
mi spiegaste quando è: marzo, gennaio, febbraio, aprile, maggio?
Non ho capito. Tutto questo cosa vuol dire? Che in quella data
quello che non abbiamo incassato dobbiamo variare? Questa
risoluzione non è ricevibile…
Lattanzi
(fuori
microfono)
… uno spettacolo!
Viérin D.
(fuori
microfono)
… maleducato!
Agnesod (UV)
… vorrei
concludere. Solo ieri il Vicepresidente Lattanzi nel suo intervento
non sapeva che le società avevano sede in Valle, perché
l'intervento che ha fatto in discussione generale era incentrato su
questo discorso, quindi io voglio dire questo: accantoniamo un
attimo tutte le polemiche che ci sono state ma, nel merito, non
abbiamo i presupposti per poter accettare questa risoluzione,
perché non esiste l'incertezza su queste entrate. Si può correggere
la parte sui principi contabili, ma è nel complesso, nel suo
contenuto che non può essere accolta, quindi noi voteremo
contro.
Président
La parole au Conseiller Curtaz.
Curtaz (PVA-cU)
Questa risoluzione non è parente con
quella che abbiamo votato prima, perché nell'altra si affrontava
una questione istituzionale e qui si affronta una questione
politica.
Noi annunciamo il nostro voto di astensione su questa iniziativa
dei colleghi di "Forza Italia", intanto perché mi pare sia, per
certi versi il collega Frassy lo ha riconosciuto, un'iniziativa.
pleonastica e poi perché - e qui mi permetto di dare il mio
giudizio politico che può non essere, anzi sicuramente non lo sarà,
condiviso dai colleghi - mi sembra che potrebbe raggiungere un
effetto contrario da quello auspicato. Perché? Perché finirebbe, se
approvata, per essere uno schermo alla responsabilità politica
della maggioranza.
La maggioranza ha votato una legge, noi ci siamo opposti,
abbiamo votato contro, la maggioranza avrà gli onori e gli oneri di
portare avanti questo bilancio, di cercare di introitare questa
somma ingente preventivata ed è un onere politico che dovrà
assolvere. Non siamo quindi certo noi a "dover cavare le castagne
dal fuoco" alla maggioranza e ritengo che, sotto questo profilo,
l'iniziativa dei colleghi di "Forza Italia" sia politicamente
sbagliata.
Président
La parole au Conseiller Frassy.
Frassy (FI)
In effetti devo dire che la definizione di
questa risoluzione come patto fra galantuomini è stata un po'
smentita dai toni del dibattito, o di quel poco di dibattito che
c'è stato, e mi dispiace che l'Assessore Agnesod non abbia voluto
capire il senso politico di questa risoluzione, perché io lo avevo
premesso: il nostro gruppo non voleva riaprire la disquisizione
sulla legittimità o meno del capitolo 1600, non voleva riaprire la
discussione se quei trasferimenti fossero dovuti o meno.
La preoccupazione, Presidente Viérin, è una e solo una: la
rivendicazione si concretizzerà nel 2003 oppure no?
Se la puntualizzazione di questa rivendicazione non si
concretizza nel 2003, questa posta di bilancio non esiste neppure
nei residui attivi, perché se non c'è un accertamento di questa
posta di bilancio, non esiste la posta di bilancio! Qual è la
nostra preoccupazione? Non è quella di fare schermo alla Giunta o
alla maggioranza, ma è quella di evitare alla prossima maggioranza,
alla prossima Giunta di trovarsi nella situazione in cui si è
trovato il "Governo Berlusconi", con 25 mila miliardi di lire di
extradeficit fatti dai tuoi amici "dell'Ulivo", caro Consigliere
Beneforti…
(interruzione del Consigliere Beneforti, fuori
microfono)
… visto che in questo caso ce ne
siamo accorti per tempo di quella che è la situazione finanziaria
contabile, abbiamo detto: "Signori, per evitare di discutere dopo
su chi ha lasciato i buchi, discutiamone prima".
Siete convinti di questa posta di bilancio? Va bene; prendetevi
però l'impegno di non scaricare su altri l'aleatorietà di questa
posta di bilancio, perché lei, Assessore, sa benissimo che oggi,
quando ha parlato di residui attivi, ha dimenticato un passaggio
nella fretta della sua sintesi: ha dimenticato che i 93 milioni di
euro potranno diventare residui attivi solo se sarà accertato il
presupposto. Lei pochi minuti fa, nel controbattere alla nostra
risoluzione, ha detto testualmente:
"C'è una rivendicazione
della Regione"
e la rivendicazione implica una situazione, se
non di contenzioso, quanto meno una situazione dove non si sono
formate ancora le determinazioni oggettive e sostanziali del punto
in esame.
Ha poi aggiunto:
"Dobbiamo concordare i tempi e i modi"
e
dice poco: i tempi e i modi! Stiamo parlando del bilancio del 2003,
sul quale voi avete fatto conto di impostare tutta una serie di
spese per andare a pareggio delle risorse che avete impegnato!
Dopodiché mi potrete parlare del fatto che non si spende sempre
quello che si impegna, mi potrete dire che ci sono i controlli
della ragioneria, l'Assessore potrà "cavillare" sui principi che
noi abbiamo definito contabili, sapendo che è la legge regionale n.
90/1989 che determina quei principi. Mi sembra una precisazione
inutile e superflua.
Il "problema" si concretizza? Noi abbiamo dei dubbi, voi non
avete delle certezze, ci sembrava doveroso che vi assumeste questa
responsabilità politica. Non lo volete fare? Strano, perché se
avete la convinzione che questa posta di bilancio si andrà a
concretizzare, questa risoluzione è una passeggiata!
Il fatto che voi non vogliamo impegnarvi su questa risoluzione
ci lascia supporre che tutte queste certezze che avete espresso in
aula probabilmente non vi sono e ci lascia anche supporre che i
colleghi della "Stella Alpina" ieri sera quando si erano
preoccupati… e voglio spezzare una
lancia a favore della capacità politica e amministrativa dei
colleghi della "Stella Alpina", perché sarebbe umiliante pensare,
per questo consesso e per la vostra capacità politica, che, dopo
settimane e settimane di approfondimento sul bilancio, dopo
commissioni su commissioni e audizioni sul bilancio, una lettera di
quattro righe e mezzo abbia creato in voi i dubbi che nella notte
sono rientrati.
Il capitolo 1600 perciò, dicevo, qualche dubbio, colleghi della
"Stella Alpina", se non era frutto di segnali di altra natura
politica, ve lo ha creato e, se lo ha creato a voi che siete in
maggioranza, permettete che ne possa creare qualcuno di più a chi
in maggioranza non è e a chi di questo bilancio non condivide
l'impostazione e non condivide l'ottimismo sul capitolo 1600!
Detto questo, Presidente Viérin - a sgomberare gli equivoci e le
mezze frasi che si sono sentite sussurrare a margine
dell'intervento fatto dal collega Lattanzi ancora in sede di
dichiarazione di voto del bilancio -, il nostro movimento farà in
modo che il capitolo 1600 trovi una sua concreta attuazione, perché
siamo in Valle d'Aosta a governare la Valle d'Aosta, ma questo non
vuol dire che noi abbiamo delle certezze. Evidentemente voi avete
altre certezze, ma è strano che vi sottraiate a sottoscrivere
quello che resta dal nostro punto di vista un patto fra
galantuomini.
Président
La parole au Conseiller Martin.
Martin (SA)
L'intervento del Consigliere Frassy è stato
tutto incentrato sul fatto della grande preoccupazione che questo
bilancio possa avere un buco e che qualcuno dopo giugno debba
farsene carico. Questo dubbio fin da ieri sera ci ha molto colpito
e abbiamo passato tutta la sera a discutere su questo fatto; lei ci
ha talmente convinto che noi faremo di tutto dopo giugno per
assumerci queste responsabilità!
(ilarità dell'Assemblea)
Président
La parole au Président de la Région,
Viérin Dino.
Viérin D. (UV)
Trois considérations, si vous me le
permettez.
La première: nous pensons, avec l'insertion au budget de cette
recette, de pouvoir recouvrir cette somme. Je n'ai jamais entendu -
mais les derniers mots du collègue Frassy peut-être vont dans cette
direction, je l'espère - si nos collègues partagent ou moins cette
volonté politique, parce que c'est là le point de
départ…
(interruzione dei Consiglieri di "Forza Italia", fuori
microfono)
… alors si c'est ainsi, et tout ce
Conseil partage cet avis, cette Assemblée aurait-elle le droit
d'inscrire au budget 2003 le recouvrement d'une recette, dont elle
a droit? Nous pensons que oui.
Deuxième considération: s'agissant d'un budget d'une prévision,
si nous n'avons encore pas la certitude du recouvrement de cette
recette, c'est parce que quelqu'un d'autre doit nous la verser. Ce
quelqu'un d'autre est le Gouvernement actuel. Il suffit que nos
collègues de "Forza Italia", qui sont au Gouvernement, pour une
fois mènent une action positive en faveur de cette Région et le
problème serait résolu automatiquement, j'espère déjà le 15 ou le
20 janvier! Je prends l'engagement de présenter au Conseil une
communication à cet égard et de féliciter le Gouvernement italien
pour sa décision!
Ce que nous ne pouvons accepter du point de vue comptable et
budgétaire, c'est que, si c'est un droit, comment nous pouvons au
mois de mars ou d'avril affirmer que notre droit n'est plus un
droit, est un trois douzième de droit, vu que étant au mois de mars
la somme n'a pas encore été versée. Il s'agissait d'un
demi-droit!
J'ajoute encore une considération que déjà le collègue Agnesod a
faite. Nous établissons un principe qui du point de vue comptable
est aberrant: la comptabilité n'a rien à voir avec la politique.
Or, sur la base du principe que vous affirmez et que vous nous
demandez aujourd'hui d'appliquer, ce Gouvernement au mois d'avril,
dernière séance du Conseil de la Vallée, devrait-il retarder toutes
les prévisions de recettes qui n'ont pas encore été versées au
budget de la Région?
(interruzione del Consigliere Frassy, fuori
microfono)
… mais c'est vous qui introduisez
une diversité là oui politique. Un principe est un principe, on ne
peut pas demander, après avoir affirmé le bien-fondé de
l'inscription de cette recette au budget, que, au mois de mars, vu
que nous n'avons encore pas réussi, ou vous n'avez pas encore
réussi, vous, alors à convaincre le Gouvernement, dont vous êtes
une partie intégrante, de nous verser cette somme, de la
retrancher. C'est pour cette raison qu'il est impossible de voter
votre résolution.
Président
Je soumets au vote la résolution
présentée par les collègues du groupe de "Forza Italia":
Conseillers présents: 31
Votants: 29
Pour: 3
Contre: 26
Abstentions: 2 (Curtaz, Squarzino Secondina)
Le Conseil n'approuve pas.
Je vois que vous êtes pressés de quitter la salle et je partage
avec vous ce sentiment. Je demanderais aux Chefs de groupe de se
retrouver cinq minutes avant la reprise des travaux demain matin,
en leur demandant en particulier de bien vouloir prévoir les
désignations pour les nominations à pourvoir en cours de matinée.
Merci et bonne fin de soirée.
La séance est levée.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK