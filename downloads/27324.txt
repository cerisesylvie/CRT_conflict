Consiglio Regionale della Valle d'Aosta - Oggetto del Consiglio n. 180 del 22 luglio 1971 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Successivo
Trascrizione informale del dibattito dell'aula
Oggetto del Consiglio n. 180 del 22 luglio 1971 - Resoconto
OGGETTO N. 180/71 - Applicabilità della legge 6 agosto 1967,
n. 765 nella Regione Valle d'Aosta. (Interpellanza)
Manganone
(D.C.)
- Da molto tempo mi era sorto il
dubbio sulla applicabilità della legge anche in Valle d'Aosta.
Questo dubbio si è rafforzato quando un mese fa circa ho letto che
un Pretore di una Regione a Statuto speciale aveva inoltrato questo
quesito alla Corte costituzionale. La Corte costituzionale, dopo
una lunga discussione, non ha emesso nessuna sentenza. Pare che la
sentenza l'abbia fatta in questi giorni. Comunque, ammessa
l'applicabilità parziale di questa legge nella nostra Regione,
vorrei anche sapere quali sono gli articoli che noi dobbiamo
adottare sia della legge nazionale sia di quella regionale.
Grazie.
Milanesio
(P.S.I.)
- In ordine all'interpellanza
in oggetto noi abbiamo sentito il consulente dell'Ufficio
urbanistica Prof. Lombardi che ha espresso il parere che io ora
leggo e poi consegnerò in copia, per miglior conoscenza, al
Consigliere Manganone.
L'interpellanza pone un problema che è già risolto dal confluire
dell'art. 2 - Statuto regionale dell'art. 21 della legge 6 agosto
1967, n. 765.
È chiaro che l'urbanistica rientra nelle competenze legislative
primarie della Regione e ciò in base sia all'art. 116 della
Costituzione repubblicana, sia all'art. 2 dello Statuto speciale
adottato con legge costituzionale 26 febbraio 1948.
Del tutto inconferente - sia detto per inciso - è la citazione
dell'art. 117 della Costituzione che, va appena notato, si
riferisce alle Regioni di diritto comune. Citarlo nel contesto di
questa interrogazione vuol dire degradare l'autonomia
costituzionale della Valle d'Aosta da autonomia speciale ad
autonomia ordinaria.
Ciò posto, va osservato che l'art. 21 della legge 765 non
contrasta con l'art. 2 dello Statuto regionale nella misura in cui
la Regione non è dotata di una legislazione urbanistica in grado di
superare qualitativamente e quindi di emarginare le leggi dello
Stato.
Infatti la Regione è abilitata a sostituire le sue disposizioni
di legge e quelle dello Stato soltanto qualora dette leggi
regionali siano conformi sia agli interessi nazionali, sotto il
profilo, ad esempio, dei contenuti tecnici e sociali, sia alle
norme fondamentali delle riforme economico-sociali della
Repubblica.
È evidente dunque che l'art. 21, legge 765, lungi dal comprimere
l'autonomia regionale, rappresenta una sorta di incentivo ad
esercitarla in materia urbanistica. Essa vale, salve le competenze
legislative ed amministrative spettanti alle Regioni a statuto
speciale ai sensi dei rispettivi statuti delle norme di
attuazione.
Questo è contenuto espressamente nella 765. Ciò in particolare
non significa che a competenza non esercitata adeguatamente, cioè
in modo da sostituire, come si è visto, le corrispondenti norme
statali, debba corrispondere il vuoto legislativo. In virtù del
principio di coerenza dell'ordinamento giuridico operano le norme
statali fino a quando non rimosse con il valido esercizio di
competenza legislativa regionale e nella misura ed estensione in
cui detta competenza viene esercitata.
Quanto sopra vale come stimolo per porre in essere nuove norme e
per predisporle sulla base di una effettiva esperienza della realtà
quale può emergere dagli studi del piano regionale di sviluppo, dal
piano regionale urbanistico.
Manganone
(D.C.)
- Io ringrazio l'Assessore
Milanesio se mi passerà quei documenti.
Non sono per niente soddisfatto della risposta avuta perché io
chiedevo il pensiero della Giunta e non quello dell'Avv.
Lombardo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK