Consiglio Regionale della Valle d'Aosta - Oggetto del Consiglio n. 244 del 25 novembre 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ISTRUZIONE PUBBLICA
Precedente
Successivo
Resoconto integrale del dibattito dell'aula
Oggetto del Consiglio n. 244 del 25 novembre 1998 - Resoconto
SÉANCE DU 25 NOVEMBRE 1998 (MATIN)
OGGETTO N. 244/XI Programma di insegnamento della storia nelle
scuole medie superiori. (Interpellanza)
Interpellanza Preso atto della recente circolare della Direzione
delle Politiche educative inviata alle scuole medie della regione
in merito ai Programmi di insegnamento della storia;
Considerato che tale circolare intende applicare in valle la
direttiva ministeriale che innova la suddivisione annuale del
programma di storia nelle scuole medie superiori;
Constatato che in tale direttiva ministeriale si indica anche la
possibilità di integrare il "quadro storico generale con
riferimento ad aspetti delle realtà storico - culturali
locali";
Constatato altresì che tale possibilità è stata interpretata
nella circolare della Direzione delle Politiche Educative come un
obbligo e come un'occasione di "superamento di una didattica
monolingue".
I sottoscritti Consiglieri regionali
Interpellano
L'Assessore competente per conoscere:
a) in base a quale normativa e in quale sede è stato deciso di
trasformare una possibilità in un obbligo;
b) in base a quali motivi non si è ritenuto opportuno rispettare
la procedura indicata dall'articolo 40 dello statuto e
dall'articolo 28 della L. 196/78;
c) In quale sede è stato deciso che l'applicazione degli
articoli 39 e 40 nelle scuole superiori passa in modo specifico
attraverso l'insegnamento della storia.
F.to: Squarzino Secondina - Beneforti - Curtaz
Président La parole à la Conseillère Squarzino Secondina.
Squarzino (PVA-cU) Il problema dell'insegnamento della storia e
la definizione del programma di insegnamento nell'ultimo anno delle
scuole medie superiori, incentrato sul Novecento, hanno fatto
oggetto di diverse discussioni e rimostranze quando sono apparse
nel 1996 le indicazioni del Ministro Berlinguer. Non è certamente
su questo che voglio intervenire, perché personalmente ritengo che
sia estremamente positivo che nell'ultimo anno delle superiori gli
studenti abbiano la possibilità di approfondire le tematiche che
riguardano il nostro recente passato, il nostro ieri.
Rispetto a questa determinazione, c'è una disposizione molto
precisa del Ministro Berlinguer del 4 novembre 1996, in cui viene
esplicitata la volontà di modificare la suddivisione di storia nei
programmi delle scuole superiori e viene chiesto di farlo alla luce
dell'importanza del Novecento.
Viene inoltre detto che questa può essere un'occasione perché
nell'ambito della programmazione didattica potrà altresì
"procedersi all'integrazione del quadro storico generale con
riferimento ad aspetti della realtà storico-culturali locali che
siano coerenti con le peculiarità formative del curriculum".
Di fronte a questo decreto ministeriale c'è stata in Regione la
nomina di una commissione che ha studiato quali sono le attività
formative che vanno messe in cantiere in Valle e quali potrebbero
essere all'interno di queste attività formative, le competenze
locali e non locali da attivare.
Il 14 ottobre 1998 c'è una circolare dell'Assessore che riguarda
il recepimento del decreto ministeriale; però, è un recepimento che
ha alcuni elementi che si discostano a mio avviso dal quadro
generale. Viene affermata l'importanza della storia: questa, fra
l'altro, è un'indicazione di tipo politico, nel senso che si dice
chiaramente a cosa serve la storia: "per la consapevolezza
dell'identità specifica"; è un'affermazione di tipo politico, è un
Assessore che la fa e quindi rientra nei suoi ambiti di competenza.
C'è poi una parte in cui si chiede di recepire quest'attenzione
alla storia del Novecento e si dice che "nell'ambito della
programmazione didattica si procederà all'integrazione del quadro
storico generale con riferimenti ad aspetti della realtà
storico-culturale e linguistica locale".
Qui si deve rilevare un primo elemento: mentre a livello di
indicazioni ministeriali l'integrazione di elementi locali nella
storia generale è una possibilità data nell'ambito della
programmazione didattica degli organi collegiali, o dei singoli
insegnanti, cioè si dice: "tenete presente che potrebbe essere
anche questa un'occasione per essere più attenti alla realtà
storica locale", nella circolare dell'Assessore c'è già uno
slittamento: da un livello di possibilità a quello di obbligo, di
dovere. Per cui chiedo come mai assistiamo a questo slittamento di
senso e di livello di indicazioni.
Si dice inoltre che lo studio della realtà storico-culturale
linguistica locale è da intendersi, quindi va inteso, "come mezzo
di superamento di una didattica monolingue, fatto sia nell'uso
delle fonti e dei documenti" - mi sembra normale che se sono
documenti, questi vadano letti nella lingua originaria, e quindi
anche in lingua francese - "sia nell'interazione docenti-studenti".
E qui si dà un'indicazione preventiva: si dice che, nel momento in
cui si sviluppa questa parte di storia, si dovrà procedere all'uso
della lingua francese nell'interazione fra studenti e docenti. Non
solo, si afferma come ulteriore elemento che si procederà
all'organizzazione di una serie di corsi di aggiornamento perché i
docenti si possano impadronire dell'impostazione didattica e delle
linee prioritarie individuate a livello regionale.
Rispetto all'aggiornamento, non abbiamo mai posto preclusioni;
quello che non capisco è chi è deputato ad individuare, a livello
regionale, le linee prioritarie per quanto riguarda le metodologie
e i contenuti. Sappiamo che c'è libertà di insegnamento, c'è
libertà di programmazione all'interno della programmazione
didattica dei collegi dei docenti, dei consigli di classe, delle
riunioni di filone o dei singoli insegnanti, c'è la responsabilità
di individuare, all'interno di un grande quadro generale di
contenuti, cosa si ritiene prioritario. Faccio notare che, a
livello di decreto ministeriale, era detto con molta chiarezza che
all'interno della programmazione ci può essere l'attenzione a
tematiche considerate prioritarie, ma giudicate d'interesse
rilevante dagli organi collegiali e dagli stessi insegnanti; qui
invece sembra che la decisione venga presa a livello regionale, non
si capisce chi decide per tutta la Regione, cosa devono fare le
singole scuole o le singole classi.
Rispetto a questa circolare assessorile, voglio essere molto
chiara e dire: sì, a tutto quello che riguarda l'autonomia
didattica, i progetti pluridisciplinari, bilingui che le scuole
nella loro autonomia scelgono e decidono. Ricordo che noi avevamo
difeso la legge regionale n. 50/96 in cui sono previsti gli
interventi propedeutici per l'applicazione degli articoli 39 e 40
nella scuola media superiore, questo per dire che l'attenzione
rispetto a questi problemi è molto chiara e la scelta è molto
precisa. E la scelta di fondo, che viene fatta in questa legge che
noi abbiamo votato e condiviso, è che ci sono iniziative di
formazione del personale docente e direttivo che l'Amministrazione
regionale approva annualmente e propone tanto che già nel piano
regionale di aggiornamento per l'anno scolastico 1998-1999 ci sono
"cours de formation à l'intention des enseignants d'histoire"
proprio per la scuola media superiore. È infatti compito
dell'Amministrazione regionale fare delle proposte formative che
vanno in questo senso.
Continua la legge: "… I vari
progetti educativi e didattici sono individuati dalle singole
istituzioni scolastiche nell'ambito della propria attività di
programmazione…", da questo discende
l'affermazione della priorità della programmazione da parte delle
scuole, queste quando programmano fanno delle scelte e scelgono fra
una serie di proposte. Noi diciamo sì al fatto che
l'Amministrazione faccia delle proposte di aggiornamento, sì al
fatto che siano previsti dei finanziamenti per aiutare le scuole e
per realizzare i progetti bilingue e plurilingue che le singole
scuole nella loro autonomia didattica e di programmazione accettano
di svolgere. Diciamo no invece, e a questo riguardo vorrei capire
bene il significato di questa circolare, ogni volta che c'è
un'imposizione di scelte, di contenuti e di metodi da attuare.
Ripeto, non è a livello regionale che vanno definiti metodi e
contenuti che le scuole sono obbligate poi a svolgere nelle proprie
classi; questo non è secondo la legge e secondo le regole
dell'autonomia didattica di insegnamento.
Inoltre, tutte le attività di attuazione degli articoli 39 e 40
dello Statuto sono soggette ad una procedura ben definita.
Questo è scritto con molta chiarezza nello Statuto quando si
dice che l'insegnamento delle varie materie è disciplinato dalle
norme e dai programmi in vigore nello Stato con gli opportuni
adattamenti alle necessità locali. Quindi supponiamo anche che
questa circolare volesse richiamare l'attenzione sul fatto che
bisogna applicare gli articoli 39 e 40 nelle superiori, tali
adattamenti nonché le materie che possono essere insegnate in
lingua francese sono approvati e resi esecutivi, sentite
commissioni miste composte di rappresentanti del Ministero della
pubblica istruzione, di rappresentanti del Consiglio della Valle,
di rappresentanti degli insegnanti.
La legge n. 196/78, Norme di attuazione dello Statuto speciale
della Valle d'Aosta, all'articolo 28 precisa che "gli adattamenti
dei programmi di insegnamento alle necessità locali di cui
all'articolo 40 dello Statuto vengono approvati e resi esecutivi
dalla Regione, previa intesa con il Ministero della pubblica
istruzione, sulla base delle proposte del Consiglio scolastico
regionale sentite le commissioni miste di cui all'articolo 40
medesimo, nominate dal Presidente della Giunta regionale", e che
"con la stessa procedura si provvede alla determinazione delle
materie da insegnare in lingua francese". Questi dati spiegano il
senso delle domande che abbiamo posto nella nostra
interpellanza.
Président La parole à l'Assesseur à l'éducation et à la culture,
Pastoret.
Pastoret (UV) Effectivement, d'après l'interprétation qui vient
d'être donnée à cette note de l'Assesseur, je dois considérer que
si les soucis qui en reviennent au monde de l'école sont les mêmes
qui ont été soulevés par Madame Squarzino, j'ai de quoi me soucier,
s'il était vrai qu'en quelque sorte cette circulaire avait
l'intention de poser l'accent sur ces choses et de les adresser en
ce sens.
Ce que je trouve un peu drôle c'est que nous sommes ici face à
une question dont la réponse de l'Assesseur ne pourrait et ne
devrait pas donner des informations différentes par rapport à
celles que Madame Squarzino possède. Les réponses, que l'Assesseur
va donner, sont les mêmes que Madame Squarzino a reçues de la part
des responsables des politiques scolaires auxquels je crois qu'elle
s'est adressée pour avoir les éléments suffisants pour toute une
série d'informations. Donc là aussi je relève que s'il y a des
contradictions dans les choses, il y a quelque chose qui cloche
parce qu'il me semble que les éléments qui sont contenus d'un côté
et les éventuels éclaircissements qui ont pu être donnés de l'autre
devraient en quelque sorte rassurer face à la lecture qui a été
donnée quant au contenu de cette note de l'Assesseur.
En adoptant cette circulaire l'Assesseur a repris les
indications de la Commission d'études régionales pour l'histoire
composée d'experts en ce domaine. Je ne cite pas tous les
composants de la Commission, mais quelqu'un je dois le dire; par
exemple, le Responsable de l'Institut historique de la résistance
M. Momigliano, des chefs d'établissements scolaires et d'autres ont
travaillé à ce sujet. Cette Commission a fait toute une série
d'observations et de propositions et c'est, sur la base des
propositions de ladite Commission au sujet de ce décret ministériel
concernant la subdivision annuelle des programmes d'histoire et
compte tenu des particularités historiques, culturelles et
linguistiques de la Vallée d'Aoste, sur lesquelles se fond
d'ailleurs le Statut spécial, que la circulaire a dit certaines
choses qui avaient déjà été introduites par cette Commission.
Donc il y a une Commission qui a fait un travail et dont les
suggestions ont été reprises d'une façon très large; cette
circulaire a été adoptée avec l'intention de fournir aux
enseignants une trace précise en définissant un itinéraire plus
détaillé afin de compléter le programme d'histoire par des
références aux différents aspects de la réalité socioculturelle
locale. Cette circulaire souligne encore une fois l'importance du
recours aux sources et aux documents disponibles, l'importance que
la référence au contexte historique, culturel et linguistique local
peut représenter pour la formation des élèves et le renouvellement
des méthodes d'enseignement d'histoire, ce qui est le but de ces
nouvelles dispositions nationales.
Elle met aussi en évidence les questions relatives à l'autonomie
et aux particularismes linguistiques en leur qualité d'éléments
fondamentaux et caractéristiques de la Vallée d'Aoste tout en
soulignant que l'acquisition pour chacun d'une identité consciente
de ses caractéristiques ne saurait été très dissociée d'une
ouverture dialectique face aux autres réalités dans une optique
interculturelle. Cela est pour répondre au point de l'alinéa a) et
j'ajoute encore que tous ces éléments ont été tirés du travail que
ladite Commission avait effectué.
Pour ce qui est du point b), la circulaire ne fait aucunement
référence à des éventuelles adaptations des programmes nationaux en
application des articles 39 et 40 du Statut que nul n'a jamais
envisagé d'opérer par le biais d'une circulaire ni pour une seule
et unique matière.
C'est pourquoi il n'a jamais été question de suivre la procédure
visée à l'article 40 du Statut et à l'article 28 de la loi n°
196/78 simplement parce que ce n'était pas celle-là l'intention,
qui d'ailleurs ressort bien de la circulaire, mais si doute en
était, je confirme que l'intention n'était pas celle-là.
Au point c) j'ai déjà donné en partie la réponse, mais je
souligne de nouveau que personne n'a jamais décidé par le biais de
cette circulaire que l'application des articles 39 et 40 du Statut
spécial dans les établissements scolaires passe spécifiquement par
l'enseignement de l'histoire.
J'espère d'avoir éclairci le cadre en disant quelles n'étaient
pas sûrement les intentions des contenus de cette circulaire.
Président La parole à la Conseillère Squarzino Secondina.
Squarzino (PVA-cU) Prendo atto delle dichiarazioni
dell'Assessore. Devo precisare che non ho chiesto nessun
chiarimento all'estensore della circolare perché, trattandosi di
una circolare rivolta ai presidi delle scuole superiori della
Regione, essa deve essere redatta in un linguaggio chiaro, tale che
i capi di istituto capiscano cosa è scritto e ne applichino le
disposizioni senza possibilità di equivoco.
L'Assessore riconosce che questa circolare forse poteva dare
adito alle interpretazioni che la Consigliera Squarzino propone; se
questo è vero, bisognerebbe che ci fosse una circolare di
chiarimento rispetto al passaggio della circolare che rileggo, in
cui si dice: "… Nell'ambito della
programmazione didattica e coerentemente con le peculiarità
formative del curriculum relativo ad ogni ordine di grado e di
scuola si procederà quindi all'integrazione del quadro storico
generale con riferimenti ad aspetti della realtà storica, culturale
e linguistica locale da intendersi sia come oggetto di studio, sia
come mezzo di superamento di una didattica monolingue, fatto
nell'interazione docente - studente quanto nell'uso di fonti e
documenti…". Qui è detto con molta
chiarezza che si tratta di un obbligo che i capi di istituto devono
eseguire. Per questo chiedevo in base a quale normativa è stato
deciso di trasformare una possibilità in un obbligo.
L'Assessore mi ha detto che si era pensato proporre tali
integrazioni nello studio della storia generale, vista l'importanza
della storia locale. Questa è una decisione politica che dovrebbe
tradursi nella proposta di corsi di aggiornamento. La stessa
proposta della Commissione di studio non dice ciò che le scuole
devono fare, ma propone una serie di attività di formazione "per
favorire un accostamento alla storia del Novecento con riguardo ai
diversi livelli di scuola nell'intento di stabilire un rapporto non
occasionale con esperti e docenti attraverso incontri seminariali
di programmazione e di approfondimento tematici nel quadro di un
progetto complessivo". Questo è un progetto interessante e
intelligente di formazione e di aggiornamento e su questo, come
dicevo all'inizio, non ho niente da dire. Quello che invece non va
bene in questa circolare è il fatto che quest'aggiornamento, che ha
la finalità di dare agli insegnanti gli strumenti per poter agire
nell'ambito della programmazione, secondo le proprie scelte
didattiche, questo strumento di formazione diventa invece per gli
insegnanti propedeutico all'obbligo, di introdurre la storia
locale, culturale, linguistica. Ripeto: obbligo di farlo in
francese, utilizzando fonti francesi, utilizzando il francese come
lingua di interazione.
Quindi chiederei all'Assessore, visto che non è intento di
questa circolare o dell'Assessore - e ne prendo atto con piacere -
di imporre una parte di insegnamento di storia nella scuola media
superiore, di emanare una circolare esplicativa e di
chiarificazione, altrimenti questa circolare significa
"obbligo".
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK