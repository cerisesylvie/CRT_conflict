Consiglio Regionale della Valle d'Aosta - Oggetto del Consiglio n. 2606 del 4 ottobre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2606 del 4 ottobre 1991 - Resoconto
OGGETTO N. 2606/IX Concessione di un contributo straordinario
di lire 40.000.000 nelle spese che il Comune di Aosta sostiene per
l'ammissione al "Centro di Socializzazione per soggetti adulti in
situazioni di disagio" di utenti residenti in altri Comuni della
Valle per il periodo dal 1 luglio 1991 al 31 dicembre 1991.Errore.
L'origine riferimento non è stata trovata.
Presidente
Do lettura della proposta di
deliberazione iscritta al punto 6 dell'ordine del giorno.
Deliberazione Il Consiglio regionale
delibera
1°) di approvare la concessione di un contributo straordinario
di lire. 40.000.000 nelle spese che il Comune di Aosta sostiene per
l'ammissione al "Centro di Socializzazione per soggetti adulti in
situazione di disagio" di utenti residenti in altri Comuni della
Valle per il periodo dal 1 luglio 1991 al 31 dicembre 1991;
2°) di approvare ed impegnare la spesa di lire 40.000.000
(quarantamilioni), da imputare sul Capitolo 61060 "Contributi per
interventi assistenziali a favore di soggetti handicappati
psico-fisici, nonché di ciechi e sordomuti" del bilancio di
previsione della Regione per l'anno 1991, che presenta la
necessaria disponibilità;
3°) di stabilire che alla liquidazione della spesa provveda
l'Ufficio di Ragioneria dell'Assessorato alla Sanità ed Assistenza
Sociale, direttamente al Comune di Aosta con quietanza del
Tesoriere, su presentazione di idonea documentazione attestante le
spese sostenute, ai sensi dell'articolo 58 della legge regionale 27
dicembre 1989, n. 90;
4°) di stabilire che al pagamento della spesa provveda
l'Assessorato delle Finanze, ai sensi dell'articolo 59 della legge
regionale sopracitata.
Presidente
Ha chiesto la parola l'Assessore della
Sanità ed Assistenza Sociale, Beneforti; ne ha facoltà.
Beneforti (DC)
Com'è noto, fra il Comune di Aosta
e la Cooperativa Antica Zecca esiste una convenzione che
regolamenta la gestione del Centro di Socializzazione di Aosta e
che sarà in vigore fino al settembre del 1992, data della sua
scadenza.
La spesa annua sostenuta dal Comune di Aosta a favore di questo
Centro di Socializzazione ammonta a 370 milioni.
Al Centro sono ammessi soggetti adulti in situazione di disagio
residenti nel Comune di Aosta. Tuttavia, il Centro ha accolto anche
soggetti non residenti in Aosta.
Per le ammissioni già avvenute e per quelle che avverranno nel
corso di questo anno, la Giunta regionale ha ritenuto opportuno
accogliere la richiesta dell'Assessore alle Politiche sociali del
Comune di Aosta affinché la Regione intervenga nelle spese di
gestione, almeno per quella parte di cittadini ammessi al Centro
pur non risiedendo nel Comune di Aosta.
Pertanto, con questo provvedimento la Giunta propone al
Consiglio di approvare la corresponsione, al Comune di Aosta, di un
contributo straordinario di lire quaranta milioni per il periodo
dal 1° luglio 1991 al 31 dicembre 1991.
Fino ad oggi il Centro di Socializzazione ha accolto quattro o
cinque residenti fuori dal Comune di Aosta. Si tratta di cittadini
usciti dal carcere, che hanno bisogno di essere riabilitati, o
portatori di handicap, che hanno bisogno di stare in un centro di
socializzazione. Oggi ne abbiamo ammesso uno di Morgex, che si
trova in libertà provvisoria e che non sapeva dove andare.
L'Assessorato sta cercando di esaminare il problema per il
prossimo anno, anche alla luce dei pareri che saranno espressi dai
Comuni e dalle nostre assistenti sociali che operano fuori dal
Comune di Aosta. Non si tratta di molti casi, però dobbiamo
provvedere ai casi limite, come quello appena citato del cittadino
in libertà provvisoria del Comune di Morgex.
A nome della Giunta chiedo l'approvazione della concessione di
questo sussidio straordinario al Comune di Aosta.
Presidente
Ha chiesto la parola il Consigliere
Rollandin; ne ha facoltà.
Rollandin (UV)
On peut comprendre les difficultés
existantes et je crois qu'en effet la Commune d'Aoste, ainsi que
les autres Communes, a eu des problèmes dans ces derniers temps
pour donner une réponse à une série de cas particulier qu'on
connaissait depuis longtemps, et à d'autres situations qui se sont
créées dans ces derniers six mois.
Ce que j'aimerais voir c'est un programme qui puisse donner une
solution alternative au moins pour une série de cas, car - et
l'Assesseur vient de le dire - ce n'est qu'une solution temporaire
parce que les cas sont beaucoup plus graves. C'est une situation
transitoire à laquelle on donne une solution particulière, mais
malheureusement il y a des cas qui nous invitent à réfléchir sur
une réponse plus concrète. Nous devrions nous demander si ce n'est
pas le cas de prévoir, pour les autres zones de la Vallée aussi,
une réponse à ce problème.
Pour l'instant, on a confié à la Coopérative Antica Zecca de
donner une réponse au problème pour la ville d'Aoste et pour les
Communes environnantes, et ceci est possible. Je pense qu'il est un
peu plus difficile pour les autres Communes.
Il serait important de tenir compte aussi de l'avis de ceux qui
gèrent les micro-communautés, pour voir si dans les zones on peut
trouver, comme la loi le prévoit, des interventions qui aillent
dans cette direction, même pour ce qui est le point de vue
institutionnel, c'est-à-dire de donner une réponse concrète aux
différents cas qui se présentent, sans devoir intervenir à chaque
instant avec une intervention extraordinaire.
Je crois qu'il serait important d'avoir un programme afin qu'il
y ait une solution définitive pour ce qui est de l'intervention
dans ce domaine.
Merci.
Presidente
Se nessuno chiede la parola, pongo in
votazione la proposta di deliberazione in oggetto.
Esito della votazione:
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK