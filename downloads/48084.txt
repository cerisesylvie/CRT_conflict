Consiglio Regionale della Valle d'Aosta - Oggetto del Consiglio n. 4225 del 19 dicembre 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Strade di interesse regionale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 4225 del 19 dicembre 2024 - Resoconto
OGGETTO N. 4225/XVI - Interrogazione: "Tempistiche per i
lavori di riqualificazione della strada regionale n. 47 di Cogne in
corrispondenza del Castello di Aymavilles".
Bertin (Presidente)
- Punto 10.01. Risponde l'assessore
Sapinet.
Sapinet (UV)
- La collega interroga l'Assessore regionale
competente per conoscere quando sarà previsto l'inizio dei lavori
in questione. Parliamo nuovamente della strada regionale 47 di
Cogne, ma questa volta per un intervento più a valle rispetto a
quelli che abbiamo visto durante l'alluvione e ringrazio la collega
per l'iniziativa che ci permette di aggiornare l'Aula anche su
questi interventi.
Nell'ambito degli interventi promossi dall'Amministrazione
regionale per la valorizzazione, la fruizione integrata del
patrimonio storico e archeologico connessi all'apertura del
Castello di Aymavilles rientrano i lavori di riqualificazione della
strada regionale numero 47 di Cogne al chilometro 3+100, in
corrispondenza del Castello di Aymavilles, per un importo
complessivo di euro 1.070.000. I lavori prevedono la realizzazione
di un'ampia rotatoria con un diametro esterno di 30 metri, un'isola
centrale con un diametro di 16 metri che consentirà di migliorare
l'intersezione tra la strada regionale e le varie strade
comunali.
Inoltre, questo intervento permetterà l'inversione dei veicoli
pesanti, in particolare dei bus turistici, per i quali sarà creata
anche una specifica area di attestamento avente una lunghezza di
circa 40 metri e una larghezza di circa 5 metri. È prevista inoltre
una complessiva riorganizzazione degli spazi di sosta esistenti,
nonché l'estensione e il miglioramento di quelli che sono i
percorsi pedonali.
L'intervento consente di ottimizzare la sicurezza stradale in
corrispondenza di questa intersezione e l'accesso ai visitatori nel
complesso del castello che è stato oggetto, come sappiamo bene, di
un importante intervento di restauro.
Il progetto è stato frutto di una fattiva attività di confronto
e collaborazione con l'Amministrazione comunale e con il
dipartimento Soprintendenza per i beni e le attività culturali e ha
consentito di individuare una soluzione funzionale alle esigenze
viarie e di riqualificare complessivamente gli spazi nel rispetto
di quelli che sono i vincoli archeologici presenti nell'area.
I lavori sono stati aggiudicati alla fine del mese di settembre
alla ditta Micron srl di Sarre e in queste settimane è in corso la
fase di stipula del contratto. È previsto quindi, tenuto conto
delle attuali condizioni meteorologiche, l'avvio dell'intervento
entro la prossima primavera.
Presidente
- Per la replica, consigliera Foudraz.
Foudraz (LEGA VDA)
- L'iniziativa verteva sulla
tempistica dell'inizio dei lavori per la realizzazione, come lei ha
ben spiegato, di una rotatoria che dovrà essere realizzata su un
tratto di strada regionale, la strada regionale numero 47, in
corrispondenza del Castello di Aymavilles, proprio per risolvere
tutte le criticità e le problematiche che comunque si sono
verificate a seguito dell'apertura del Castello.
Ben venga l'apertura del Castello, non sono qui assolutamente a
criticare quello, però c'è un importante traffico veicolare e
quindi si voleva conoscere questo. Perché ho posto questa domanda?
Perché quando, all'inizio di quest'anno, intorno a fine gennaio,
primi di febbraio, erano apparsi degli articoli sui quotidiani dove
veniva indicata una data presunta di inizio lavori, corrispondente
più o meno a questo autunno. Poi ci sono stati i tempi di
aggiudicazione e tutto. Si voleva solo fare chiarezza, anche perché
comunque la popolazione che vive in quella zona giustamente è
interessata. Quindi è solo per dare un riscontro e una notizia.
Bene, con la primavera prossima partiranno i lavori. La ringrazio
per la risposta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK