Consiglio Regionale della Valle d'Aosta - Oggetto del Consiglio n. 101 del 1° ottobre 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SANITARIA E OSPEDALIERA
Piano socio-sanitario regionale
ASSISTENZA SOCIALE
Assistenza socio-sanitaria
Precedente
Successivo
Resoconto integrale del dibattito dell'aula
Oggetto del Consiglio n. 101 del 1° ottobre 2003 - Resoconto
OGGETTO N. 101/XII - Istituzione di una conferenza
socio-sanitaria regionale prevista dal Piano socio-sanitario.
(Interpellanza)
Interpellanza
Visto che il Piano Socio-Sanitario della Valle d'Aosta
2002-2004, recepito con l.r. 18/2001, prevede l'istituzione di una
Conferenza socio-sanitaria regionale, al fine di "favorire forme di
confronto con tutti gli attori istituzionali e sociali";
Visto la delibera di Giunta n. 1871 del 25 marzo 2003 con cui
vengono definite composizione, modalità di funzionamento e finalità
della Conferenza socio-sanitaria regionale;
Atteso che tale conferenza, indetta per venerdì 18 aprile
2003, è stata poi sospesa in quanto essendo collocata a fine
legislatura, difficilmente poteva veder tradotti in decisioni
politiche eventuali spunti o imput emersi nel corso dei
lavori;
Considerato importante il compito di tale Conferenza, in
quanto si tratta di un organismo partecipativo e consultivo della
regione con il compito di:
- "esprimersi in ordine alla programmazione socio-sanitaria
regionale;
- formulare proposte ed esprimere pareri sugli orientamenti e
sugli interventi di qualificazione del Servizio socio-sanitario
regionale";
Ritenuto opportuno che quanto prima venga attivata tale
Conferenza;
La sottoscritta Consigliera regionale
Interpella
l'Assessore competente per sapere
se intende attivare la Conferenza socio-sanitaria regionale,
prevista dal Piano socio-sanitario con quali modalità, con quali
finalità e in quali tempi.
F.to: Squarzino Secondina
Président - La parole à la Conseillère Squarzino Secondina.
Squarzino (Arc-VA) - Questa iniziativa prende spunto da uno dei
punti che, a mio avviso, sono qualificanti del Piano
socio-sanitario, cioè l'istituzione di una conferenza
socio-sanitaria regionale. Il Piano socio-sanitario precisa qual è
la finalità di questa conferenza - leggo perché mi sembra
interessante riprendere la dizione esatta -:
"Al fine di
favorire forme di confronto con tutti gli
attori istituzionali e sociali, il presente piano istituisce la
Conferenza socio-sanitaria regionale, a vantaggio di una più
convinta adesione e partecipazione ad ogni fase della progettazione
per lo sviluppo sociale e sanitario della Valle d'Aosta. La
Conferenza socio-sanitaria regionale si esprime sulle principali
problematiche di interesse per la programmazione socio-sanitaria e
viene convocata periodicamente da parte dell'Assessore competente
in materia di sanità, salute e politiche sociali"
.
Nella passata legislatura, nella primavera del 2003, anche
accogliendo sollecitazioni del nostro gruppo consiliare, era stata
avviata la procedura per istituire questa conferenza. Ricordo la
deliberazione del 25 marzo 2003, la n. 1071, con cui la Giunta
approvava la composizione e le modalità di funzionamento della
Conferenza socio-sanitaria. Rammento che c'era stato uno sforzo
proprio da parte dell'Assessorato per predisporre questa conferenza
e ricordo anche che, essendo stata fissata per il 18 aprile, fra
l'altro Venerdì Santo, i consiglieri anche del nostro gruppo
avevano proposto all'Assessore di sospendere questa conferenza, ma
perché? Non tanto perché si era alla vigilia della competizione
elettorale, quanto piuttosto per il fatto che, avendo la Conferenza
socio-sanitaria lo scopo di favorire il confronto fra gli attori
istituzionali e quelli sociali ed essendo gli attori istituzionali
in una fase in cui non potevano garantire la loro presenza nei mesi
successivi - e quindi non potevano essere dei credibili
interlocutori rispetto ai problemi -, si era chiesto di rinviare
questa conferenza alla prossima legislatura, in modo che essa
potesse diventare il luogo del confronto fra i responsabili della
sanità e tutti coloro che sono interessati a questi problemi
sanitari.
La nostra richiesta quindi è molto semplice, cioè chiediamo
all'Assessore, se la Conferenza socio-sanitaria prevista dal piano
sarà organizzata, con quali modalità e finalità e in quali
tempi.
Président - La parole à l'Assesseur à la santé, au bien-être et
aux politiques sociales, Fosson.
Fosson (UV) - Già fatto, è stata fissata per il 16 dicembre.
Président - La parole à la Conseillère Squarzino Secondina.
Squarzino (Arc-VA) - Sono contenta di questo, vorrei sapere
quando è stata presa questa decisione del 16
dicembre…
Fosson (UV) - Abbiamo studiato il problema 15 giorni fa con i
miei dirigenti, ho chiesto alcuni mesi di tempo per studiare il
discorso e ho fissato la data del 16 dicembre, che le sarà
comunicata in breve. Le finalità le ha già dette lei, non ha letto
proprio tutto perché l'ultima parte del Piano sanitario sosteneva e
sottolineava come questa conferenza fosse un momento di confronto,
eccetera. Le giungerà comunicazione fra breve, ma è già stata
fissata la data.
Président - La parole à la Conseillère Squarzino Secondina.
Squarzino (Arc-VA) - È stato un dibattito, più che la
discussione su un tema, secondo la tecnica della presentazione:
risposta e replica, comunque mi va benissimo. Sono contenta che sia
stata fissata e, come vede, Assessore, i nostri interventi non sono
solo finalizzati a mettere in crisi certe decisioni, ma
sono…
(
interruzione dell'Assessore Fosson, fuori microfono
)
… Assessore, forse lei non è a
conoscenza dei dettagli: le nostre domande non le presentiamo nel
momento in cui abbiamo diritto di parola, ma 2 settimane prima.
Sono contenta che si organizzi tale Conferenza, grazie.
Président - Avec cette interpellation je pense qu'on peut
terminer nos travaux.
La séance est levée.
---
La séance se termine à 12 heures 55.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK