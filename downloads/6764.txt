Consiglio Regionale della Valle d'Aosta - Oggetto del Consiglio n. 1247 del 4 aprile 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1247 del 4 aprile 1985 - Resoconto
OGGETTO N. 1247/VIII - DISEGNO DI LEGGE CONCERNENTE:
"CONCESSIONE DI MEDAGLIA COMMEMORATIVA AI REDUCI DELLA SECONDA
GUERRA MONDIALE".
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Je crois que sur ce problème on a déjà
longuement parlé à l'occasion de l'interpellation qu'il y avait eu
lors de la dernière séance. J'ai déjà éclairci l'avis des
différentes commissions et la tentative de la Junte qui avait
proposé, à la réunion des chefs de groupe, de modifier en partie la
première proposition du représentant Buillet. Celle-ci avait été
soumise aux chefs de groupe, qui dans l'ensemble, il faut le
rappeler, ont donné l'avis favorable.
Ensuite, compte tenu de la requête qu'il y avait eu, on avait
essayé de modifier cette première esquisse afin de donner la
possibilité à chaque Commune d'avoir une médaille. Puis il y a eu
la réponse écrite du Président du Conseil qui nous annonçait que,
sauf le Conseiller Riccarand, tous étaient d'accord pour prévoir
cette proposition de loi. Donc suite à cette nouvelle rencontre et
à ce nouvel avis favorable, on a cru qu'il était nécessaire de
prédisposer soit l'engagement de dépense soit faire l'adjudication
afin de préparer les médailles pour cette célébration.
Je ne veux pas reprendre le discours du sens de cette
célébration ni aller au coeur du choix: je crois qu'a ce point,
après une année de discussions, de rencontres, c'était impossible
de ne pas arriver à ce projet de loi.
Il y a eu dernièrement encore, je tiens à le faire remarquer par
honnêteté, une prise de position de certains groupes "obiettori di
coscienza" qui se déclaraient non favorables à cette initiative en
nous rappelant un peu ce que j'avais souligné avec une lettre que
j'avais envoyée, à savoir qu'on pouvait utiliser cette somme pour
d'autres engagements et pour d'autres problèmes. Quand même je
crois qu'à ce moment, vu qu'il y avait l'avis favorable des
différentes forces politiques, c'était indispensable de proposer ce
nouveau projet de loi.
PRESIDENTE
: Ha chiesto la parola il Consigliere
Riccarand; ne ha facoltà.
RICCARAND (N.S.):
Io ribadisco il parere contrario, che
avevo già espresso in sede di Conferenza dei Capi Gruppo di
commissione Affari generali all'iniziativa delle medaglie ai reduci
e al relativo disegno di legge che oggi discutiamo.
Penso che le sofferenze e i sacrifici che hanno sopportato tutti
coloro che hanno combattuto nella II guerra mondiale, meritino
senz'altro il massimo rispetto, un riconoscimento da parte della
nostra società ed una attenta riflessione. Però, l'organizzare una
cerimonia che assume anche il carattere celebrativo di un
avvenimento bellico per arrivare ad una indiscriminata
distribuzione di medaglie d'oro a tutti coloro che sono stati
costretti, per un certo periodo della loro vita, ad arruolar si ed
a combattere una guerra, mi sembra una scelta inopportuna ed
infelice.
Il giudizio sull'iniziativa del disegno di legge è negativo
perché, secondo noi, quest'ultimo risulta essere con fuso nelle sue
finalità; inoltre la celebrazione di un avvenimento bellico si
configura molto pericolosamente anche rispetto allo sviluppo di una
coscienza di pace. La manifestazione presenta, poi, il grosso
rischio di vedere assimilati, come fossero due fenomeni identici,
la prima e la seconda guerra mondiale, dimenticando che si tratta
di due fenomeni storici con fondamenti e caratteristiche diverse e
con un approccio da parte nostra differente. In terzo luogo, questa
manifestazione tende di fatto a cancellare, a mettere in secondo
piano o a dimenticare la guerra civile degli anni '43 - '45, la
ribellione partigiana e la rivolta che ha favorito il crollo del
regime fascista e l'installazione di una Repubblica democratica. Si
tende a confondere ed a mistificare una pagina importante della
nostra storia e della realizzazione del la nostra democrazia.
Va rilevato, infine, che questa manifestazione, così discutibile
nei suoi contenuti, comporta un onere finanziario estremamente
gravoso per l'Amministrazione regionale: spendere 450, 500 o 600
milioni per una celebrazione e -per una distribuzione
indiscriminata di medaglie, ci sembra una scelta inopportuna, non
edificante e diseducativa.
Da più parti è stato sottolineato che si potevano usare queste
centinaia di milioni in modo più proficuo, per iniziative
umanitarie o per iniziative che sviluppassero una coscienza ed una
cultura di pace. Vorrei anche osservare che l'incertezza delle
cifre, che è emersa in questi ultimi mesi, intorno a questa
iniziativa, è sintomatica della confusione e dell'approssimazione
con cui è stata gestita l'intera vicenda. Il disegno di legge,
presentato in data 20 marzo 1985 parla di 4289 medaglie ai reduci
residenti in Valle d'Aosta e il Presidente della Giunta,
rispondendo ad una nostra interrogazione, le aveva confermate.
Pochi giorni dopo la stessa Giunta ha fatto una deliberazione in
cui il numero di medaglie da assegnare era stato ridotto a 3800.
Nel disegno di legge si prevede un impegno di spesa di 600 milioni,
mentre in sede di Commissione Affari Generali è stata proposta una
riduzione a 450 milioni: questa incertezza ed oscillazione nei
numeri indica un'estrema approssimazione e confusione.
ROLLANDIN (U.V.) (fuori microfono):
Non da parte della
Giunta!
RICCARAND (N.S.):
Non so da parte di chi...
ROLLANDIN (U.V.) (fuori microfono):
E' arrivata una
lettera da parte del Signor Buillet che modificava la cifra di 4200
in 3900 e rotti.
RICCARAND (N.S.):
Sta di fatto che c'è una modificazione
di questi numeri che non depone a favore di una iniziativa lineare
e chiara. Permangono tutti i dubbi per capire in che modo sono
stati redatti questi elenchi, da chi e sulla base di quali criteri:
tutto questo non è mai stato spiegato.
Sul piano più strettamente formale si potrebbero fare dei
rilievi sul fatto che la Giunta regionale abbia deliberato e fatto
l'appalto per la preparazione delle medaglie prima ancora della
discussione ed approvazione di un disegno di legge. Non solo, ma
questo disegno di legge, anche se viene approvato dal Consiglio e
vistato dal Presidente della Commissione di Coordinamento, verrà
comunque pubblicato dopo il 25 aprile: avremo, quindi, una
manifestazione finanziata con una legge che non è ancora in vigore.
Si tratta di un problema secondario, rispetto alla questione
sostanziale, però è anche un aspetto di metodo che, in questo caso,
viene trascurato, mentre in altre occasioni una irregolarità
procedurale ha assunto un ruolo determinante nel bloccare qualche
iniziativa, specie se presentata dall'opposizione.
Qui ci troviamo di fronte ad una manifestazione che viene
finanziata con una legge che non esiste perché verrà promulgata
dopo la manifestazione. Al di là di questo aspetto secondario, è
proprio sull'aspetto sostanziale dell'iniziativa che il nostro
dissenso è totale ed il nostro voto radicalmente contrario alla
proposta di legge.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Ritengo doveroso fare alcune
precisazioni nei confronti di questo provvedimento che sembra
essere il disegno di legge dei "pentiti". Man mano che siamo andati
avanti ad analizzarlo, ci sono stati successivi pentimenti. Non
bisogna fare della polemica contro altri quando i responsabili
siamo noi stessi, altrimenti rischiamo di non essere più credibile
né nei confronti dell'opinione pubblica, né nei confronti di coloro
che in questo momento ci ascoltano sulle tribune.
Quando la Presidenza della Giunta ha chiesto alla Conferenza dei
Capi Gruppo un primo parere sulla donazione di una medaglia ai
reduci della II guerra mondiale, la Conferenza ha detto di sì:
questo è il dato di partenza che coinvolge tutte le forze
politiche. Forse abbiamo sottovalutato il problema; ci siamo
trovati, infatti, in una successiva riunione e qualcuno ha
cominciato a non essere più d'accordo; si è iniziato a rendersi
conto dell'entità di coloro che dovevano essere premiati e, allora,
anche qualche altro collega capogruppo ha avuto dei
ripensamenti.
Io non entro nel merito di coloro che hanno detto di sì prima e
no dopo, perché cambiare opinione non è un delitto. Dico solo che
allora abbiamo forse sottovalutato l'aspetto finanziario della
vicenda e tutti noi capigruppo, coinvolti in un certo slancio
giustificato, abbiamo convenuto sull'opportunità di concedere
queste medaglie. Io non mi sono pentito ma rispetto le opinioni
degli altri e aggiungo che ammantare di coloriture politiche un
gesto che di politico non ha niente, a mio avviso, è una
forzatura.
Noi non ci accingiamo a varare questo provvedimento con
l'intenzione di celebrare la seconda guerra mondiale! Noi invece
vogliamo solo ricordare la sofferenza di chi ha dovuto subire la
seconda guerra mondiale!
Un mio parente, che è partito per la Russia nel 1942 ed è
tornato nel 1948, mi ha fatto riflettere intorno alla polemica
sorta sulla concessione di una medaglia a lui e ad altri dicendomi,
tra l'altro, che lavorando alla Cogne non aveva neanche beneficiato
della famosa legge sul pre-pensionamento e sulle gratificazioni dai
7 o 5 anni previsti per i dipendenti pubblici. Guardandomi in
faccia, ha aggiunto: "Credi proprio che tutti gli anni di Russia
non valgano una medaglietta, al di là del fatto che io ci sono
andato contro la mia volontà?".
Di fronte a questo ragionamento io sono rimasto disarmato anche
perché sono sicuro che questo riconoscimento non vuole essere la
celebrazione di un evento che ha sconvolto l'intera umanità per
cinque anni e che ha lasciato delle tracce indelebili in tutti noi.
Si tratta invece di un riconoscimento dovuto a chi, a causa della
follia della guerra, è stato costretto a subirne le drammatiche
conseguenze vivendole in prima persona. Questo è lo spirito con cui
ci accingiamo ad offrire il modesto contributo dell'intera
collettività aostana ai reduci della seconda guerra mondiale.
Il secondo aspetto che io non condivido è il timore che questa
Repubblica ha, ogni tanto, di se stessa. Se a quarant'anni dalla
fine della seconda guerra mondiale, andiamo ancora a misurare con
il bilancino del farmacista certe situazioni ormai divenute
storiche, vuole dire che abbiamo ancora dei dubbi su certi giudizi.
Ma il giudizio sulla resistenza non può essere messo in dubbio!
Questo aspetto lo spiegherà meglio di me il Consigliere Dolchi che
si è occupato della vicenda, e che è il Presidente dell'A.N.P.I.,
associazione al di sopra di ogni sospetto.
Io non condivido quanto afferma il Consigliere Riccarand. Questa
pagina è della nostra storia, è in noi stessi e se
oggi
siamo qui lo dobbiamo anche ad essa. Io non ho mai condiviso quel
senso di rivincita che si manifesta nella richiesta di trasportare
in Italia le spoglie dell'ultimo re, ma riconosco che opporvisi
dimostra meschineria e pusillanimità. Se, infatti, una Repubblica
ha paura di una salma, vuole dire che ha paura di se stessa.
E' in questa logica che noi diciamo che questo riconoscimento va
dato, al di là del fatto che può costare alla collettività una
cifra che, forse, potrebbe anche essere utilizzata in maniera
diversa. Siccome abbiamo detto di sì in Commissione, lo ribadiamo
con estrema chiarezza ora in Consiglio.
Ho voluto tracciare una brevissima e doverosa storia di come si
sono svolti i fatti con animo riconoscente verso le sofferenze di
coloro che hanno combattuto, malauguratamente per loro, la II
guerra mondiale. Noi ci accingiamo a dare il nostro voto favorevole
a questo provvedimento.
PRESIDENTE
: Ha chiesto la parola il Vice Presidente
Dolchi; ne ha facoltà.
DOLCHI (P.C.I.):
Colleghi Consiglieri, parlo come
Consigliere regionale, anche se, come ha ricordato il Consigliere
Torrione, sono anche Presidente del comitato regionale
dell'Associazione Nazionale Partigiani d'Italia, e questo mi pone
nelle condizioni di essere più informato di altri sulle modalità e
sul metodo con cui è stata formulata la pro posta di questa
iniziativa che è partita, come ha ricordato il Presidente della
Giunta, nel 1984 con una lettera del Presidente della Federazione
delle Associazioni Combattentistiche. Come ricordava il Consigliere
Torrione, tale lettera ha avuto il parere preliminare favorevole
della conferenza dei Capi gruppo.
Dopo un lungo periodo di lavoro durato circa un anno, durante il
quale ci si è resi conto di quanto ancora, malgrado le
meccanizzazioni ed i computer, siano imperfette le notizie che si
possono raccogliere in ogni Comune sui cittadini residenti si è
arrivati ora alla decisione finale, che completa o conclude non
solo il lavoro fin qui svolto, ma anche la decisione preliminare
assunta un anno fa.
A proposito della raccolta di questi dati, che ha portato a
delle differenze nel numero degli aventi diritto, bisogna tenere
conto che i Comuni hanno lavorato, soprattutto quelli più piccoli
dove il sindaco più che l'applicato conosce coloro che sono stati
combattenti, partigiani ed ex internati, con una certa facilità e
quindi, anche senza il supporto delle associazioni
combattentistiche, si è avuto il risultato numerico degli aventi
diritto derivanti dalla proposta della Federazione delle
Associazioni Combattentistiche. Invece il Sindaco di Aosta ha
dovuto, addirittura, affiggere un manifesto per richiamare
l'attenzione degli ex-combattenti, dei partigiani, degli
ex-internati, dei deportati e dei reduci, richiedendo che coloro
che ritenevano di rientrare in questa iniziativa della Federazione
delle Associazioni Combattentistiche (e non della Regione) si
facessero avanti, proprio per la mancanza di dati nell'anagrafe
comunale.
Quella che il Consigliere Riccarand chiama confusione, è una
difficoltà oggettiva con cui ci si è scontrati nel momento in cui
si è dovuto passare dall'enunciazione degli aventi diritto ai nomi.
Bisogna tenere conto che le Associazioni combattentistiche, che
vivono sul volontariato, a volte, anche a causa di leggi nazionali
che si sovrappongono, hanno registrato doppi aventi diritto.
Infatti un iscritto alle Associazioni combattentistiche poteva
risultare tra gli appartenenti alle Associazioni ex-internati, se
era stato internato dopo l'8 settembre, oppure poteva essere tra i
nominativi delle Associazioni Partigiani d'Italia o della
Federazione volontari della libertà, se ave va fatto il partigiano
dopo l'8 settembre; quindi la stessa persona poteva essere stata
registrata in due elenchi. Questa confusione è stata eliminata
quando si sono potuti raccogliere gli elenchi di tutte le
associazioni e dei Comuni, cancellando gli eventuali doppioni.
Tutto questo si è protratto per oltre un anno e quello che non
riesco a comprendere è come le posizioni contrarie, le
dichiarazioni di carattere anche culturale, le prese di distanza
storico-culturali e le manifestazioni per la creazione e per la
formazione di una cultura di pace, non siano venute fuori nel
momento in cui si è fatto tutto questo lavoro che ha interessato
migliaia di persone.
Alcuni ritenevano di avere quasi diritto di ricevere un
riconoscimento dalle istituzioni autonomistiche e repubblicane,
frutto, anche, del loro sacrificio di combattenti e di quanti hanno
partecipato alla tragedia della seconda guerra mondiale. "Ho
sacrificato 5 anni della mia gioventù. Non crederete, sedendo là
perché ci sono stati quelli che dal 40 al 45 hanno sopportato gli
anni di guerra nel periodo fascista quando non potevano rifiutare
di andare in guerra, di cavarvela dandoci una medaglietta di 5
grammi d'oro, compensando con un grammo d'oro un anno della nostra
vita!"
Altri, invece, non aspettano la medaglietta ma dei
riconoscimenti diversi e cioè l'attuazione di quelli che sono stati
gli ideali della loro lotta di liberazione e che sono valori ben
maggiori di 5 grammi d'oro.
I più ambigui invece hanno preso le distanze dicendo che la
medaglia costa troppo. Per alcuni la medaglietta è troppo poco
mentre per altri è un riconoscimento personale delle istituzioni
che, a quarant'anni di distanza, si ricordano di chi ha sacrificato
la vita perché oggi ci sia la Repubblica, la democrazia e la pace;
in Valle d'Aosta questo contributo ha portato all'autonomia. Ho
chiamato ambiguo, per non dire ipocrita, l'atteggiamento di chi si
nasconde dietro alla spesa, quando, da questi banchi, tutti
insieme, molte volte, abbiamo lamentato i molti miliardi
sperperati, o le centinaia di milioni che ogni anno si spendono per
altrettante "medaglie d'oro" destinate alle più disparate
iniziative....
(.... INTERRUZIONE ....)
di fedeltà al lavoro od altro. Si spendono 75 milioni per una
pagina pubblicitaria sulla rivista "OASIS", una pagina pubblicata 5
volte! Una mostra costa quasi 100 milioni! Noi riconosciamo che la
lira si è svalutata di due volte e mezzo dal 1978 e che quindi par
lare di milioni non è più come una volta, adesso si parla di
miliardi, però non dobbiamo ricordarci del valore della lira solo
nel momento in cui prendiamo un provvedimento che riguarda 37003800
o 3900, reduci di un'altra generazione.
Colleghi Consiglieri, solo due o tre in quest'aula, hanno
partecipato e subìto il secondo conflitto mondiale! Sono d'accordo
con il Presidente della Giunta ed invito a dare il riconoscimento
in occasione del quarantesimo anniversario. Se per ragioni di
economia dovessimo attendere il cinquantesimo o il sessantesimo
anniversario, i partecipanti alla seconda guerra mondiale non ci
sarebbero più o sarebbero talmente pochi da gratificare, con quel
ben misero risparmio, i fautori di un moralismo di maniera!
Io ritengo il riconoscimento, da una parte, inadeguato, perché
non potrà mai essere ricompensato il sacrificio che è stato fatto
in quegli anni, e dal l'altra valido, perché è un gesto che
riconosce questo sacrificio. E' un gesto che non è né di
esaltazione della guerra, né di esaltazione militare, perché quelli
che non hanno approfondito questo problema dimenticano che uno
degli obiettivi maggiori di quanti hanno combattuto, non solamente
dopo l'8 settembre ma anche prima, era quello di raggiungere la
pace. Ho già avuto occasione di dire molte volte, in ricorrenze e
celebrazioni, ma anche in lezioni presso scuole che chiedevano
testimonianze su quel periodo, che una delle caratteristiche
fondamentali del periodo finale della guerra è stato il combattere
con le armi in pugno per conquistare la pace. Il riconoscimento di
questa posizione deve caratterizzare il provvedimento del Consiglio
regionale.
Sarebbe troppo facile rispondere alla lettera che tutti voi
avete ricevuto ieri dicendo che, se non ci fossero stati quei
sacrifici che ora si vogliono riconoscere con questo provvedimento,
se non ci fossero stati quei combattenti che hanno conquistato la
pace la democrazia e la libertà, non ci sarebbe né questo Consiglio
regionale né i firmatari di quelle lettere che si indirizzano ai
Consiglieri regionali. Sarebbe troppo facile, da un punto di vista
formale, respingere le affermazioni, un pò audaci, che, nel caso
venisse reso operante questo provvedimento, chiederanno conto al
Consigliere regionale della sua decisione o del suo voto. Non è per
polemica nei confronti dei firmatari di questa lettera, ma sarebbe
troppo facile rispondere che l'articolo 24 del nostro statuto dice
che: "i Consiglieri regionali non possono essere perseguiti per le
opinioni espresse o i voti dati nell'esercizio delle loro
funzioni"; questa sarebbe solo una risposta formale e
significherebbe nascondersi dietro ad un dito. Io dico che
affermazioni del tipo: "le chiederemo conto", mi auguro solo dal
punto di vista elettorale e non fisico, "di quello che avete fatto
in sede di Consiglio regionale" vogliono dire imboccare la strada
di Pinochet e fanno in modo che non ci sia più libera espressione
né di parola né di voto nel le assemblee elettive. Mi pare un pò
paradossale che questo ci venga ricordato e detto da chi vorrebbe
che non dessimo quel riconoscimento che il disegno di legge propone
verso chi, invece, ha permesso questo confronto, questa libertà di
parola e di democrazia.
Colleghi Consiglieri, io dico che in questo Consiglio, come
nella nostra vita, abbiamo assunto responsabilità ben maggiori
dello stanziamento di 450 o 500 milioni, che vanno destinati ad un
riconoscimento e non ad una decorazione, per coloro che hanno
subito e partecipato alla seconda guerra mondiale. Può darsi anche
che ci sia qualcosa da dire sulla questione del metodo, tuttavia io
ritengo che il quarantennale sia l'occasione più opportuna, perché
se aspettassimo oltre daremmo l'impressione di voler attendere che
diminuiscano, per ragioni naturali, gli aventi diritto, che ci
sembrano così numerosi perché per l'acquisto delle medaglie si
raggiunge una cifra di milioni alquanto elevata.
Io dico inoltre che il provvedimento va adottato adesso perché
rientra nel quadro di tutta una serie di iniziative
storico-culturali che ricordano la vittoria, la libertà, la fine
della guerra e la sconfitta del nazismo e del fascismo di
quarant'anni fa. Il metodo seguito ci permette di concretizzare
questa iniziativa decisa un anno fa ed un'ulteriore attesa sarebbe
ingiustificata. Per queste ragioni il nostro voto sarà
favorevole.
PRESIDENTE
: Ha chiesto la parola il Consigliere Pedrini;
ne ha facoltà.
PEDRINI (P.L.I.):
Penso che dopo quanto ha detto il
Consigliere Dolchi non vi sia molto da aggiungere anche perché, a
quanto mi risulta, la maggioranza è compatta e si è arrivati tutti
ad una conclusione.
Io ho già detto, in altri interventi, che ritenevo valido questo
riconoscimento, non per aver fatto una guerra, ma per gli anni che
i nostri valdostani hanno messo a disposizione della patria, per
gli anni della loro vita che hanno perso senza averne alcuna
colpa.
Io, a nome del Partito Liberale e mio personale, sono per
l'approvazione di questo provvedimento.
PRESIDENTE
: Ha chiesto la parola il Consigliere Ricco; ne
ha facoltà.
RICCO (D.C.):
Certo dopo l'intervento del Consigliere
Dolchi è difficile aggiungere altre parole. Egli è stato chiaro ed
esplicito nell'illustrare il provvedimento che risolve un problema
che, se non erro, abbiamo ereditato dal la precedente legislatura,
o da Consigli precedenti. Comunque siamo favorevoli a questo
provvedimento, non perché siamo fautori della guerra ma perché è un
piccolo riconoscimento di stima a chi è stato costretto a
sacrificarsi per difendere la libertà oppressa durante il periodo
pre-bellico.
La libertà, amici miei, non ha prezzo; avremmo dovuto, forse,
attuare questa iniziativa prima e non a distanza di quarant'anni.
Molti valorosi reduci sono morti negli ultimi anni senza vedersi
offrire, da noi, un attestato di riconoscenza. Non voglio farmi
prendere dal patetico, ma voterò a favore anche in memoria dei miei
diversi parenti morti e di altri che, per fortuna sono tornati.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Avant tout pour dire au Conseiller
Riccarand, comme a déjà souligné le Conseiller Dolchi, que la
différence des chiffres est due au fait qu'à la dernière minute, et
exactement le 26 mars, il y a eu une autre lettre du Président
Buillet, avec laquelle on changeait le numéro. Surtout à Aoste, la
première lettre et la liste annexe de ceux qui avaient droit,
donnaient un total de 1500, tandis que la deuxième lettre disait
900. Alors, vu qu'en tant
que Junte on avait déjà fait une délibération, on a dû la
changer et notamment aussi l'engagement de dépense.
Le Conseiller Dolchi a déjà essayé d'expliquer quelle a été la
difficulté pour arriver à avoir des données sûres. Pour les autres
communes on n'a presque pas changé les données annexes.
Je crois qu'après ce que j'ai entendu de la part des différents
Conseillers, il faut quand même souligner un fait: lorsqu'on parle
des problèmes aussi bien de la guerre que de la paix, et surtout
des problèmes relatif au deuxième conflit mondial, on peut voir
deux attitudes. L'attitude de ceux qui ont vécu une certaine
période, qui ont participé à certains faits: justement parce qu'ils
connaissent ces faits historiques, ils en parlent d'une certaine
façon et correctement. Ils comprennent mieux ce qui s'est passé et
savent le sens et l'interprétation à donner à ce geste. Ce n'est
pas une célébration de la guerre, bien loin de là, mais au con
traire il est un symbole, une tentative pour nous rappeler qu'il ne
faut pas arriver à un autre évènement de ce genre. Je crois que là
est le sens du fait de donner une médaille; ce n'est pas la valeur
de la médaille, ce n'est pas le fait de nous rappeler qu'il faut
travailler pour la paix.
L'autre attitude, c'est clair. Si d'un côté on peut arriver
jusqu'à la rhétorique lorsqu'on parle de la guerre, d'un autre côté
si on n'en parle pas ou carrément on oublie les évènements, on dit
qu'on n'a pas la sensibilité qu'il faut envers ces faits
historiques, car même l'histoire doit nous renseigner sur ce que
nous devons faire pour l'avenir.
Je crois que les Conseillers qui ont pris la parole aujourd'hui
ont dit clairement le sens et les raisons qui en étaient à la base
de ce choix. Ils ont fait ce choix avant même de savoir quel était
l'engagement des dépenses et je crois que ce dernier ne doit pas
être l'unique raison pour juger si c'est bien ou non de donner la
médaille. On a fait un choix, on a vu qu'il y avait quand même des
raisons particulières pour arriver à célébrer une certaine date et
je crois que là c'est le sens de l'histoire: travailler pour la
paix et non pas célébrer la guerre.
PRESIDENTE
: Passiamo all'esame dell'articolato nel testo
predisposto dalla Commissione competente e distribuito ad ogni
Consigliere.
Do lettura dell'articolo 1:
ART.
1
L'Amministrazione regionale, nella ricorrenza del 40°
anniversario della fine della II guerra mondiale, organizza una
cerimonia commemorativa con la consegna di una medaglia ai reduci
residenti in Valle d'Aosta.
PRESIDENTE
: Se nessuno chiede la parola, metto in
approvazione l'articolo 1 testé letto:
ESITO DELLA VOTAZIONE
Presenti: 25
Votanti: 25
Favorevoli: 24
Contrari: 1
Il Consiglio approva.
PRESIDENTE
: Do lettura dell'articolo 2:
ART.
2
L'onere derivante dall'applicazione del la presente legge,
valutato in lire 450.000.000, graverà sull'istituendo capitolo
24050 del bilancio previsione della Regione per l'anno
1985.
PRESIDENTE
: Se nessuno chiede la parola, metto in
approvazione l'articolo 2 testé letto:
ESITO DELLA VOTAZIONE
Presenti: 25
Votanti: 25
Favorevoli: 24
Contrari: 1
Il Consiglio approva.
PRESIDENTE
: Do lettura dell'articolo 3:
ART. 3
Alla copertura dell'onere di cui al precedente comma si
provvede mediante maggiore entrata di pari somma già accertata sul
cap. 1300 del bilancio regionale per l'esercizio stesso.
PRESIDENTE
: Se nessuno chiede la parola, metto in
approvazione l'articolo 3 testé letto:
ESITO DELLA VOTAZIONE
Presenti: 25
Votanti: 25
Favorevoli: 24
Contrari: 1
Il Consiglio approva.
PRESIDENTE
: Do lettura dell'articolo 4:
ART. 4
Al bilancio della Regione per l'esercizio 1985 sono apportate
le seguenti variazioni in aumento:
Parte Entrata
Cap. 1300 - Quote fisse di ripartizione delle tasse ed
imposte erariali sugli affari di cui all'art. 3 della legge 26
novembre 1981, n. 690.
01 imposta sul valore aggiunto
02 imposta di registro
03 imposta di bollo
04 imposta erariale dovuta per la trascrizione, iscrizione e
annotazione di atti nel P.R.A.
05
imposte ipotecarie
06 tasse su concessioni governative
07 tasse di pubblico insegnamento
08 tasse di circolazione sui veicoli a motore e rimorchi
immatricolati nella regione.
£. 450.000.000
Parte Spesa
- Spese di intervento
2.1.2.- Altri interventi
cap. 24050 (di nuova istituzione)
Spese per le celebrazioni del 40° anniversario della fine
della II guerra mondiale
L.R
. 2.450.000.000
La presente legge sarà pubblicata sul Bollettino Ufficiale
della Regione.
E' fatto obbligo a chiunque spetti di osservarla e di farla
osservare come legge della Regione Autonoma Valle d'Aosta.
PRESIDENTE
: Se nessuno chiede la parola, metto in
approvazione l'articolo 4 testé letto:
ESITO DELLA VOTAZIONE
Presenti: 25
Votanti: 25
Favorevoli: 24
Contrari: 1
Il Consiglio approva.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Non intervengo per ribadire il mio
voto favorevole, ma per fare dei complimenti al Consigliere Dolchi,
che ha vissuto in prima persona una pagina così importante della
nostra storia. Il suo intervento non è solo una testimonianza, ma
anche una lezione di vita.
Io credo che ci si possa avvicinare a questo problema con vari
stati d'animo, ma non vorrei che rimanesse l'impressione che oggi
abbiamo voluto monetizzare un pezzo della nostra storia, perché
questo sarebbe irriverente verso coloro che hanno contribuito a
costruire quel pezzo della nostra storia. Io mi auguro che un
giorno qualche parola molto espressiva del Consigliere Dolchi,
venga citata sui testi di storia.
PRESIDENTE
: Ha chiesto la parola per dichiarazioni di
voto il Consigliere Riccarand; ne ha facoltà.
RICCARAND (N.S.):
Nel ribadire il voto contrario al
disegno di legge vorrei osservare che anch'io ho ascoltato molto
attentamente il ragionamento del Consigliere Dolchi e debbo dire
che non lo condivido. Posso anche dimostrare che è sbagliato perché
è basato su delle affermazioni che non stanno in piedi.
Se le medaglie venissero assegnate a coloro che hanno combattuto
nel movimento di liberazione e partigiano, dopo l'8 settembre fino
al 25 aprile 1945, le sue parole calzerebbero a pennello. Non c'è
infatti nessun dubbio che entro quelle due date si è combattuto per
la libertà, la democrazia e l'autonomia, ma come si fa a dire che
si è combattuto per cinque anni, dal '40 al '45, per la libertà, la
democrazia, la pace e l'autonomia? Non è vero! E' un falso
storico!
TORRIONE (P.S.I.) (fuori microfono):
Si è pur sempre
combattuto.
RICCARAND (N.S.):
Dal '40 al '43 si è combattuto nel nome
del Duce e del regime fascista! Si sono aggrediti dei Paesi
certamente molto più democratici dell'Italia di allora e la
Francia, qualsiasi giudizio le si possa dare dal punto di vista
politico, era certamente un Paese più democratico dell'Italia di
Mussolini. Si trattò di un atto di aggressione e molte persone sono
state costrette a combattere.
E' un sacrificio che certamente dobbiamo riconoscere e valutare,
ma ci sono anche quelli che ci sono andati volontari e ben
volentieri. Noi, invece, mettiamo sullo stesso piano quelli che ci
sono andati volentieri e quelli che ci sono andati malvolentieri,
quelli che hanno combattuto per il regime fascista e quelli che
hanno combattuto nel movimento partigiano; è per questo che io
ritengo che queste affermazioni sono retoriche.
E' falsa l'affermazione di quel signore che non conosco: "Voi
sedete in Consiglio regionale perché noi abbiamo fatto cinque anni
di guerra". Semmai si può dire: "Voi siete là perché dopo il '43
c'è stata una ribellione contro questo tipo di regime, contro
questo tipo di esercito". Questa è la storia! Se non si dice
questo, si fa un falso storico e la cerimonia che si vuole
organizzare tende a confondere le acque. Noi da parte nostra
ribadiamo il giudizio fermamente negativo su questa
impostazione.
PRESIDENTE
: Il Consiglio è chiamato ora a pronunciarsi
per votazione segreta sul complesso della legge.
VOTAZIONE A SCRUTINIO SEGRETO
ESITO DELLA VOTAZIONE
Presenti: 25
Votanti: 25
Favorevoli: 23
Contrari: 2
Il Consiglio approva.
Si dà atto che alle ore 10.54 assume la Presidenza il Vice
Presidente DOLCHI.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK