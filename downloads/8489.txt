Consiglio Regionale della Valle d'Aosta - Oggetto del Consiglio n. 2970 del 9 luglio 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2970 del 9 luglio 1987 - Resoconto
OGGETTO N. 2970/VIII - DISEGNO DI LEGGE CONCERNENTE:
"INIZIATIVE PER L'INSEDIAMENTO E LA CURA DEL VERDE PUBBLICO E PER
LA GESTIONE DELLE AREE E DEI PERCORSI ATTREZZATI".
PRESIDENTE:
Siccome i signori Consiglieri sono
compiutamente avvertiti di quanto è scritto, passiamo all'esame
dell'articolato:
Do lettura dell'articolo 1:
Art. 1
1)
La presente legge intende favorire l'insediamento,
la cura e la protezione del verde pubblico permanente nelle zone
urbane, o posto a contorno di infrastrutture, edifici e qualsiasi
altro manufatto di interesse collettivo che di esso necessiti sia
per aumentare la propria rilevanza, sia per essere meglio inserito
nel contesto paesaggistico.
2)
Formano inoltre oggetto della presente legge le
aree attrezzate per la ricezione turistica in terreni boschivi, o
forestabili per tale scopo, nonché i percorsi attrezzati noti come
"percorsi della salute", qualora questi si sviluppino in zone
silvane.
PRESIDENTE:
Se nessuno chiede la parola, pongo in
votazione l'articolo 1, testé letto:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
PRESIDENTE:
Do lettura dell'articolo 2:
Art. 2
1) L'Assessorato all'Agricoltura, Foreste e Ambiente Naturale
provvede:
a)
alla predisposizione di aree turistico-ricettive e
di percorsi della salute in complessi boscati di proprietà della
Regione, ovvero di altri Enti, che ne facciano espressa
richiesta;
b)
all'impianto ed alla cura di arboreti realizzati a
fini paesaggistici, didattici e scientifici;
c)
all'insediamento, alla cura e alla manutenzione del
verde su superfici annesse ad immobili o su aree urbane ed
extraurbane di proprietà regionale;
d)
alla formazione di alberature stradali,
intendendosi compreso in tale categoria di opere anche l'impianto
di siepi, di cespugli e di arbusti ai lati delle strade regionali e
comunali, dei sentieri, delle mulattiere e delle piste forestali
nei limiti previsti dal successivo articolo 6;
e)
all'installazione e cura del verde adiacente ai
luoghi di culto, ai monumenti evocativi di personaggi o di eventi
storici di rilevanza regionale.
PRESIDENTE:
Se nessuno chiede la parola, pongo in
votazione l'articolo 2, testé letto:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
PRESIDENTE:
Do lettura dell'articolo 3:
Art. 3
1)
Ai sensi della lettera d) del secondo comma
dell'articolo 23 della legge regionale 21 maggio 1985, n° 35
concernente modificazioni ed integrazioni alle norme
sull'ordinamento dei servizi regionali e sullo stato economico del
personale della Regione, le funzioni amministrative relative
all'esecuzione della presente legge sono affidate al Servizio
selvicoltura, difesa e gestione del patrimonio forestale.
2) Per realizzare i lavori di cui agli articoli 2, 4 e 5 il
Servizio Selvicoltura, difesa e gestione del patrimonio forestale
può provvedere mediante licitazioni o trattative private, ovvero in
economia diretta, avvalendosi in quest'ultimo caso anche di
personale precario o stagionale ricorrendo per l'acquisto di
qualsiasi materiale, piante, semi, mezzi e per noli di questi, alle
ditte migliori offerenti per qualità e condizioni.
Per la redazione di progetti o perizie ai fini
dell'insediamento, della cura e del mantenimento del verde pubblico
è altresì ammesso l'affidamento di incarichi a liberi
professionisti o ad istituti specializzati.
3) L'insediamento, la cura e la manutenzione del verde in luoghi
o presso edifici sottoposti alla tutela della Sovrintendenza ai
beni culturali e ambientali, devono essere realizzati di concerto
con questa.
PRESIDENTE:
Se nessuno chiede la parola, pongo in
votazione l'articolo 3, testé letto:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
PRESIDENTE:
Do lettura dell'articolo 4:
Art. 4
1) Per le opere di cui alla lettera a) dell'articolo 2,
l'Assessorato all'agricoltura, foreste e ambiente naturale esegue
anche la manutenzione straordinaria, dispone ed attua i
provvedimenti e gli interventi necessari a garantire la perpetuità
della componente vegetale vivente.
2)
I Comuni nel cui ambito territoriale sono presenti
aree attrezzate e percorsi della salute provvedono alla loro
manutenzione ordinaria, nonché alla loro gestione e sorveglianza.
In favore di questi Comuni l'Amministrazione Regionale eroga un
contributo annuo pari al 95% delle spese sostenute, documentate e
ritenute ammissibili per l'attività di cui al comma
precedente.
3) Nel caso in cui i comuni si rendano inadempienti riguardo
alla esecuzione degli interventi di manutenzione ordinaria,
gestione e sorveglianza, l'Assessorato all'Agricoltura, Foreste e
Ambiente Naturale provvede direttamente alla realizzazione di detti
interventi, recuperando nei confronti degli stessi le spese
sostenute.
4) Nei luoghi interessati dalle infrastrutture di cui alla
lettera a) dell'articolo 2 della presente legge, l'insediamento di
qualsiasi manufatto, anche se di pubblico interesse, è subordinato
all'autorizzazione dell'Assessore all'Agricoltura, Foreste e
Ambiente Naturale, sentita, ai sensi degli articoli 18 e 19 della
legge regionale 15 giugno 1978, n° 14 concernente: "Norme in
materia urbanistica e di pianificazione territoriale" e successive
modificazioni ed integrazioni, la Commissione Regionale per la
Pianificazione Territoriale, ferma restando l'ottemperanza alle
disposizioni delle altre leggi in materia urbanistica.
PRESIDENTE:
Se nessuno chiede la parola, pongo in
votazione l'articolo 4, testé letto:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
PRESIDENTE:
Do lettura dell'articolo 5:
Art. 5
1)
L'Assessorato all'Agricoltura, Foreste e Ambiente
Naturale incentiva l'insediamento del verde pubblico urbano
mediante l'erogazione di contributi fino al 90% della spesa di
investimento ritenuta ammissibile a favore di quegli Enti che
provvedano, sulla base di progetti esecutivi, alla realizzazione o
alla straordinaria manutenzione di alberature dei viali cittadini,
alla creazione di giardini o aiuole spartitraffico, e
all'abbellimento vegetale di monumenti o di edifici
pubblici.
2)
Per poter accedere alle erogazioni finanziarie di
cui al comma precedente i Comuni devono segnalare nella relazione
previsionale e programmatica di cui all'art. 1-quater della legge
26 aprile 1983 n° 131 con la quale si convertiva in legge, con
modificazioni, il decreto legge 28 febbraio 1983 n° 55 recante
provvedimenti urgenti per il settore della finanza locale, il piano
di spesa stabilito per la manutenzione ordinaria delle opere
oggetto di contributo.
3)
Nel caso in cui gli Enti non provvedano
all'esecuzione delle cure o dei lavori di ordinaria manutenzione
delle aree verdi e dei percorsi della salute realizzati o
migliorati ai sensi del presente articolo, si dispone secondo
quanto già indicato nel terzo comma dell'articolo 4.
PRESIDENTE:
Se nessuno chiede la parola, pongo in
votazione l'articolo 5, testé letto:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
PRESIDENTE:
Do lettura dell'articolo 6:
Art. 6
1) Le alberature stradali sono impiantate e curate lungo
l'intero percorso delle strade regionali, dei sentieri, delle
mulattiere, delle piste forestali e, limitatamente all'asse
extraurbano, delle strade comunali.
2) Ove eseguibili, le alberature di cui sopra si intendono
obbligatorie, di interesse pubblico, e devono essere previste nei
progetti esecutivi delle opere stradali di cui costituiscono
pertinenze ai sensi dell'articolo 817 del Codice civile.
PRESIDENTE:
Se nessuno chiede la parola, pongo in
votazione l'articolo 6, testé letto:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
PRESIDENTE:
Do lettura dell'articolo 7:
Art. 7
1)
Presso il vivaio forestale regionale è insediato il
settore per la forestazione urbana, che ha per compito la
coltivazione, la stabulazione o l'acclimatazione delle piante
ornamentali destinate agli scopi di cui alla presente
legge.
2)
L'Assessorato all'Agricoltura, Foreste e Ambiente
Naturale promuove giornate di studio per l'aggiornamento dei
professionisti in tema di verde urbano, e organizza corsi di
formazione per addetti alla cura dei giardini, delle alberature e
dei parchi cittadini.
PRESIDENTE:
Se nessuno chiede la parola, pongo in
votazione l'articolo 7, testé letto:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
PRESIDENTE:
Do lettura dell'articolo 8:
ART. 8
1) Per gli interventi previsti dalla presente legge viene
determinata sino al 1989 la seguente spesa:
- per l'anno 1987 £. 1.285.000.000
- per l'anno 1988 £. 1.000.000.000
- per l'anno 1989 £. 1.000.000.000
2) L'onere di cui al comma precedente graverà sui seguenti
capitoli del bilancio di previsione per l'anno 1987 e sui
corrispondenti capitoli dei futuri bilanci:
Cap. 22835 Contributi agli enti locali per interventi di
manutenzione del verde pubblico e per la gestione delle aree e dei
percorsi attrezzati"
£. 100.000.000 per l'anno 1987 (di nuova istituzione)
Cap. 29420 "Spese per interventi di insediamento e cura del
verde pubblico e per la gestione delle aree e dei percorsi
attrezzati"
£. 785.000.000 per l'anno 1987
Cap. 29425 "Spese per retribuzione agli operai forestali
addetti alla realizzazione e manutenzione del verde pubblico, delle
aree e dei percorsi attrezzati (Contratti nazionali Collettivi di
lavoro) "
£. 400.000.000 per l'anno 1987 (di nuova istituzione)
per gli anni 1988 e 1989, ad una diversa ripartizione della
spesa tra i singoli capitoli, si provvederà con la legge
finanziaria ai sensi dell'art. 19 della legge regionale 7 dicembre
1979, n° 68.
3) Alla copertura dell'onere derivante dall'applicazione
della presente legge, si provvede per l'anno 1987:
- quanto a £. 345.000.000 mediante riduzione dello
stanziamento già iscritto sul Cap. 29410 del bilancio di previsione
della Regione per l'esercizio 1987
- quanto a £. 500.000.000 mediante utilizzo delle
disponibilità iscritte al cap. 29420 del bilancio per l'esercizio
in corso
- quanto a £. 440.000.000 mediante riduzione di pari importo
dello stanziamento iscritto sul Cap. 50000 "Fondo globale per il
finanziamento di spese per l'adempimento di funzioni normali. -
Spese correnti" a valere sull'intervento iscritto all'allegato n. 8
del bilancio di previsione per l'anno 1987, concernente
l'istituzione di un ruolo per l'inquadramento dei Vigili del fuoco,
su detto intervento rimane disponibile la minor somma di £.
522.000.000;
per gli anni 1988-1989 mediante utilizzo per lire
2.000.000.000 delle risorse disponibili iscritte al programma 3-2
"altri oneri non ripartibili" del bilancio pluriennale 1987/
1989.
PRESIDENTE:
Se nessuno chiede la parola, pongo in
votazione l'articolo 8, testé letto:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
PRESIDENTE:
Do lettura dell'articolo 9:
ART. 9
1) Alla parte spesa del bilancio di previsione della Regione
per l'esercizio finanziario 1987 sono apportate le seguenti
variazioni:
In diminuzione:
Cap. 29410 "Spese per la infrastrutturazione dei boschi a
vocazione turistica
£. 345.000.000
Cap. 50000 "Fondo globale per il finanziamento di spese per
l'adempimento di funzioni normali"
£. 440.000.000
Totale in diminuzione £. 785.000.000
In aumento:
Settore 2.1. Interventi a carattere generale
Programma 2.1.1. - Finanza locale
Capitolo 22835 (di nuova istituzione)
codificazione 2.1.1.5.2.2.11.29.04 Contributi agli enti
locali per interventi di manutenzione del verde pubblico e per la
gestione delle aree e dei percorsi attrezzati
L.R. n.
£. 100.000.000
Settore 2.2.1 Assetto del territorio e tutela
dell'ambiente
Programma 2.2.1.08 - Parchi riserve e Beni ambientali
Capitolo 29420 La cui denominazione viene così modificata:
Spese per interventi di insediamento e cura del verde pubblico e
per la gestione delle aree e dei percorsi attrezzati
L.R. n.
£. 285.000.000
Capitolo 29425 di nuova istituzione
codificazione 2.1.1.4.2.2.10.29.04
Spese per retribuzioni agli operai forestali addetti alla
realizzazione e manutenzione del verde pubblico, delle aree e dei
percorsi attrezzati (Contratti nazionali Collettivi di
lavoro)
L.R. n.
£. 400.000.000
La presente legge sarà pubblicata nel Bollettino Ufficiale
della Regione.
È fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Se nessuno chiede la parola, pongo in
votazione l'articolo 9, testé letto:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
PRESIDENTE:
Il Consiglio è chiamato ora a pronunciarsi
per votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti: 22
Votanti: 22
Favorevoli: 17
Contrari: 5
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK