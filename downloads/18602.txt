Consiglio Regionale della Valle d'Aosta - Oggetto del Consiglio n. 1709 del 6 dicembre 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMBIENTE
Inquinamento
Precedente
Successivo
Resoconto integrale del dibattito dell'aula
Oggetto del Consiglio n. 1709 del 6 dicembre 2000 - Resoconto
OGGETTO N. 1709/XI Predisposizione di un piano regionale di
bonifica dall’amianto. (Interpellanza)
Interpellanza Preso atto del documento votato recentemente
all’unanimità dalla Commissione bicamerale
d’inchiesta sul ciclo dei rifiuti;
Visto in particolare che, rispetto all’embargo
dell’amianto introdotto con la legge 257/92, le
Regioni sono intervenute in modo disomogeneo e con piani
incompleti;
Atteso che dallo studio della Commissione mancano
all’appello alcune Regioni che non hanno effettuato
censimenti né elaborato piani di bonifica
dall’amianto, fra cui la Valle
d’Aosta;
Considerato che, con DG n. 3441/97, la Giunta regionale aveva
affidato all’ARPA l’incarico di
attuare il progetto "Difesa dei pericoli derivanti
dall’amianto negli edifici pubblici";
la sottoscritta Consigliera regionale
Interpella
l’Assessore competente per sapere:
1) se è conoscenza del fatto che la Valle d’Aosta
non si è ancora dotata di un piano regionale di bonifica
dall’amianto;
2) se intende attivarsi, e come, perché anche la nostra Regione
si doti di tale piano;
3) se il progetto affidato all’ARPA si è concluso
e quali sono le risultanze più significative.
F.to: Squarzino Secondina
PrésidentLa parole à la Conseillère Squarzino
Secondina.
Squarzino (PVA-cU)
Noi torniamo su questo argomento di cui
ci siamo già occupati più volte anche in questa legislatura. Questa
volta l’occasione per tornare su questo argomento ci
è stata data dal documento sullo smaltimento
dell’amianto che è stato approvato dalla Commissione
di inchiesta della Camera che ha affrontato questo argomento, la
quale, dopo audizioni e dopo aver verificato la situazione
esistente sul territorio nazionale, fa un elenco di regioni
inadempienti.
Le confesso, Assessore, che non mi ha fatto piacere vedere
nell’allegato 1 di questo documento, che riporta la
tabella dei piani regionali approvati, che alcune caselle sono
vuote, esattamente le caselle della Calabria,
dell’Emilia Romagna, del Molise,
dell’Umbria e della Valle
d’Aosta.
Questo è il motivo per cui vorremmo tornare su questo argomento
e capire come mai la Regione Valle d’Aosta non ha
ancora un piano regionale di bonifica dell’amianto,
come viene richiesto dalla normativa vigente.
È vero che ha affidato all’ARPA tutta una serie
di studi, però questi studi dovrebbero concludersi con un piano che
viene portato a conoscenza dei cittadini oltre che degli enti
interessati.
Chiedo quindi qual è l’intenzione della nostra
Regione rispetto a questo piano, se intende attivarsi per dotarsi
di tale piano e se - e questa è la domanda più sul piano
localistico - tutto quel lavoro di progettazione e di studio che
era stato affidato all’ARPA si è finalmente concluso
e quali sono le risultanze più significative.
Ricordo che c’erano una serie di date di
conclusione di questo lavoro che lo stesso Assessore aveva fornito
in Consiglio in risposta ad un'iniziativa analoga del collega
Curtaz.
Président
La parole à l’Assesseur à la
santé, au bien-être et aux politiques sociales, Vicquéry.
Vicquéry (UV)
Oltre alla delibera citata dalla Consigliera
Squarzino, la Giunta regionale con delibera in data 19 luglio 1999
n. 2.457 ha affidato all’ARPA
l’incarico di predisposizione del piano regionale di
protezione dell’ambiente, di decontaminazione,
smaltimento e bonifica dell’amianto previsto
dall’articolo 10 della legge n. 257/1992.
Tale piano è stato regolarmente presentato e come stabilito
dalle disposizioni vigenti con particolare riferimento alla citata
legge n. 257/1992 lo stesso costituisce allegato al piano regionale
di gestione dei rifiuti, la cui predisposizione si è conclusa ed è
in fase di esame presso gli uffici competenti.
Il nocciolo della domanda è questo: formalmente è vero che il
piano amianto non è stato approvato e avrebbe potuto essere
approvato con delibera di Giunta regionale, ma proprio in
applicazione della legge n. 257 si è ritenuto più opportuno
inserirlo nel contesto generale del piano regionale di protezione
dell’ambiente e pertanto verrà discusso in quella
sede.
Dal punto di vista della sostanza della questione la Regione si
è attivata nell'esecuzione delle attività di pertinenza in tale
materia, in particolare con riferimento agli adempimenti previsti
dalla legge n. 257 che sono i seguenti:
- articolo 10, comma 2, lettera a): in Regione esiste un unico
sito, già interessato ad attività di estrazione di amianto dismesso
ormai da anni ed ubicato in Comune di Emarèse, su tale sito ormai
da anni sono in corso rilievi ed analisi finalizzate a
caratterizzarne lo stato di fatto ed eventuali pericoli; dalle
indagini, effettuate nel corso degli anni sia da parte dei soggetti
incaricati dai gestori della cava che da parte dei soggetti
incaricati dalla Regione, sono state ad oggi escluse possibilità di
contaminazioni riconducibili alla presenza della cava e del
materiale di amianto presente sull’area della
stessa, la messa in sicurezza dell’area è comunque
prevista e inserita nell’ambito della sezione
bonifica area inquinata della bozza del piano regionale di gestione
dei rifiuti;
- articolo 10, comma 2, lettera d): sono state fornite agli
operatori del settore ed ai comuni indicazioni in merito al
corretto smaltimento dei rifiuti contenenti amianto, tali rifiuti
possono essere assimilati ai rifiuti speciali inerti e quindi
smaltibili in discarica di 2° categoria tipo A se la rimozione e
bonifica sono state effettuate in conformità alle disposizioni
tecniche di cui al DPR 8 agosto 1994; in caso contrario tali
rifiuti dovranno essere smaltiti in impianti e in discarica di 2°
categoria tipo B (Pontey per intenderci);
- articolo 10, comma 2, lettera g): il controllo
dell’attività di rimozione, bonifica e smaltimento
dei rifiuti contenenti amianto avviene regolarmente da parte del
competente servizio di prevenzione e sicurezza degli ambienti di
lavoro dell’USL infatti, ai sensi del DPR 8 agosto
1994, l’effettuazione di tale attività è subordinata
alla presentazione a tale servizio e
all’approvazione da parte dello stesso di un
apposito piano tecnico riportante in dettaglio le modalità di
esecuzione del lavoro, modalità a cui l’impresa deve
attenersi scrupolosamente durante lo svolgimento delle relative
attività;
- articolo 10, comma 2, lettera h): sono stati regolarmente
avviati i corsi di formazione professionale e di abilitazione
finalizzati alla rimozione, bonifica e smaltimento dei rifiuti
contenenti amianto, previsti sia a livello gestionale, riferiti ai
responsabili di impresa, che si sono svolti dal 19 febbraio al 27
marzo 1998 per un totale di 52 ore e a cui hanno partecipato 33
persone, sia quelli a livello operativo riferiti ai lavoratori che
si sono svolti il 9 e il 13 aprile 1999 per un totale di 8 ore per
ogni corso e a cui hanno partecipato complessivamente 65
persone;
- infine articolo 10, comma 2, lettere i) e l): è stato avviato
lo specifico progetto di difesa dei pericoli derivanti
dall’amianto negli edifici pubblici, approvato con
deliberazione della Giunta regionale citata dalla Consigliera
Squarzino, n. 3.441/1997, che si riferiva solo agli edifici
pubblici, la cui esecuzione è stata affidata
all’ARPA.
Rispondendo al punto 3 dell'interpellanza do la situazione
rispetto allo stato di fatto di applicazione di questa
delibera.
"Nell’ambito del progetto obiettivo in
oggetto?"
, dice l’ARPA,
"? restano ancora
solo 4 comuni su un totale di 74 nei quali devono essere ancora
effettuati sopralluoghi negli edifici pubblici. Si tratta dei
Comuni di Pré-Saint-Didier, Rhêmes-Notre-Dame, Rhêmes-Saint-Georges
e Saint-Pierre?"
.
"Questa agenzia?"
dicono i Dott. Albonico e Rivolin
"?
era in procinto di prendere contatti con gli uffici tecnici
comunali per concordare sopralluoghi congiunti quando si è
verificata la disastrosa alluvione che ha colpito la Valle
d’Aosta"
. Passato il momento di emergenza, è
prevista a breve termine l’effettuazione di questi
sopralluoghi.
Rispetto al precedente rapporto sullo stato di avanzamento del
progetto, sono stati effettuati ulteriori sopralluoghi presso tutte
le caserme militari dislocate in Valle d’Aosta e
precisamente la Caserma Perenni di Courmayeur, Cesare Battisti,
Ramires Testafochi di Aosta, Castel Cantone in Regione
Beauregard.
L’indagine è stata fatta in collaborazione con il
Centro addestramento alpino. Sono stati prelevati 9 campioni di
coperture, l’analisi di questi campioni mediante
microscopia ottica in contrasto di fase ha evidenziato la presenza
di amianto in alcuni di essi.
È stata richiesta la collaborazione dell’USL
affinché segnalasse la presenza di materiali contenenti amianto nei
presidi ospedalieri date le difficoltà oggettive ad eseguire
sopralluoghi in queste strutture. In riferimento alla nostra
richiesta è stata inoltrata a questa agenzia una comunicazione da
parte dell’Unità budgetaria direzione strategica,
Servizio di prevenzione e protezione nella quale vengono indicati
gli edifici nei quali è stata rilevata la presenza di amianto.
Questi edifici sono un magazzino economale che non è di proprietà
dell’USL e un locale accessorio
dell’autorimessa del soccorso sanitario 118 ubicato
presso il Presidio ospedaliero di Beauregard. Si tratta di un
canale in eternit. Detto locale, come dichiarato, è apparentemente
inutilizzato e la sua funzione non è nota. È comunque prevista la
sua eliminazione nell’ambito del piano di interventi
programmati dall’USL, fortunatamente sembra essere
minimo l’intervento da fare.
È proseguita la collaborazione con l’azienda USL
per quanto riguarda le bonifiche dei locali
dell’amianto con l’esecuzione di
alcuni prelievi di fibre aerodisperse; le analisi dei campioni non
sono state effettuate dal laboratorio dell’ARPA in
quanto quest’ultimo non dispone di un microscopio
elettronico a scansione; la legislazione vigente prevede infatti in
fase di restituibilità dei locali bonificati
dall’amianto l’impiego del
microscopio elettronico a scansione (con sistema per la
microanalisi), per la determinazione della concentrazione delle
fibre di amianto nell’aria.
I campioni da analizzare sono stati pertanto inviati a due
strutture laboratoristiche esterne di riferimento: il Centro
regionale amianto del Piemonte, il laboratorio di igiene
industriale CTO dell’Università degli studi di
Torino.
Complessivamente sono stati analizzati 40 campioni prelevati
presso l’ex area delle acciaierie Cogne, la scuola
media Ernest Page di Valtournenche e la centrale idroelettrica In
caverna di Avise.
Su richiesta dell’USL è stato analizzato anche un
campione della copertura della stazione in fase di ristrutturazione
della linea ferroviaria Cogne Acque Fredde; in detto campione è
stata riscontrata la presenza di amianto. L’analisi
è stata effettuata sia in mocf, che è la tecnica che ho citato
prima, che mediante spettrofotometria infrarossa in trasformata di
fourier, altra tecnica metodologica di analisi. Sulla base di
queste indagini i lavori di ristrutturazione sono stati sospesi
dall’USL in quanto eseguiti senza tener conto dei
pericoli derivanti dalla presenza dell’amianto e
successivamente ripresi facendo intervenire una ditta specializzata
per le bonifiche.
Per quanto concerne l’ultima tecnica analitica
prevista dalla normativa vigente per l’analisi degli
amianti, la difrattometria a raggi X, in data 25 gennaio 2000 è
pervenuto a questa agenzia il nulla osta per
l’impiego di sorgenti di radiazioni ionizzanti a
favore dell’ARPA rilasciato dal Presidente della
Giunta regionale. Sono pratiche molto complesse queste, non si può
operare senza nulla osta ed autorizzazione.
Nel mese di novembre scorso ha avuto inizio uno specifico corso,
tenuto dal Dipartimento di chimica dell'Università degli studi di
Torino, su questa tecnica analitica strumentale, rivolto al tecnico
incaricato delle analisi.
Parallelamente alcuni dei campioni precedentemente prelevati
sono stati analizzati al difrattrometro per polveri e in alcuni
casi è stata riscontrata la presenza dell’amianto.
Sono in corso di messa a punto le metodiche per
l’analisi qualitativa e quantitativa.
I dati aggiornati alla data odierna sono: campioni raccolti:
338, campioni analizzati: 226, campioni in cui è stata riscontrata
la presenza di amianto: 56.
Come già riportato nei precedenti rapporti si continua a
riscontrare la presenza dell’amianto prevalentemente
nelle coperture e nelle canne fumarie.
Le situazioni fino ad oggi evidenziate, tranne qualche
eccezione, non sono state tali da richiedere un intervento di
bonifica urgente. Gli unici casi di una certa importanza e
complessità noti ad oggi a questa agenzia sono l’ex
miniera di amianto di Chassant (Emarèse) di cui ho già parlato, gli
sterili derivanti dalla coltivazione della miniera di magnetite di
Cogne nei quali è stata riscontrata la presenza di amianto
crisolito e tremolite.
Per quanto concerne gli sterili, l’Assessorato
del bilancio, finanze e programmazione ha incaricato
l’Ing. Foretier per l’estimo e la
valutazione complessiva delle problematiche riguardo alla possibile
acquisizione del patrimonio disponibile attinente
l’ex miniera. In questo contesto
l’Ing. Foretier ha richiesto a questa agenzia copia
di tutta la documentazione tecnica inerente gli sterili in oggetto
posti in discarica in località Cretaz in Comune di Cogne.
Infine si è conclusa la bonifica della sala macchine della
centrale idroelettrica in caverna di Avise; in detta sala era
presente un rivestimento fonoassorbente contenente amianto.
L’intervento ha richiesto diversi mesi per la
bonifica e in fase di restituibilità dei locali bonificati
l’USL ha richiesto il supporto tecnico a questa
agenzia per l’esecuzione di numerosi campionamenti
di fibre aereodisperse. Le analisi dei campioni sono state
effettuate in mocf e al sem, le famose due tecniche analitiche.
Questa è la situazione aggiornata rispetto
all’amianto.
Posso concludere per quanto riguarda
l’Assessorato che siamo in buone mani perché il
tecnico dell’ARPA è un ottimo professionista
scrupoloso ed attento.
Poteva fare non tutto quanto previsto dalla legge mancando di
questa apparecchiatura, lo spettrofotometro, molto complessa e
costosa che è stata acquisita dall’ARPA; mancava il
corso di formazione che si sta facendo.
Direi che indipendentemente dall’aspetto formale,
su cui concordo perché in effetti il piano non è stato approvato,
nel momento in cui esamineremo questo documento
all’interno del documento più generale della
protezione dell’ambiente e dei rifiuti sicuramente
potremo presentarci sul contesto nazionale a livelli di assoluta
avanguardia, questo me lo riferiscono i tecnici che partecipano
alle riunioni interministeriali sul problema
dell’amianto sia per le dimensioni ridotte della
Valle d’Aosta sia per la capacità tecnica del nostro
unico tecnico in grado di elaborare queste analisi di
laboratorio.
Concludo dicendo che per fortuna, come viene sottolineato dal
rapporto, l’amianto in Valle d’Aosta
è presente nelle canne fumarie e nei tetti in eternit, pertanto i
problemi sono facilmente risolvibili.
Rispetto agli edifici pubblici siamo al 95 percento del lavoro e
grossi problemi non sono stati riscontrati.
Président
La parole à la Conseillère Squarzino
Secondina.
Squarzino (PVA-cU)
Ringrazio l’Assessore
per i dati che ha voluto fornire oggi qui e che denotano
un'attenzione costante a questo problema tramite il servizio ARPA e
indirettamente l’USL. Questo va bene, Assessore,
però vorrei sottolineare che non è ininfluente il fatto che non ci
sia un piano chiaro perché tutte queste informazioni sono legate
all’Assessorato, all’ARPA, a qualche
ufficio tecnico, ma non diventano patrimonio della comunità, non
solo dei singoli cittadini, ma anche delle stesse amministrazioni
comunali.
Potremmo anche essere una punta di eccellenza in questo settore,
ma se questa punta di eccellenza rimane all’interno
del vertice USL, del vertice dell'Assessorato e del vertice ARPA,
credo che faremmo un cattivo servizio a questa Regione e servirebbe
a pochissimo tutto questo lavoro.
Per cui la risollecito ad accelerare i tempi che riguardano il
piano complessivo dato che si è scelto di non fare un piano
stralcio per l'amianto, ma di inserirlo insieme a tutto il resto;
se questa scelta ci fa rinviare ancora di un anno, due o tre la
presentazione del piano complessivo, credo che sia una cattiva
scelta.
Assessore, lei non ha dato dei tempi entro cui sarà portato a
conoscenza di questo Consiglio un piano complessivo; possono essere
due settimane, ma può essere anche un anno, spero di no. Il piano
sanitario che è scaduto nel 1999, prorogato nel 2000, nel 2001
forse lo avremo.
Allora, ripeto, va bene ogni azione finalizzata ad agire sul
territorio, a conoscere e ad avere strumenti e dati per impostare
il piano.
Ma se questo piano non viene alla luce, tutto questo lavoro
preparatorio non è utile a nessuno e non solo perché la casella del
quadro complessivo delle regioni non risulti più vuota per la Valle
d’Aosta, ma perché sarebbe un male per la stessa
Valle d’Aosta che questi dati non diventino un
patrimonio di tutti.
Le ricordo che alcuni di questi dati lei già li aveva forniti a
marzo 1999, quasi due anni fa, quando aveva detto che ormai erano
stati attivati i corsi di formazione; lei aveva parlato di due
elementi critici che sono quelli a cui ha accennato ancora oggi: i
corsi di formazione attivati o in via di attivazione, e questo lo
abbiamo saputo, ci sono, ma già attivati nel 1998 dai dati che lei
ha fornito.
Allora si parlava anche della necessità di dotarsi di
strumentazione per il laboratorio dell’ARPA che
avrebbe consentito un salto di qualità nelle analisi e si parlava
già allora di un apposito finanziamento regionale.
Dal marzo 1999 al dicembre 2000 non si è fatto un grosso passo
avanti; lei mi ha confermato che si sta lavorando sul territorio,
questo sì, ma complessivamente tutto questo lavoro non trova uno
sbocco e questo ritardo di quasi due anni mi preoccupa.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK