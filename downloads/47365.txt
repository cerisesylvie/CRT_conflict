Consiglio Regionale della Valle d'Aosta - Oggetto del Consiglio n. 3640 del 22 maggio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3640 del 22 maggio 2024 - Resoconto
OGGETTO N. 3640/XVI - Interrogazione: "Notizie in merito al
funzionamento del fascicolo sanitario elettronico".
Bertin (Presidente) -
Punto n. 21. Di questo punto vi
sarà la lettura della risposta fornita dall'assessore Marzi e
seguirà la replica dell'interrogante. Ha chiesto la parola il
Presidente della Regione, ne ha facoltà.
Testolin (UV) -
Prima questione: "per quale motivo quando
si intende accedere al Fascicolo Sanitario Elettronico tramite il
sito del Ministero della salute", come è indicato nel messaggio
riportato in premessa, non compare il
link
che riporta alla
piattaforma in quanto pare che l'accesso sia consentito solo
tramite la
App
Health VdA". Con riferimento a quanto
osservato, informiamo che la disfunzione sul sito nazionale, a
seguito di puntuale nostra segnalazione, è stata prontamente
sistemata da parte di Agid. Confermiamo pertanto che tramite il
portale nazionale è possibile accedere ai vari FSE regionali,
compreso quello della Valle d'Aosta, secondo il seguente link di
accesso: www.fascicolosanitario.gov.it/fascicoli-regionali.
Punto 2: "qual è la ragione per la quale si chiede all'utente di
"esprimere la facoltà di opposizione all'inserimento dei dati e
documenti sanitari precedenti al 19 maggio 2020" e se ciò sia
permesso solo a chi in passato non aveva acconsentito al
conferimento dei dati e in buona sostanza perché la cittadinanza
non è stata informata se non interfacciandosi con un avviso
all'apertura del portale di consultazione". La facoltà di
opposizione al recupero dei dati e documenti sanitari elettronici
precedenti alla data del 19 maggio del 2020, data di avvio
dell'alimentazione automatica del FSE, è stata prevista a norma
dell'apposito decreto del MEF in data 11 aprile 2024. Quanto
definito prevede che tale espressione possa essere effettuata dai
cittadini o intermediari unicamente attraverso il portale sistema
tessera sanitaria gestito dal MEF non utilizzando gli FSE
regionali, che, a seguire, verranno tecnicamente allineati.
L'opposizione al recupero del pregresso non è consentita nel solo
caso in cui i cittadini avessero espresso in passato il proprio
consenso all'acquisizione dei dati, per tutte le altre fattispecie
è necessario fare riferimento ai contenuti del predetto decreto
ministeriale. A livello di comunicazione, i contenuti dei processi
di gestione previsti dal decreto ministeriale sono stati declinati
all'interno della campagna comunicativa realizzata dal Ministero
dell'economia e delle finanze di concerto con il Ministero della
salute, il Dipartimento della trasformazione digitale della
Presidenza del Consiglio e in collaborazione con le Regioni e
Province autonome. A livello nazionale la campagna informativa è
tuttora in corso nelle varie modalità divulgative al
link
:
https://sistemats1.sanita.finanze.it (ma glielo faccio avere per le
vie brevi). A livello regionale, sul sito istituzionale della
Regione, è pubblicata la campagna di informazione sul fascicolo
sanitario elettronico 2.0, "Sicuri della nostra salute", strumento
che il servizio sanitario sta potenziando con i fondi del PNRR per
migliorare l'assistenza. La comunicazione tramite il link
dell'
homepage
del sito della Regione Autonoma Valle d'Aosta
- che evito di leggere ma sarà parte della documentazione
integrante - e sul sito dell'Azienda USL pone in evidenza la
possibilità di esprimere la facoltà di opposizione da lunedì 22
aprile fino al 30 giugno 2024 tramite il servizio "FSE, opposizione
al pregresso", disponibile
on-line
nel sistema tessera
sanitaria TS. Inoltre sia la Regione che l'Azienda USL hanno
diffuso sul tema specifici comunicati stampa e sulla rete
televisiva locale hanno fatto seguito gli
spot
apparsi sulla
rete televisiva nazionale.
Terzo quesito: "con quale tempistica e modalità vengono inseriti
i documenti o i referti clinici della storia sanitaria di ognuno di
noi Valdostani antecedente il 2020 e se per i dati dal 2020 al 2024
si conferma lo stesso principio". I documenti sanitari elettronici
espressi prodotti
ante
19 maggio 2020 previsti per
l'acquisizione del fascicolo sanitario elettronico regionale
possono essere recepiti a seguito della mancata opposizione del
cittadino al loro recupero. Il MEF ha predisposto degli automatismi
in modo che se l'assistito non si oppone, i documenti clinici
elettronici vengono acquisiti nel FSE direttamente tramite la
piattaforma. Allo stesso modo, come disposto dal decreto-legge
34/2020, i documenti sanitari
post
19 maggio 2020 vengono
alimentati automaticamente, in sintesi pertanto non risulta esservi
fattispecie per cui si debba ricorrere al caricamento manuale dei
documenti.
Quesito 4: "se è verosimile che il medico curante
improvvisamente non abbia più accesso al FSE del paziente
venendogli negato il consenso d'ufficio senza ricevere alcuna
comunicazione", a seguito di puntuale verifica, quanto indicato non
risulta sussistere. L'accesso al portale FSE dedicato agli
operatori sanitari è ed è sempre stato attivo e consente, previa
autenticazione con credenziali, l'accesso alle informazioni per cui
non sia stato espresso dall'assistito diniego di visibilità.
Presidente -
Per la replica, la parola al consigliere
Lucianaz.
Lucianaz (RV) -
La ringrazio, presidente Testolin, per le
risposte, in particolare sono soddisfatto dei punti 2 e 3 dove ha
chiarito alcuni dubbi che mi erano stati espressi.
Per quanto riguarda la risposta al quesito 1, visto che poi le
strutture sono riuscite a comunicare e a risolvere il problema,
ringrazio la segnalazione di questo solerte cittadino aostano, che
giustamente sosteneva che dal sito ministeriale non c'era
possibilità di accedere alla piattaforma regionale, quindi la cosa
è risolta e lo ringrazio. Lo stesso mi ha segnalato appunto che il
medico curante non ha più avuto possibilità di accedere al
fascicolo sanitario; la risposta degli uffici è stata d'ufficio ed
è stato negato l'accesso. Io non so quale sia il motivo, lei mi
dice che non risulta, ma io credo di più al cittadino valdostano
che a lei (senza offesa). Questo caso vedremo di segnalarlo in modo
ancora più preciso, di modo che lei abbia tutti i riferimenti del
caso, lei o l'Assessore competente. È stato un grosso problema
perché questa persona era in cura ma il medico non poteva accedere,
neppure per emettere un certificato medico.
Il fascicolo sanitario sarà sicuramente uno strumento
importante, sarà probabilmente lo strumento del futuro, io qualche
dubbio lo nutro se mi permettete e comunque credo che non siamo
ancora nella piena efficienza del servizio. Mi riservo di
verificare i casi segnalati e faremo una prossima iniziativa.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK