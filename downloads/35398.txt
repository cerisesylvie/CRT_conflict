Consiglio Regionale della Valle d'Aosta - Oggetto del Consiglio n. 2886 del 27 marzo 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2886 del 27 marzo 2013 - Resoconto
OGGETTO N. 2886/XIII - Interpellanza: "Individuazione di
modalità operative per mettere a disposizione di famiglie o enti
caritatevoli prodotti alimentari non consumati delle mense
scolastiche e dell'Azienda USL".
Président -
La parole au collègue Rigo.
Rigo (PD)
- Grazie Presidente.
In questi giorni mi è capitato di leggere un'interessante
iniziativa promossa dal Comune di Torino. L'Assessore comunale ai
servizi educativi, nel presentare la deliberazione avente per
oggetto: "Lotta agli sprechi attraverso formazione ed educazione
alimentare e recupero del non distribuito", ha detto:
"a darci
l'idea è stato un bambino. Mentre il personale della mensa
raccoglieva gli avanzi di giornata, lui, sospirando, ci ha detto:
"sarebbe bello se questo cibo potessimo portarcelo a casa, alcuni
di noi avrebbero una cena migliore""
. Alla fine del 2012 100
sindaci italiani del nord-est hanno firmato a Trieste il Patto
contro lo spreco alimentare. L'obiettivo è quello di evitare che il
cibo finisca nella spazzatura, sostenendo le organizzazioni che
recuperano l'invenduto della grande distribuzione e lo
distribuiscono ai più bisognosi. Il progetto è ampio e articolato e
prevede l'istituzione di un osservatorio nazionale per dimezzare lo
sperpero e la semplificazione delle etichette. Oltre l'esperienza
meritoria e pioneristica del Banco alimentare, anche in Valle
d'Aosta, pare che l'Italia inizi ad essere attraversata da una
nuova consapevolezza in sintonia anche con la risoluzione del
Parlamento europeo che, entro il 2025, intende ridurre
sensibilmente lo spreco.
Basta vedere cosa capita a fine giornata in un
fast food
,
in un ristorante, in un panificio, per capire cosa significhi
"spreco alimentare" in Occidente. Ci si sono messi in molti a
cercare un dato statistico su quanto cibo viene buttato nelle
società moderne, ma i numeri spesso ingannano, perché la stessa
definizione di spreco non è ancora condivisa fra i ricercatori. È
quello che avanza e viene mandato in discarica, o è quello che
deperisce senza essere consumato? Dubbio amletico da analisti! Le
cifre però sono impressionanti. Secondo la Coldiretti basterebbe
utilizzare appena il 20 percento del cibo che ogni giorno si spreca
in Italia per sfamare il 13 percento delle famiglie povere. Nel
passaggio dal campo alla tavola si sprecano 10 milioni di
tonnellate all'anno di cibo, che equivalgono a circa 37 miliardi di
euro. Una quantità che basterebbe a sfamare un Paese grande come la
Spagna. Tutto sprecato, tutto buttato tra i rifiuti, mentre le reti
di assistenza devono confrontarsi ogni giorno con una domanda
sempre più consistente. L'Europa non fa certo di meglio. Secondo
alcune stime, circa il 50 percento del cibo prodotto si perde nei
vari anelli della catena alimentare. Ancora: ogni europeo spreca
circa 180 chili all'anno di cibo sano e commestibile. Nel terzo
mondo le cose sono molto diverse: un fenomeno, quello dello spreco,
nei paesi più poveri, legato soprattutto all'inefficienza della
produzione agricola, tant'è vero che lo spreco si verifica solo a
quel livello e non certo nel consumo. La FAO denuncia infatti circa
1 miliardo di persone denutrite al mondo. Ma rendere bene l'idea
del paradosso tra povertà e spreco sono quelle
favelas
del
Sud America o i bassifondi delle megalopoli indiane, dove le
famiglie vivono per lo più di rifiuti. Basta una discarica per
sfamarli: naturalmente in condizioni igieniche pessime. Questo
modello alimentare ha portato finora denutrizione nel sud del
mondo, e obesità e problemi cardiocircolatori nel Nord.
Questa breve analisi, forse un po' lunga, ma necessaria per
introdurre la considerazione che, al di là delle direttive europee,
c'è che la crisi economica, il disastro ambientale e la fame che
attanaglia e uccide un ampio pezzo di pianeta, ci impongono un uso
più corretto di alimenti, acqua, energia, in alcuni casi è una
necessità, in altri, da noi, un obbligo etico. Fatto sta che
qualcosa sta accadendo, a cominciare dai banchi dei mercati
rionali, dove la frutta e gli ortaggi appena ammaccati, che ieri
finivano nella spazzatura ora vengono venduti a pochi centesimi.
Tra i primi a crederci è stato Andrea Segré, fondatore di Last
Minute Market, che nasce nel 1998 come attività di ricerca
all'Università di Bologna. Dal 2003 il "mercato dell'ultimo minuto"
è diventato realtà imprenditoriale ed opera su quasi tutto il
territorio nazionale sviluppando progetti volti al recupero dei
beni invenduti o non commerciabili a favore di enti caritatevoli. E
su questo fronte sta lavorando la Regione Valle d'Aosta, d'intesa
con quella del Piemonte e con la consulenza appunto di Last Minute
Market nel progetto denominato "Una buona occasione (contribuisci
anche tu a ridurre gli sprechi alimentari)", citato nelle premesse
all'interpellanza.
Con questa iniziativa però chiediamo alla Giunta regionale di
sperimentare una nuova modalità per non sprecare il cibo prodotto
per il consumo qui da noi in Valle d'Aosta. Seguendo la legge
nazionale n. 155 del 25 giugno 2003, "la legge del buon samaritano"
come è stata definita, si potrebbe recuperare e redistribuire il
pane, la frutta, le porzioni di pasto non consumati. L'obiettivo è
quello di destinarli ad associazioni che assistono soggetti in
difficoltà o famiglie che li richiedono coinvolgendo i Comuni, le
scuole, l'Azienda USL e le associazioni. Non è una cosa
impossibile, perché sono ormai molti i Comuni, grandi e piccoli,
che già praticano questa attività, a cominciare dal vicino Comune
di Torino. Ho potuto visionare una copia della deliberazione del
Comune che riguarda una circoscrizione, diciamo quanto la città di
Aosta. L'idea quindi è quella di aprire un tavolo di lavoro per
definire un progetto chiedendo la collaborazione di un Comune già
operativo, per esempio vicino a noi, ed avviare una sperimentazione
con l'inizio del nuovo anno scolastico. Certo, so bene che da qui a
qualche giorno finisce questa legislatura ma, se l'idea è presa in
considerazione, gli uffici possono incominciare a lavorarci per
preparare il terreno alla prossima Giunta, al prossimo Governo, che
ovviamente valuterà e deciderà se dare corso all'iniziativa.
Président
- Merci. La parole au Président Rollandin.
Rollandin (UV)
- Le osservazioni fatte in presentazione
di questa interpellanza credo siano condivisibili. Noi sappiamo che
il 2014 sarà "l'Anno europeo contro lo spreco alimentare" e in
questo contesto credo che si inseriscano alcune iniziative che sono
già in atto, come quella "Una buona occasione...", finalizzata a
sensibilizzare i distributori e i consumatori ad adottare dei
comportamenti che in qualche modo limitino gli sprechi
alimentari.
Ora, per quanto riguarda le problematiche del recupero dei pasti
e dei prodotti non consumati nelle mense e nelle scuole, al fine di
permetterne l'utilizzo, come il collega sa, ci sono delle
iniziative in atto, però ci sono anche una serie di problemi non
indifferenti su quella che è la garanzia che queste derrate
alimentari abbiano, tra virgolette, "i requisiti" per essere tali
da in qualche modo poterli, passiamo il termine, riciclare, nel
senso di poterli utilizzare in modo diverso, perché una delle
problematiche più difficili, che ha fatto oggetto di
approfondimento e su cui c'è un dibattito aperto, è la garanzia
della "salubrità", fra virgolette, del cibo che rimane. Parliamo, e
lei ne ha parlato giustamente, delle scuole, dove in effetti è più
facile coordinare, però ci sono anche quelle degli ospedali, ci
sono quelle delle altre mense, tra virgolette di "aziende
importanti", che potrebbero fare lo stesso lavoro.
Nella sostanza quindi noi condividiamo questo tipo di iniziativa
e anche se, come lei ha ricordato, la legislatura è alla fine,
questo non impedisce di creare un gruppo di lavoro che cominci a
raccordarsi sulle modalità con cui si potrebbe iniziare questo tipo
di logica, trovando una scuola importante, che potrebbe essere in
qualche modo individuata come punto di riferimento e quindi creando
le premesse, con le associazioni, perché logicamente, nel momento
in cui individuo il cibo, non è che può rimanere...devo già sapere
dove va e come deve essere consumato, perché lei ha ricordato
quanto nel percorso dal campo alla mensa viene perso solo per il
mancato mantenimento delle derrate, cioè, quando arrivano, non sono
già più presentabili, basta andare nei mercati per capire quanta
roba viene...riempiono le casse di materiale che viene buttato. Noi
quindi condividiamo questo, daremo corso a tale iniziativa dando
l'indicazione per...dopodiché si vedranno i frutti di questo
coinvolgimento a più ampio raggio, per capire come, anche
sull'esperienza degli esempi che lei ha ricordato - e ce ne sono
altri che lo stanno facendo -, si possa attivare un meccanismo che
vada nella logica che lei ha giustamente sottolineato.
Président
- Pour la réplique, la parole au collègue
Rigo.
Rigo (PD)
- Ringrazio il Presidente per le risposte e,
spero che i mesi estivi siano proficui, da questo punto di vista, e
si possa dare corso a questo progetto con l'inizio dell'anno
scolastico, anche sperimentalmente, in una scuola della città. Le
perplessità, le difficoltà richiamate dal Presidente della Regione
sono reali e ovviamente i Comuni che hanno già superato queste
problematiche hanno dovuto fare fronte alla responsabilità in
merito al cibo ricevuto e anche all'individuazione del
beneficiario. Con le scuole ci sono esperienze ormai consolidate
nel vicino Piemonte, quindi potremmo prendere contatti con il
Comune di Torino. È più difficile per quanto riguarda le aziende
USL: per quanto a mia conoscenza sono pochissime le aziende che
stanno sperimentando questa iniziativa; non mi risultano invece
mense di fabbriche o altri istituti privati. Le esperienze però ci
sono e, in base a queste la Regione Valle d'Aosta potrebbe prendere
contatto per trovare utili indicazioni da seguire per il nostro
intervento.
Président
- Merci. Point 27 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK