Consiglio Regionale della Valle d'Aosta - Oggetto del Consiglio n. 151 del 28 giugno 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 151 del 28 giugno 1972 - Resoconto
OGGETTO N. 151/72 - Comunicazioni del Presidente del
Consiglio.
Montesano (P.S.D.I.)
- È giunta una lettera il 26 scorso
da parte del Senatore Pecchioli del Gruppo, mi pare Presidente del
Gruppo Comunista alla Camera, il quale a nome dei Gruppi comunisti
del Senato e della Camera, assicura il suo interessamento per la
situazione politica che si è venuta a determinare in Valle d'Aosta,
in merito alle modifiche della legge elettorale; anzi preannuncia
che i Gruppi comunisti hanno predisposto la presentazione di un
progetto di legge la cui discussione faremo quanto sta in noi per
accelerare.
Nella riunione dei Capigruppo del giorno 23 il Consigliere
Pedrini, non c'è ancora, mi pare sollecitava la Presidenza del
Consiglio di interessarsi per la trasmissione di "Tribuna
Regionale"; ora in data 24, con lettera data il 22 di giugno, la
Presidenza del Consiglio ha ricevuto una comunicazione da parte del
Dr. Jacobelli, Direttore di Tribuna Politica, che io leggo:
"Signor Presidente,
La informo che il 7 giugno sono riprese le trasmissioni di
Tribuna Regionale, a suo tempo sospese in seguito allo scioglimento
delle Camere. La Commissione parlamentare di vigilanza sulle
radiodiffusioni ha deciso, infatti, su mia proposta, che nonostante
le interruzioni il calendario di "Tribuna regionale" sia completato
entro il 1972.
Il secondo dibattito dedicato alla Valle d'Aosta, il primo fu
diffuso il 12 febbraio scorso, sarà trasmesso l'8 luglio alle ore
19.45 sul secondo programma televisivo.
Ad esso parteciperanno i rappresentanti dei Democratici
Popolari, del Partito Comunista, dell'Union Valdôtaine e del
Partito Liberale che discuteranno sul tema "La Situazione politica
attuale in Valle d'Aosta".
La registrazione si effettuerà in una sala del palazzo della
Regione il 6 luglio alle ore 10".
Io penso che come di consuetudine il Direttore di "Tribuna
Politica" avrà interessato le Segreterie dei Partiti che dovranno
far parte di questo dibattito.
Io per mio conto ho inviato in copia la lettera di Jacobelli ai
Capigruppo del P.C.I., del D.P., del P.L.I. e dell'Union
Valdôtaine.
Preannuncio, sciogliendo la riserva contenuta nella
convocazione, che i punti dell'ordine del giorno nn. 6, 7, 8, 9 e
11 hanno ricevuto il parere delle rispettive Commissioni degli
Affari Generali e Finanze e del Turismo, quindi possono essere
discussi in aula.
Comunicazioni del Presidente della Giunta: nulla? Allora si
passa - oh, Consigliere Pedrini, io ho comunicato un momento fa,
Lei avrà ricevuto anche la lettera, l'argomento di Tribuna
Regionale, l'ha già ricevuta? Va bene.
Dolchi (P.C.I.)
- Quel problema, Lei ha accennato una
richiesta dei rappresentanti del Partito Liberale, dei D.P. a cui
mi ero associato anch'io in sede di riunione di Capigruppo e credo
anche i rappresentanti dell'Union Valdôtaine, cioè i 4 che dovevano
parlare, che avevamo proposto di rimandare questa trasmissione alla
ripresa autunnale; questa lettera della RAI che fissa per il 6 la
registrazione e per l'8 la trasmissione è tassativa?
Non c'è possibilità?
Montesano (P.S.D.I.)
- Il giorno 23, come Lei ricorda, il
Consigliere Pedrini sollecitava il sottoscritto per interessarmi in
linea generale della cosa.
Il giorno dopo ho trovato sul mio tavolo questa comunicazione
che porta la data del 22, come avete visto porta la data del 22;
quindi siccome questa comunicazione del Dr. Jacobelli si riallaccia
a quanto era stato stabilito nella riunione dei Capigruppo, cioè di
dividere la composizione dei Gruppi in due tornate sullo stesso
argomento, in due tornate, con scelta a mezzo di sorteggio, il
Direttore di Tribuna Politica, in conseguenza della ripresa
governativa, ha messo in calendario per il giorno 8 luglio la
nostra trasmissione.
Quindi, io credo che allo stato attuale...
Dolchi (P.C.I.)
- Non c'è possibilità di richiedere
rinvio o altre cose?
Pedrini (P.L.I.)
- Noi siamo danneggiati da questa
trasmissione, mi scusi se dico le cose chiare e vere come sono
solito sempre dirle, perché ad un dato punto, riprendendo a
settembre, c'è un certo interesse, diciamo abbiamo un certo
uditorio, facendola l'8, come hanno avuto gli altri, non so se
rendo l'idea Dolchi, gli altri hanno avuto questa facilità, noi
parliamo al vento, perché all'8 di luglio praticamente la
maggioranza, specie di sabato, noi non avremmo nessuno, quindi non
possiamo esprimere le nostre idee con quella tranquillità d'animo,
con quella coscienza che hanno avuto gli altri.
Io chiederei al Presidente che si mettesse in contatto, desse
mandato ai suoi funzionari di chiedere un rinvio a fine settembre,
ottobre, se è possibile, noi chiediamo.
Montesano (P.S.D.I.)
- Dunque, Consigliere Pedrini, io ho
inviato la copia della lettera appunto per fare prendere visione
esatta del contenuto della lettera stessa, la quale dice: "La
Commissione parlamentare di vigilanza sulle radiodiffusioni ha
deciso infatti, su mia proposta, che nonostante l'interruzione, il
calendario di tribuna regionale sia completato entro il 1972".
Ma adesso cosa volete, volete fare delle proposte?
Pedrini (P.L.I.)
- Ci mettiamo d'accordo e non
andiamo.
Montesano (P.S.D.I.)
- Dovete fare delle proposte.
Pedrini (P.L.I.)
- Non andiamo e vediamo cosa succede.
Insomma ad un dato punto siamo che dobbiamo fare, non sono loro che
devono stabilire così, trac, voi siete i nostri piccoli schiavetti
e fate quello che diciamo noi; ad un certo punto la RAI è dello
Stato e quindi abbiamo anche noi una piccola, una
piccolissima....
Montesano (P.S.D.I.)
- Nessun altro chiede la parola su
questo?
Fosson
(U.V.)
- Ma mi pare che ci siano due
tornate, almeno all'inizio, erano state fissate due tornate, una
per la prima parte e una per la seconda parte; ora per la seconda
parte dell'anno può una tribuna regionale di tutti i partiti
insieme o una suddivisa come questa deve essere fatta
indipendentemente da questo che noi chiediamo, perché questo viene
già come calendario; questa è solo il termine di calendario che
doveva essere fatto in primavera, adesso, io dico questo per
chiarire la posizione, poi il Consiglio faccia quel che vuole, è il
recupero...
Montesano (P.S.D.I.)
- Non è mica il recupero, è il fatto
che il calendario è stabilito dalla RAI-TV; ora io posso fare
questa richiesta, di rinviare a settembre, però io do già per
scontato che l'inserimento di una tribuna regionale della Valle
d'Aosta in un calendario già pieno, perché questa è la risposta che
danno, per settembre, per settembre non si fa.
Pedrini (P.L.I.)
- Certo che non abbiamo mai il coraggio
delle nostre opinioni, vediamo già qua, l'Union non è d'accordo con
noi; e allora è inutile che la facciamo, se noi tutti e quattro
fossimo decisi a dire: no, Signori, noi non ci presentiamo, la RAI
vede che cosa fa! Soltanto che non abbiamo mai il coraggio delle
nostre opinioni.
Montesano (P.S.D.I.)
- Allora sentiamo le opinioni dei
quattro interessati, partiti interessati alla trasmissione, bisogna
che lo senta, adesso hanno parlato i liberali, hanno parlato i
comunisti, ha parlato il rappresentante dell'Union Valdôtaine, però
il rappresentante dell'Union Valdôtaine non si è espresso
decisamente. Allora rimandiamo l'argomento se mai al pomeriggio, i
Partiti si riuniscano e decidano quello che devono decidere, cioè
dare a me un mandato ben preciso di cosa fare nei riguardi della
RAI-TV.
Fosson
(U.V.)
- Presidente, io però ho voluto solo
fare una precisazione, la precisazione è questa; che questa è la
tribuna politica...
Montesano (P.S.D.I.)
- Va bene Vice Presidente Fosson, io
do tempo, fino al pomeriggio, di vedere, di avere un mandato ben
preciso, perché non posso andare a dire quattro cose, devo dire una
sola cosa alla RAI-TV, quindi perciò i Partiti - Consigliere
Pedrini per favore, io parlo anche per Lei, soprattutto per Lei che
ha fatto la proposta - bisognerebbe che i Partiti interessati a
questa trasmissione si vedessero fra loro nelle pieghe del
Consiglio per poter decidere sulla proposta che il Presidente del
Consiglio deve fare alla RAI-TV.
Allora comunicazioni del Presidente della Giunta non ce ne sono
e si passa al punto 3 dell'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK