Consiglio Regionale della Valle d'Aosta - Oggetto del Consiglio n. 3658 del 7 aprile 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3658 del 7 aprile 1988 - Resoconto
OGGETTO N. 3658/VIII - MOZIONE D'ORDINE - RICHIESTA DI
DIBATTITO SULL'INFORMAZIONE DATA DAGLI ORGANI DI STAMPA
SULL'ATTIVITÀ DEL CONSIGLIO
PRESIDENTE
: Ha chiesto la parola, per mozione d'ordine,
il Consigliere Torrione; ne ha facoltà.
TORRIONE (P.S.I.):
Mi consenta, signor Presidente, di
fare alcune considerazioni, che riguardano quest'aula, sul modo in
cui la popolazione viene informata sui lavori del Consiglio.
Questo lo dico a voce alta, perché voglio essere ben ascoltato
da coloro che siedono in tribuna-stampa, o meglio da coloro che,
pur non sedendo in tribuna-stampa, credono di fare...
PRESIDENTE
: Chiedo scusa, Consigliere Torrione, ma lei sa
benissimo, anche perché ne abbiamo discusso ieri sera, che, per
Regolamento, la mozione d'ordine deve essere fatta sulle
comunicazioni dei Presidenti o su qualcosa che è all'ordine del
giorno.
Se lei, invece, ritiene di dover fare una comunicazione alla
stampa, ha la possibilità di convocare una conferenza-stampa, ma
certamente non la può fare in sede di Consiglio.
TORRIONE (P.S.I.):
L'argomento riguarda esattamente i
lavori di questo Consiglio e non altro. Io credo che questa mia
mozione d'ordine possa servire non solo alla forza politica alla
quale appartengo, ma a tutto il Consiglio in generale, perché,
quando si scrivono delle cose non vere, è giusto che vengano
rettificate in quest'aula, altrimenti non abbiamo alcuna
autorità.
PRESIDENTE
: La rettifica deve essere fatta nei confronti
dei giornalisti che, eventualmente, hanno scritto delle cose non
veritiere, ma lei ha la possibilità di fare una rettifica per
iscritto o tramite una conferenza-stampa...
TORRIONE (P.S.I.):
Signor Presidente, la pregherei, se
possibile, di applicare il Regolamento con un minimo di elasticità,
nell'interesse dei lavori di questo Consiglio. Io la invito a
prendere "La Repubblica" di oggi e si renderà conto che è stato
falsato tutto! Sono state dette delle cose ignobili da parte di
chi, senza essere stato presente in quest'aula, ha scritto il
servizio standosene tranquillamente seduto in redazione a Torino!
Se questo...
PRESIDENTE
: Lei può chiedere una rettifica al
giornalista, in base alla legge
sulla stampa...
TORRIONE (P.S.I.):
Ieri, in occasione di una votazione,
ci hanno attribuito dei voti che noi non abbiamo dato e di lì è
partito tutto l'equivoco.
Questa volta il problema dell'informazione riguarda il P.S.I.,
ma se lei legge l'articolo, si renderà conto che il problema
riguarda anche tutto il Consiglio, perché sono state dette delle
cose assolutamente non veritiere.
Le proteste fatte in quest'aula hanno un certo significato,
mentre la richiesta di una rettifica può sembrare una questione
partitica. Non ritengo giusto pertanto che si proceda così, anche
perché la collettività ha diritto di essere informata sul reale
svolgimento dei lavori in questo Consiglio e non su come si suppone
che avvengano. Questo articolo è un'infamia nel suo complesso! Se
lei mi lascia 30 secondi di tempo...
PRESIDENTE
: Se vuole, a questo punto io le do anche
ragione, ma certe regole devono essere fatte rispettare nei
confronti di tutti. Capisco il suo stato d'animo che non accetta
quanto è stato scritto da "La Repubblica", ma ha la possibilità di
rettificarlo, di fare una conferenza-stampa o di fare tutto quello
che vuole.
Se vuole presentare una mozione a questo riguardo, la
iscriveremo all'ordine del giorno...
TORRIONE (P.S.I.):
Allora farò un ordine del giorno, sul
quale chiederò anche il voto del Consiglio...
PRESIDENTE
: Su questo punto, e cioè sulla presentazione
dell'ordine del giorno, io le do ragione...
TORRIONE (P.S.I.):
Visto che ho la parola, lo illustro,
anche perché non l'ho ancora scritto...
PRESIDENTE
: Lei presenti l'ordine del giorno e poi lo
illustrerà.
TORRIONE (P.S.I.):
Va bene!
PRESIDENTE
: Ha chiesto la parola il Consigliere Pedrini;
ne ha facoltà.
PEDRINI (P.L.I.):
Ho chiesto la parola per aderire a
quanto detto dal Consigliere Torrione.
Approvo il Presidente, che si attiene rigidamente al nostro
mandato ed a quanto è scritto su un pezzo di carta. Credo, però,
che non si possano ignorare certe cose. La presentazione di un
ordine del giorno è la strada migliore da seguire e, quindi,
accettiamo l'ordine del giorno.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Ufficializzo la richiesta
avanzata dal Consigliere Torrione, chiedendo che la stessa venga
sottoposta ai voti del Consiglio, per poter discutere sui problemi
dell'informazione.
Poiché il Consiglio è sovrano nelle sue decisioni, chiedo
ufficialmente la votazione su questa mia richiesta.
PRESIDENTE
: Consigliere Baldassarre, ho già detto che il
Consigliere Torrione presenterà un ordine del giorno, che verrà
messo in discussione non appena la sua iscrizione sarà stata votata
ai sensi del nostro Regolamento.
Siccome vedo che il Consiglio è, nella sua quasi totalità,
consenziente su questo discorso, sicuramente non ci saranno
problemi e tutti potranno parlare in sede di ordine del giorno,
anche perché non è assolutamente possibile mettere ai voti una
richiesta su niente...
BALDASSARRE (fuori microfono):
Parleremo non solo de "La
Repubblica"...
PRESIDENTE
: Si parlerà anche di altri giornali, de "La
Stampa", della RAI, delle televisioni private e di tutto quello che
volete voi, ma cerchiamo di seguire il nostro Regolamento.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK