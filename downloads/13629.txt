Consiglio Regionale della Valle d'Aosta - Oggetto del Consiglio n. 103 del 29 settembre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 103 del 29 settembre 1993 - Resoconto
OGGETTO N. 103/X - Iniziative per l'abbattimento delle barriere
architettoni­che (Interrogazione).
Interrogazione - A conoscenza delle disposizioni in materia di
superamento ed eliminazione delle barriere architettoniche previste
dalla legge regionale n. 25 del 17 giugno 1992;
Tenuto conto che l'eliminazione delle barriere architettoniche
rappresenta un momento importante nella lotta all'emargina­zione
sociale;
i sottoscritti consiglieri regionali
interrogano
la Giunta regionale e l'Assessore competente per conoscere:
? quali iniziative sono state assunte per far conoscere
l'esi­stenza e i contenuti della legge n. 25;
? il numero e l'ammontare degli interventi finanziari richiesti
alla data odierna per l'eliminazione delle barriere negli edifici
di proprietà pubblica e privata.
F.to: Lanièce-Rini.
Presidente -
Ha chiesto la parola l'Assessore dei
lavori pubblici, Ferrero.
Ferrero (Ass.tec.)
- Si chiede quali iniziative
sono state as­sunte per far conoscere la legge 25 e quali sono fino
ad oggi gli interventi che sono stati richiesti.
Sul primo punto, per quanto riguarda i soggetti privati,
l'As­sessorato ai lavori pubblici nel febbraio '93 ha fatto un
comuni­cato, diffuso in modi tradizionali agli organi di
informazione, per rammentare agli interessati la priorità della
domanda di accesso ai contributi statali, al fine di ottenere
l'integrazione regionale.
Per quanto riguarda invece gli edifici pubblici aperti al
pubbli­co esistenti, l'assessorato ha provveduto nel luglio scorso
a chiedere integrazioni di documentazione, fornendo anche
sug­gerimenti ad ogni singola amministrazione che aveva inoltrato
domanda nei termini previsti, vale a dire l'USL e i 9 comuni della
regione.
Oltre a queste due iniziative di routine, per così dire, ma
oppor­tune, voglio ricordare che nel marzo 1989, su proposta
dell'al­lora assessore alla sanità, l'amministrazione ha stipulato
una convenzione apposita per il servizio di informazione,
promozio­ne e consulenza sull'handicap, che è ubicato in comune di
Saint-Christophe.
Inoltre la giunta nel giugno 1990 e 1991 ha incaricato l'Inva di
predisporre una base dati contenenti informazioni sui princi­pali
servizi erogati dall'amministrazione regionale, operazione che è
stata chiamata "Le pagine gialle del cittadino". Nel corso degli
aggiornamenti intervenuti, l'ultimo è del marzo 1993, so­no state
inserite nella banca dati le informazioni relative anche alla legge
25.
Le apparecchiature predisposte nel quadro dello sportello del
cittadino previste nella città di Aosta sono 10.
Questo progetto non è passato ancora alla fase operativa per
difficoltà intercorse con il ministero della funzione pubblica.
Queste difficoltà, mi segnalano gli uffici, dovrebbero sbloccarsi
verso la metà di ottobre prossimo. Vi sono oltre a queste
diffi­coltà di tipo burocratico anche dei problemi di
finanziamento.
Sul secondo punto, per quanto riguarda gli edifici pubblici
aperti al pubblico di proprietà degli enti territoriali dell'USL,
sono state inoltrate quattro domande, per un importo comples­sivo
di quasi 4 miliardi di lire.
Per quanto riguarda i privati, non sono state presentate domande
ammissibili per accedere ai finanziamenti regionali, in quanto
l'iter amministrativo previ­sto dalla legge è subordinato alla
comunicazione preventiva da parte del comune della concessione o
meno del contributo stata­le.
Si ipotizza, sulla base dell'esperienza dell'Assessorato della
sanità, che le domande presentate alla scadenza del primo marzo
1993 avranno risposta dal ministero dei lavori pubblici in maniera
approssimativa entro il mese di ottobre 1994. Va messo in evidenza
che la Giunta, il 30 aprile '93, ha determina­to in 179 milioni di
lire il fabbisogno regionale per il 1993.
Sono state presentate all'Assessorato alla sanità, 4 domande per
interventi a favore di privati per l'acquisto di ausilii e di
attrezzature, per un importo di 41 milioni di lire.
Infine, per quanto riguarda gli edifici di proprietà regionale,
sono in corso d'opera alcuni interventi urgenti presso alcuni
stabili scolastici (di cui posso fornire l'elenco), per altri
edifici sono in corso le procedure di appalto (questo riguarda la
micro­comunità di Cogne e il convitto regionale), sono in corso di
ul­timazione le progettazioni delle opere della scuola media a
Cerlogne, di altre scuole ad Aosta e a Châtillon. Appena le
pro­gettazioni saranno definite, si darà corso alle relative
pratiche.
Presidente -
Ha chiesto la parola il Consigliere
Lanièce.
Lanièce (DC) -
Prendo atto della risposta
dell'assessore e mi auguro che si pro­ceda nell'applicazione di
questa legge, perché come abbiamo sottolineato nella premessa, le
barriere architettoniche rappre­sentano un ostacolo per tutti, ma
soprattutto per i disabili. Essi vogliono avere la propria
autonomia, vogliono vivere senza barriere, ed è per questo che
ritengo che il compito di noi am­ministratori sia quello di
soddisfare al più presto le loro esigen­ze.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK