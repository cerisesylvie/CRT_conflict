Consiglio Regionale della Valle d'Aosta - Oggetto del Consiglio n. 3650 del 6 aprile 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3650 del 6 aprile 1988 - Resoconto
OGGETTO N. 3650/VIII - DISEGNO DI LEGGE CONCERNENTE:
"RIFINANZIAMENTO PER L'ESERCIZIO 1988 DELLA LEGGE REGIONALE 28
DICEMBRE 1984, N. 83, E SUCCESSIVE MODIFICAZIONI, CONCERNENTE LA
CONCESSIONE DI CONTRIBUTI PER LA MANUTENZIONE E LA GESTIONE DI
PISTE PER LO SCI DI DISCESA".
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Lanièce; ne ha facoltà.
LANIECE (D.C.):
Visto che gli oggetti dal n. 31 al n. 36
riguardano disegni di legge che sono rifinanziamenti di vecchie
leggi, ritengo opportuno dire due parole per tutti i provvedimenti,
senza dover poi intervenire sui vari argomenti.
Con il disegno di legge n. 506 si provvede a rifinanziare, per
l'esercizio 1988, la legge regionale sui contributi per la gestione
delle piste da sci. Questo intervento è necessario perché, con la
legge n. 86 del 1987, il parametro del contributo è stato elevato
da 90.000 a 105.000 lire.
Il disegno di legge n.
507
riguarda il
"Finanziamento
per l'esercizio 1988 della legge regionale 10 gennaio 1961, n. 2,
concernente: "Provvidenze per l'incremento del patrimonio
alpinistico (rifugi ed altre opere alpine)"".
Il finanziamento
di questa legge è indispensabile per sopperire alle ulteriori opere
di completamento o alla realizzazione di nuovi rifugi e per la
ristrutturazione e l'adeguamento funzionale di rifugi già
esistenti.
Il disegno di legge n. 508, concerne:
"Aumento, per l'anno
1988, della spesa per l'applicazione della legge regionale 3 agosto
1971, n. 10,
e
successive modificazioni e integrazioni,
relativa alla sottoscrizione di capitale azionario di società di
funivie e seggiovie locali.".
In particolare, sono in
previsione sottoscrizioni di quote di capitale agli impianti di La
Thuile, Torgnon, Gressoney-La-Trinité, Pila, Ayas-Antagnod,
Brusson, Ayas-Champoluc, Valtournenche (Cime Bianche) e
Champorcher.
Il disegno di legge n. 509
ha per oggetto:
"Autorizzazione di maggiore spesa annua per l'applicazione della
legge regionale 11 agosto
1975,
n. 39, e successive
modificazioni, concernente: "Ordinamento delle guide e aspiranti
guide alpine in Valle d'Aosta".
Il disegno di legge n.
510
ha per oggetto:
"Autorizzazione di maggiore spesa annua per l'applicazione della
legge regionale 1° dicembre 1986, n.
59,
concernente:
"Disciplina della professione di maestro di sci e delle scuole di
sci in Valle d'Aosta"".
C'è, infine, il disegno di legge n. 511, che ha per oggetto:
"Autorizzazione di maggiore spesa annua per l'applicazione della
legge regionale 30 ottobre 1987, n. 85, concernente: "Interventi a
favore dello sport".
PRESIDENTE:
Colleghi Consiglieri, dopo l'illustrazione
globale dell'Assessore al Turismo, Urbanistica e Beni Culturali,
Lanièce, passiamo all'esame nel dettaglio del disegno di legge n.
506.
Ha chiesto la parola il Consigliere Millet; ne ha facoltà.
MILLET (P.C.I.):
Poiché in sede di Commissione avevo
fatto una richiesta ad un funzionario, pensavo che l'Assessore, in
sede di Consiglio, avrebbe dato qualche risposta in merito, ma così
non è stato.
Siamo d'accordo su questi contributi, ma pensiamo che, man mano
che essi aumentano, presuppongano anche dei controlli. In sede di
Commissione noi avevamo chiesto al funzionario presente che tipi di
controlli erano stati fatti sull'applicazione di questa legge,
quanti e come erano stati attuati, nonché quali riscontri erano
stati accertati. Il funzionario si era riservato di riferire
all'Assessore e quindi, da quest'ultimo mi sarei aspettato almeno
un accenno al problema.
Senz'altro il Consigliere Torrione avrà modo di intervenire in
modo più specifico e, pertanto, accenno solo vagamente, al di là
beninteso di questo specifico provvedimento, alla necessità di
allargare il concetto di "manutenzione della pista", nel senso che,
oltre a mantenere in ordine a pista durante il periodo invernale,
noi riteniamo importante che si
effettui un intervento più
organico anche durante il periodo estivo, ad esempio con
l'inerbimento e l'asportazione delle pietre.
Ribadisco tuttavia che mi interessa sapere soprattutto che cosa
ha fatto l'assessore rispetto all'applicazione di questa legge.
PRESIDENTE:
Ha chiesto a parola l'Assessore al Turismo,
Urbanistica e Beni Culturali, Lanièce; ne ha facoltà.
LANIECE (D.C.):
Mi è sfuggito l'appunto che avevo scritto
su di un altro provvedimento, e precisamente del disegno di legge
n. 508, ma posso confermare che gli uffici stanno preparando un
elenco delle verifiche e dei controlli che sono stati effettuati e
che lo stesso vi verrà distribuito direttamente dagli uffici
competenti.
Alcune società hanno già fatto degli interventi di inerbimento.
Nell'ultima stagione 1986/87, ad esempio, la Società Cervino ha
speso 147 milioni, Pila 101, Cime Bianche di Valtournenche 18
milioni, Champoluc 71 milioni, La-Thuile 69 milioni... Su richiesta
delle stesse società, è in programma un incontro con l'Assessore
all'Agricoltura, Foreste ed Ambiente Naturale, Perrin, proprio per
esaminare i vari problemi connessi con l'inerbimento.
In merito ai controlli che sono stati effettuati nell'ultima
stagione, provvederemo a far distribuire un'apposita tabella
riepilogativa e chiedo scusa di aver omesso questo particolare nel
corso della precedente esposizione.
PRESIDENTE:
Passiamo ora all'esame dell'articolato.
Do lettura dell'articolo 1.
Articolo 1
1.
Per l'applicazione della legge regionale
28.12.1984, n. 83, e successive modificazioni, concernente
"Concessione di contributi per la manutenzione e la gestione di
piste per lo sci di discesa",
è
autorizzata, limitatamente
all'esercizio 1988, la spesa di lire 4.900.000.000.
2.
L'onere derivante dall'applicazione della presente
legge graverà sul capitolo 37505
del bilancio di previsione
della Regione per l'anno 1988.
3.
Alla copertura dell'onere di cui al comma
precedente si provvede mediante riduzione di pari importo dello
stanziamento iscritto al cap. 50100 "Fondo globale per il
finanziamento di spese per ulteriori programmi di sviluppo - spese
correnti", a valere sull'apposito accantonamento previsto
all'allegato n. 8 - punto 2.2.2. - settore 2: sviluppo economico)
della parte spesa del bilancio di previsione della Regione per
l'anno 1988.
PRESIDENTE:
Se nessuno chiede la parola, pongo in
votazione l'articolo 1, testé letto.
ESITO DELLA VOTAZIONE
Presenti: 26
Votanti: 26
Favorevoli: 25
Contrari: 1
Il Consiglio approva
PRESIDENTE:
Do lettura dell'articolo 2.
Articolo 2
Parte spesa
Variazione in diminuzione:
Cap. 50100 Fondo globale per il finanziamento di spese per
ulteriori programmi di sviluppo (spese correnti) £
.
4.900.000.000
Variazione in aumento:
Cap. 37505 Contributi per la manutenzione e la gestione di
piste per lo sci di discesa.
L.R. 28.12.1984, n. 23
L.R. , n. £. 4.900.000.000
PRESIDENTE:
Se nessuno chiede la parola, pongo in
votazione l'articolo 2 testé letto.
ESITO DELLA VOTAZIONE
Presenti: 26
Votanti: 26
Favorevoli: 25
Contrari: 1
Il Consiglio approva
PRESIDENTE:
Do lettura dell'articolo 3.
Articolo 3
1. La presente legge
è
dichiarata urgente ai sensi del
terzo comma dell'articolo 31 dello Statuto speciale ed entrerà in
vigore il giorno successivo a quello della sua
pubblicazione.
PRESIDENTE:
Se nessuno chiede la parola, pongo in
votazione l'articolo 3, testé letto.
ESITO DELLA VOTAZIONE
Presenti: 26
Votanti: 26
Favorevoli: 25
Contrari: 1
Il Consiglio approva
PRESIDENTE:
Il Consiglio è chiamato ora a pronunciarsi
per votazione segreta sul complesso della legge.
VOTAZIONE A SCRUTINIO SEGRETO
ESITO DELLA VOTAZIONE
Presenti: 27
Votanti: 27
Favorevoli: 26
Contrari: 1
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK