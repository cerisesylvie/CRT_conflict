Consiglio Regionale della Valle d'Aosta - Oggetto del Consiglio n. 450 del 11 marzo 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 450 del 11 marzo 2014 - Resoconto
OBJET N° 450/XIV - Communications du Président de la
Région.
Président
- La parole au Président Rollandin.
Rollandin (UV)
- Merci Président.
Il 26 febbraio scorso, a seguito dell'autorizzazione della
Giunta, ho provveduto a sottoscrivere e a inviare al Ministro
dell'economia e delle finanze l'accordo per la definizione del
Patto di stabilità 2013, come concordato con il Dipartimento affari
regionali e con la Ragioneria generale dello Stato. Abbiamo
proceduto in tal senso dopo che l'accordo è stato vistato dal
Ragioniere capo dello Stato. A oggi, siamo ancora in attesa della
firma da parte del Ministro. La parte procedurale è stata già
conclusa e quindi appena avremo questa firma, e quindi il documento
che ci ritorna, avviseremo naturalmente il Consiglio, perché così è
stato previsto. Grazie.
Président
- Est-ce qu'il y a des requêtes d'intervention?
Pas de requêtes? A demandé la parole le collègue Viérin
Laurent.
Viérin L. (UVP)
- Sì, merci Présidente.
Solo per un chiarimento. Il Presidente ci dice che il 26
febbraio c'è stata questa questione. In effetti il 26 febbraio
eravamo in Consiglio, e dopo la sospensione pomeridiana abbiamo
avuto un incontro con lei, con i membri della Giunta e quasi tutta
la maggioranza, con i tecnici, per avere lumi e per chiarire la
questione di questo accordo, di questa proposta di accordo. Abbiamo
appreso, poi, nella giornata seguente, di una delibera di Giunta
che era stata approvata antecedentemente a quella riunione. Cioè,
noi ci siamo trovati a questa riunione nel pomeriggio e la Giunta
si è convocata precedentemente. Solo per puntualizzare, per farle
presente che avremmo gradito avere, in quella riunione, contezza di
questa delibera approvata, anche perché ci chiediamo per quale
motivazione c'è stata quella riunione, se già era stato tutto
deciso. Allora, abbiamo appena concluso un punto all'ordine del
giorno sulle comunicazioni del Presidente del Consiglio, per
chiedere un po' di condivisione da parte di chi non è eletto in
quest'aula, ma chi è eletto a Roma e che dovrebbe rispondere alla
comunità valdostana. Chiediamo a maggior ragione che il Governo
regionale sia interprete delle sensibilità di quest'aula. Abbiamo
avuto questa riunione alle tre e mezza e voi alle due e mezza vi
siete riuniti come Giunta e avete approvato lo schema di decreto,
cioè lo schema di accordo che siete andate a sottoscrivere. Un po'
di rispetto anche nei confronti dei Consiglieri. Questo non è stato
detto in quella riunione, noi eravamo con i colleghi a discutere
della questione di un eventuale, dei contenuti di quest'accordo,
con una risoluzione, che poi abbiamo ritirato per questi
chiarimenti in attesa di...e voi avevate già deciso tutto. Ecco,
semplicemente per farle presente questo.
Président
- D'autres requêtes d'intervention? La parole
au Président Rollandin.
Rollandin (UV)
- Sì, Presidente.
Solo per dire che non vorrei che fosse interpretata come una
mancanza di rispetto. C'era il Consiglio e ci è stato chiesto di
poter avere l'atto formalmente già quel giorno, perché, in teoria,
poteva essere che anche il Sottosegretario avrebbe potuto avere la
delega. Era il momento del passaggio...allora, chiaramente, abbiamo
fatto questo, tenendo conto, come è stato poi spiegato, che questo
atto aveva subito - durante questo periodo - un travaglio
abbastanza lungo per arrivare a quella determinazione. E quindi,
per quello, è per la tempistica, non certo per mancanza di
rispetto...questo voglio garantirlo. Grazie.
Président
- D'autres requêtes d'intervention? A demandé
la parole le collègue Gerandin.
Gerandin (UVP)
- Merci Madame la Présidente.
Solo per ribadire quello che ha detto il collega Viérin, nel
senso che noi l'avremmo comunque ritirata la risoluzione, perché la
nostra è stata una nota, se vogliamo, di credito verso e
soprattutto di cambiamento di metodo. Ecco, noi abbiamo visto come
un primo passo per cambiare metodo. Dobbiamo ricrederci, perché è
gravissimo che in quella riunione voi non abbiate detto che vi
eravate ritrovati mezz'ora prima con la delibera di Giunta. Che,
tra l'altro, Presidente, dice qualcosa di diverso rispetto a quello
che ha detto lei. Perché lei, se leggiamo la delibera, il famoso
disaccantonamento dei 34 milioni e rotti, qui si parla di
"eventuale" disaccantonamento. Allora, io dico solo...ma
raccontateci le verità. Cosa cambia? L'avremmo ritirata comunque.
Sa cos'è stato il passo seguente a questo? Siccome non crediamo più
a quello che ci raccontate, abbiamo cominciato a chiedere veramente
ai responsabili finanziari se era vero. Ci hanno detto che è vero.
Io non ho problemi a dirlo in aula, ma ci fidiamo di loro, perché
non è più possibile questo. Veramente, noi abbiamo aperto una nota
di credito, abbiamo detto diamo fiducia, cambiamento di metodo.
Alla fine ci dite, no...neanche parlato che c'era stata una Giunta
prima, neanche dato un cenno al documento, perché questo documento
lo avevate già in mano, poi è chiaro che è tutto subordinato a una
serie di passaggi. Bastava dirlo, bastava dirlo. Io dico solo
quello. Se si vuole veramente avere un minimo di fiducia, un minimo
di collaborazione, non dovete solo chiederla, dovete anche dare una
dimostrazione diversa, avere un atteggiamento diverso. L' avremmo
comunque ritirata, ve lo posso garantire, l'avremmo comunque
ritirata, anche se ci davate i contenuti di questa delibera. Allora
perché? Io mi chiedo il perché.
Presidente
- Altri? Non ci sono altre richieste di
intervento? Punto 3 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK