Consiglio Regionale della Valle d'Aosta - Oggetto del Consiglio n. 3115 del 20 marzo 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
COMMERCIO
LAVORO
Politica del lavoro
Precedente
Successivo
Resoconto integrale del dibattito dell'aula
Oggetto del Consiglio n. 3115 del 20 marzo 2003 - Resoconto
OGGETTO N. 3115/XI Disegno di legge: "Integrazione di
finanziamenti dello Stato per interventi a favore
dell'imprenditoria femminile".
Articolo 1 (Finalità)
1. La Regione, al fine di promuovere l'eguaglianza sostanziale e
le pari opportunità per uomini e donne nell'attività economica e
imprenditoriale, concede contributi integrativi delle quote di
risorse statali a favore dell'imprenditoria femminile, ai sensi
degli articoli 12 e 13 del decreto del Presidente della Repubblica
28 luglio 2000, n. 314 (Regolamento per la semplificazione del
procedimento recante la disciplina del procedimento relativo agli
interventi a favore dell'imprenditoria femminile).
Articolo 2 (Beneficiari)
1. I contributi integrativi delle quote di risorse statali sono
concessi ai soggetti indicati all'articolo 2 della legge 25
febbraio 1992, n. 215 (Azioni positive per l'imprenditoria
femminile).
Articolo 3 (Presentazione ed istruttoria delle domande)
1. Al fine della concessione dei contributi integrativi di cui
all'articolo 1, i soggetti beneficiari devono presentare domanda
alla struttura regionale competente in materia di imprenditoria
femminile.
2. La struttura regionale competente in materia di imprenditoria
femminile trasmette le domande alla Finanziaria regionale Valle
d'Aosta - Società per azioni (Finaosta s.p.a.), la quale,
direttamente o tramite società controllata, provvede
all'istruttoria delle stesse con le modalità di cui all'articolo 13
del d.P.R. 314/2000; a tal fine, la Regione stipula apposita
convenzione con la quale sono disciplinati i rapporti derivanti
dallo svolgimento dell'attività di consulenza, compresa l'entità
dei compensi da corrispondere.
Articolo 4 (Criteri di priorità per la concessione dei
contributi)
1. La Giunta regionale, sentite la Consigliera di parità e la
Consulta regionale per la condizione femminile, individua con
propria deliberazione i criteri di priorità per la concessione dei
contributi, al fine di adeguare gli interventi agevolativi alle
esigenze regionali di programmazione e sviluppo.
Articolo 5 (Concessione, diniego e revoca dei contributi)
1. La concessione, il diniego e la revoca dei contributi sono
disposti con deliberazione della Giunta regionale.
Articolo 6 (Rinvio)
1. Per quanto non disciplinato nella presente legge, si
applicano le disposizioni di cui alla l. 215/1992 e al d.P.R.
314/2000, in quanto compatibili.
Articolo 7 (Disposizioni finanziarie)
1. L'onere derivante dall'applicazione della presente legge è
determinato complessivamente in annui euro 102.500 a decorrere
dall'anno 2003.
2. L'onere di cui al comma 1 grava sullo stato di previsione
della spesa del bilancio della Regione per l'anno finanziario 2003
e di quello pluriennale per il triennio 2003/2005 sugli obiettivi
programmatici 2.1.6.01. (Consulenze e incarichi) e 2.2.2.16.
(Interventi nel settore della politica del lavoro), e alla relativa
copertura si provvede:
a) per annui euro 25.000 mediante utilizzo per pari importo
dello stanziamento iscritto al capitolo 47802 (Spese per iniziative
e manifestazioni economiche, per lo sviluppo e potenziamento delle
attività economiche), dell'obiettivo programmatico 2.2.2.11.
(Interventi promozionali per il commercio);
b) per annui euro 77.500 mediante utilizzo per pari importo
dello stanziamento iscritto al capitolo 69000 (Fondo globale per il
finanziamento di spese correnti), dell'obiettivo programmatico 3.1.
(Fondi globali), previsto al punto A.1.1. (Integrazione contributi
previsti dalla legge 25 febbraio 1992, n. 215 recante "Azioni
positive per l'imprenditoria femminile") dell'allegato n. 1 ai
bilanci annuale e pluriennale.
3. Per l'applicazione della presente legge, la Giunta regionale
è autorizzata ad apportare, con propria deliberazione, su proposta
dell'assessore regionale competente in materia di bilancio e
finanze, le occorrenti variazioni di bilancio.
Président
La parole au rapporteur, Conseiller Fiou.
Fiou (GV-DS-PSE)
Questo disegno di legge poggia sulla
legge nazionale n. 215/92, che è lo strumento principale di
agevolazione attraverso il quale sono posti a disposizione
dell'imprenditoria femminile stanziamenti, sotto forma di
contributi in conto capitale, erogati a fronte di investimenti. La
legge nazionale n. 215 è nata per agevolare la nascita e lo
sviluppo delle imprese femminili che vogliano attuare dei programmi
di investimento organici e operanti in diversi settori
dell'economia, quali: l'agricoltura; il manifatturiero e
assimilati; il commercio, il turismo e i servizi. La legge, anche
se non prevede limiti minimi, è indirizzata a finanziare piani di
spesa di importo medio-piccolo disposti su un breve arco temporale.
Le tipologie di programmi di investimento da presentare ad
agevolazione riguardano: avvio di attività imprenditoriale;
acquisto di attività preesistente; realizzazione di progetti
aziendali innovativi di prodotto o di processo; acquisizione dei
servizi reali.
La legge n. 215/92 prevede che le Regioni e Province autonome
possono disporre un'integrazione delle quote di risorse statali,
stabilendo nel caso criteri aggiuntivi per la determinazione delle
graduatorie. Questo l'aspetto tecnico di questo disegno legge oggi
all'esame del Consiglio, ma ritengo sia importante analizzare
brevemente le ragioni e le motivazioni che rendono importante
questa proposta.
La Regione Valle d'Aosta riconosce l'importanza delle politiche
di pari opportunità per lo sviluppo economico e sociale del
territorio e promuove azioni positive e interventi a favore delle
donne in tutti i settori della politica regionale, in particolare
nell'ambito dello sviluppo locale e nel sostegno all'occupazione.
Pari opportunità e imprenditorialità sono elementi fondamentali per
lo sviluppo. L'Unione europea promuove l'uguaglianza delle
opportunità fra i sessi ritenendola giustamente uno degli elementi
fondanti di una vera democrazia moderna, un'uguaglianza
intersettoriale, sia culturale che sociale, sia economica che
lavorativa. La nostra è una Regione che presenta anche in questa
difficile fase congiunturale un quadro socio-economico
sufficientemente positivo. Mentre in Italia la disoccupazione
femminile è scesa di circa il 10,3 percento dal 1993 al 2001, in
Valle d'Aosta, dove si partiva da valori assai più bassi, il calo è
stato del 20,9 percento.
L'occupazione femminile è aumentata in Valle nello stesso
periodo del 10,3 percento. Un dato inferiore a quello nazionale,
che è del 14,8, ma si consideri che il grado di occupazione
femminile era allora e lo è ancora più adesso fra i maggiori in
Italia (56,7 percento, rispetto al 41,1 percento nazionale). In
particolare, va evidenziato che, in termini percentuali, ogni due
donne della fascia di età 25-29 anni che lavorano in Italia ne
lavorano tre in Valle d'Aosta (in Italia sono occupate il 50,6
percento delle donne di 25-29 anni, in Valle d'Aosta il 73,4
percento). Sempre quella fascia di età (25-29) è quella che offre
il minor differenziale fra il dato femminile e quello complessivo,
infatti il 73,4 percento delle donne sono occupate, a fronte di un
dato maschi/femmine del 77,5 percento.
Si nota una sostanziale parità fra occupazione maschile e
femminile nella stessa classe di età 20-24, mentre permangono
differenze importanti nella classe 25-44 (occupati maschi 19.000,
femmine 14.000). A fronte di complessivi 32.000 occupati maschi
registriamo 23.000 femmine occupate. Il 5 percento dell'occupazione
femminile è interinale. Nel 1998/2000 il 75 percento dei nuovi
posti di lavoro sono stati occupati da donne. La disoccupazione in
Valle è del 4,2 percento, quella femminile del 6,3 percento; le
donne sono il 41,8 percento degli occupati - nel nord ovest 40,4 e
in Italia 37,5 -, sono occupate il 43,4 percento di quelle in età
lavorativa (nel nord ovest 38 e in Italia 31,7). In Valle le donne
che formano forza lavoro - occupate più disoccupate - sono il 45,3
percento di quelle in età lavorativa (nel nord ovest 40,6 e in
Italia 36,4).
Tutti dati questi che ci aiutano a comprendere quanto sia
presente la donna valdostana nel mondo del lavoro e come in molte
professioni "maschili" la donna abbia saputo inserirsi appieno.
Permane una modesta presenza femminile fra i quadri e i dirigenti,
permane del resto ancora forte la doppia professione femminile
(casa e lavoro). In questo senso sempre maggiore deve essere
l'impegno per un reale sostegno alle famiglie. Occupandoci oggi del
sostegno all'imprenditoria femminile riconosciamo come strategici
quegli interventi mirati al superamento sia delle disparità fra i
sessi, sia degli ostacoli di diversa natura che si frappongono fra
l'idea imprenditoriale femminile e la sua realizzazione.
L'obiettivo è quello di consentire alla donna di poter
utilizzare la propria creatività, per far emergere aspetti della
personalità, vocazioni ed interessi, che possano facilitare
l'individuazione dell'idea imprenditoriale; consentire, attraverso
un percorso guidato, di verificare la bontà dell'idea, la solidità
delle motivazioni, la verifica delle competenze e delle capacità;
porre la donna che vuole trasformarsi in imprenditrice nelle
migliori condizione per fare i "primi passi" nel mondo
dell'impresa. In questo senso, il significato di questa proposta va
oltre la sola aggiunta di risorse.
Testimonia la volontà di questa Amministrazione di perseguire lo
sviluppo sostenibile della nostra Regione, consentendo a tutti di
giocare il proprio ruolo, consentendo in particolare alle donne di
offrire un contributo sempre più importante e sempre più
determinante.
Président
Le débat est ouvert.
S'il n'y a pas de conseillers qui souhaitent intervenir, je
ferme la discussion générale. On passe à l'examen du projet de loi.
Je vous rappelle que la IV
ème
Commission a donné son
avis favorable avec un amendement, la II
ème
Commission a
exprimé à la majorité l'avis favorable avec l'amendement de la
IV
ème
Commission.
Sur l'article 1
er
la parole à la Conseillère
Squarzino Secondina.
Squarzino (PVA-cU)
Vorrei innanzitutto ringraziare il
relatore, collega Consigliere Fiou, per la relazione ricca,
esauriente e convincente che ha fatto e in cui mi ritrovo
totalmente. Sono contenta che queste cose siano state dette
pubblicamente e anche da un Consigliere uomo, che ha capito
l'importanza del ruolo della donna nel lavoro. Non ho nulla da
aggiungere, sono intervenuta per dire che daremo un parere positivo
alla legge.
Président
Je soumets au vote l'article
1
er
:
Conseillers présents et votants: 22
Pour: 22
Le Conseil approuve à l'unanimité.
Je soumets au vote l'article 2:
Conseillers présents et votants: 22
Pour: 22
Le Conseil approuve à l'unanimité.
Je soumets au vote l'article 3:
Conseillers présents et votants: 22
Pour: 22
Le Conseil approuve à l'unanimité.
Je soumets au vote l'article 4:
Conseillers présents et votants: 22
Pour: 22
Le Conseil approuve à l'unanimité.
Je soumets au vote l'article 5:
Conseillers présents et votants: 22
Pour: 22
Le Conseil approuve à l'unanimité.
Je soumets au vote l'article 6:
Conseillers présents et votants: 22
Pour: 22
Le Conseil approuve à l'unanimité.
A l'article 7 il y a l'amendement de la IV
ème
Commission, dont je donne lecture:
Emendamento All'articolo 7, comma 2, lettera b), le parole
"punto A.1.1." sono sostituite dalle parole "punto B.1.1.".
Je soumets au vote l'article 7 dans le texte ainsi amendé:
Articolo 7 (Disposizioni finanziarie)
1. L'onere derivante dall'applicazione della presente legge è
determinato complessivamente in annui euro 102.500 a decorrere
dall'anno 2003.
2. L'onere di cui al comma 1 grava sullo stato di previsione
della spesa del bilancio della Regione per l'anno finanziario 2003
e di quello pluriennale per il triennio 2003/2005 sugli obiettivi
programmatici 2.1.6.01. (Consulenze e incarichi) e 2.2.2.16.
(Interventi nel settore della politica del lavoro), e alla relativa
copertura si provvede:
a) per annui euro 25.000 mediante utilizzo per pari importo
dello stanziamento iscritto al capitolo 47802 (Spese per iniziative
e manifestazioni economiche, per lo sviluppo e potenziamento delle
attività economiche), dell'obiettivo programmatico 2.2.2.11.
(Interventi promozionali per il commercio);
b) per annui euro 77.500 mediante utilizzo per pari importo
dello stanziamento iscritto al capitolo 69000 (Fondo globale per il
finanziamento di spese correnti), dell'obiettivo programmatico 3.1.
(Fondi globali), previsto al punto B.1.1. (Integrazione contributi
previsti dalla legge 25 febbraio 1992, n. 215 recante "Azioni
positive per l'imprenditoria femminile") dell'allegato n. 1 ai
bilanci annuale e pluriennale.
3. Per l'applicazione della presente legge, la Giunta regionale
è autorizzata ad apportare, con propria deliberazione, su proposta
dell'assessore regionale competente in materia di bilancio e
finanze, le occorrenti variazioni di bilancio.
Conseillers présents et votants: 22
Pour: 22
Le Conseil approuve à l'unanimité.
Je soumets au vote la loi dans son ensemble:
Conseillers présents et votants: 23
Pour: 23
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK