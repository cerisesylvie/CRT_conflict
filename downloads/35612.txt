Consiglio Regionale della Valle d'Aosta - Oggetto del Consiglio n. 85 del 26 luglio 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Istituzioni scolastiche
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 85 del 26 luglio 2013 - Resoconto
OGGETTO N. 85/XIV - Reiezione di mozione: "Mantenimento degli
istituti secondari di secondo grado nella Media e Bassa
Valle".
Presidente
- La parola alla collega Morelli.
Morelli (ALPE)
- Merci Madame la Présidente.
La questione è nota, ne ha già parlato il collega Donzel
sviluppando un'interpellanza: è quella della non attivazione della
classe prima del Liceo Scientifico di Saint-Vincent. È un problema
importante, è un problema che va a toccare una scuola che è - come
tutti sappiamo - una scuola d'eccellenza, una scuola su cui la
Regione ha investito molto, e che ha visto...il problema ha visto
addirittura alcuni Consigli comunali importanti, come quello di
Châtillon e quello di Saint-Vincent, pronunciarsi in modo unanime
per richiedere il mantenimento della scuola e la modifica della
delibera di Giunta che fissa a 20 il numero minimo per
l'attivazione della classe. Credo che su questo possiamo avere
conferma anche dall'Assessore regionale Marquis che, nel mese di
maggio, sedeva ancora nei banchi del Consiglio comunale di
Saint-Vincent e aveva condiviso, giustamente, in rappresentanza
della cittadinanza, degli studenti, del corpo insegnante, la
necessità di mantenere questa scuola.
Noi pensiamo che sia importante mantenere nella Bassa e Media
Valle ogni livello d'istruzione superiore, perché bisogna dare il
più possibile ai nostri giovani, agli studenti valdostani, la
possibilità di avere pari opportunità di scelta rispetto a tutti
gli altri ragazzi che vivono nel circondario di Aosta. E quindi la
nostra richiesta è quella di andare nel senso del mantenimento di
queste scuole nella Media e Bassa Valle e di dare la disponibilità
a rivedere i parametri fissati dalla delibera della Giunta.
Presidente
- Grazie. Apriamo la discussione generale. Ci
sono richieste d'intervento? Se non ci sono richieste d'intervento,
possiamo chiudere la discussione? La discussione è chiusa. Per la
replica la parola all'Assessore Farcoz.
Farcoz (UV)
- Oui, bonsoir. Merci Président.
Donc, pour ce qui est du Lycée Scientifique j'ai déjà répondu
hier assez clairement au Conseiller Donzel. Tandis que pour ce qui
est de la motion et de l'interrogation je voudrais préciser que le
Gouvernement régional a toujours garanti le maintien des
institutions scolaires de second degré, y compris en Moyenne et
Basse Vallée. De fait, par sa délibération n° 79 du 2010, donc le
précédent Gouvernement, il a approuvé les différents
cursus
pouvant être mis en place sur le territoire régional et ceux-ci
sont accessibles également en Moyenne et Basse Vallée. La même
délibération définit les critères de formation des classes
lesquelles constituent d'ailleurs une nette amélioration par
rapport aux critères nationaux, dans la mesure où ils tiennent
compte, à la fois, des caractéristiques et des exigences du système
scolaire régional, ils sont de nature durable et reflètent le
contexte socio-économique. Le seuil de 20 élèves - et je rappelle
qu'au niveau national c'est 27 - fixé par la délibération du 2010,
a notamment été établi en raison du fait que, lorsque une classe de
première année est ouverte, la formation doit se poursuivre
jusqu'en classe de cinquième, et ce indépendamment du nombre
d'élèves admis chaque année dans la classe supérieure. C'est donc
pour cette raison que ledit seuil d'inscription doit être
raisonnable. Donc, conformément auxdits critères qui ont été
approuvés par le précédent Gouvernement, comme j'ai déjà rappelé il
n'y a pas eu la classe première au Lycée Scientifique déjà lors de
l'année 2012-2013, l'année passée, avec 11 inscrits, et il n'y en
aura pas pour cette année, 2013-2014, pour la suivante motivation:
12 sont les inscrits dans le délai prévu, tandis qu'il y a 10
inscriptions tardives au titre desquelles il n'est pas possible
d'ouvrir des classes que l'organigramme ne prévoit pas. Merci.
Président
- Merci. Il y a des requêtes pour
déclaration?la parole à la collègue Morelli?
Ha chiesto prima la parola il collega Roscio.
Roscio (ALPE)
- Grazie Presidente.
Signor Assessore, lei oggi ci ha ripetuto esattamente quello che
aveva detto ieri al Consigliere Donzel, ne prendiamo atto di queste
cose, però io vorrei farle un altro ragionamento, nel senso che ho
capito che la situazione della scuola valdostana è meglio rispetto
a quella nazionale... Il ragionamento però è un altro: qui la
richiamo in causa, nel senso che lei capisce bene che se il Liceo
nella zona della Media Valle viene chiuso, in quella zona l'offerta
scolastica liceale, cioè quella che dà una preparazione volta
all'università, viene a mancare, costringendo ovviamente i ragazzi
di quella zona o ad indirizzarsi ad altre scuole, oppure a dover
migrare verso Aosta o verso la Bassa Valle.
E ritengo, perché credo che anche lei abbia questa formazione
liceale, così come l'ho io, che sia importante comunque consentire
un tipo di formazione di questo tipo nella zona. Quindi, siccome è
successo che quest'attenzione è stata fatta per le scuole di
montagna, per esempio lei ha citato quella di Champorcher, la
scuola di Gressoney, si potrebbe fare uno sforzo ulteriore ed
andare in deroga, come già è stato fatto in altre zone, proprio per
il fatto che togliere una scuola di tipo liceale in quella zona
significherebbe togliere questo tipo di offerta formativa in quella
zona, e comporterebbe tutta una serie di aggravanti. È vero, non
andrebbero più a gravare sull'amministrazione pubblica, ma andrebbe
a gravare sulle famiglie e di questo bisognerebbe tenere conto.
Io adesso sto facendo un ragionamento non in base alle norme, ma
in base ad un ragionamento più ampio, cioè sto chiedendo di cercare
di fare uno sforzo in questo senso, tanto più che - ricordo, è già
stato ricordato ieri - la Costituzione dice che la scuola è aperta
a tutti. Quindi occorrerebbe cercare di fare uno sforzo ulteriore
in questo senso. Io vedo il Presidente che si agita, però, siccome
le deroghe vengono fatte in altri casi, qui bisognerebbe cercare di
poter fare uno sforzo. Io capisco il Presidente che mi dice: non
c'è il numero; capisco meno l'Assessore all'istruzione, che
dovrebbe cercare di difendere a spada tratta questa cosa, anche
contro le norme. Capisce Presidente quello che dico? Tanto più, per
fare una battuta e poi chiudo, non capisco come mai avete cercato
di difendere strenuamente il premio di non risultato
dell'Amministratore unico del Casinò, con il quale, restituendo
questa cosa, si poteva tranquillamente pagare il corpo insegnante.
E concludo qui, perché sennò non c'è più tempo per gli altri
argomenti...però la richiesta è questa.
Presidente
- La parola al collega Donzel.
Donzel (PD-SIN.VDA)
- Grazie Presidente.
Brevemente, solo per citare una questione. Io, ieri, mi sono
permesso nell'interpellanza di dire all'Assessore che un documento
ufficiale dell'Amministrazione, quello riguardante gli interventi
di adeguamento delle dotazioni organiche, cioè l'organico di fatto
e non quello di diritto, conteneva un'informazione non esatta, e
cioè c'è scritto: otto iscrizioni, che voi chiamate "tardive", ma
che sono assolutamente legali e legittime, consentono assolutamente
a questa classe di raggiungere i numeri previsti dalla norma...voi
dite: la maggior parte dei quali è già in possesso di diploma di
qualifica o di maturità...io le ho detto: non è vero!
Lei, oggi, dovrebbe venire in quest'aula e dire: no, abbiamo
verificato, il documento risponde a verità. Non si è neanche
premurato di dire ai cittadini valdostani se un'informazione che io
ho contestato in un documento ufficiale dell'Amministrazione sia
vera o falsa! Le interessa studiare i documenti, gli atti, o le
interessa ripetere le poesie scritte da qualcun altro per lei? Noi
le abbiamo detto che le iscrizioni c'erano, quindi la norma poteva
essere rispettata. Se lei ritiene che gli adulti non possano
concorrere alla formazione dei giovani, questa è una valutazione
che invece non...è già una valutazione politica, e non è una
valutazione di carattere normativo!
Naturalmente voterò questa risoluzione dei colleghi di ALPE,
tenendo in mano questi due fogli: uno è la lettera della Comunità
montana, a firma Marquis; l'altro è la deliberazione del Comune di
Saint-Vincent...leggo qui: Marquis Pierluigi, Consigliere
presente...in piena campagna elettorale si dice: eh sì, si può
fare...e, adesso, ciao!
Presidente
- La parola al collega Marquis.
Marquis (UV)
- Grazie Presidente.
Vorrei fare anch'io alcune considerazioni su questo argomento.
Ho sentito gli interventi che sono stati fatti e li ho ascoltati
volentieri. Avrei già voluto intervenire nell'altra occasione
dell'interpellanza; solo che poi ho soprasseduto, perché
l'interpellanza non era rivolta a me, anche se forse, per fatto
personale, avrei potuto replicare in quell'occasione.
Mi spiace che il collega Donzel abbia bollato come propaganda
elettorale l'interessamento verso questo problema da parte della
Comunità montana, perché questo significa che, quantomeno, ha letto
con molta superficialità la lettera che è stata inviata
all'Amministrazione regionale dalla Comunità montana Monte Cervino,
perché è datata 30 maggio, e, quindi, il 30 maggio mi risulta che
sia post-elezioni. Proprio per non dar luogo a delle confusioni di
questo tipo, abbiamo soprasseduto prima delle elezioni a inviare
questa nota, perché abbiamo pensato che, poi, sarebbe stata
strumentalizzata.
Io credo che il Consiglio dei sindaci della Comunità montana si
sia occupato di questo tema già in tempi non sospetti, perché
analoga iniziativa era stata fatta l'anno prima, quindi nel 2012,
anche se purtroppo non si è riusciti, anche in quell'occasione, ad
attivare la sezione della classe del Liceo. Io credo che sia una
legittima aspettativa del territorio, quella di chiedere che vi sia
il mantenimento di questi servizi, sia per quanto concerne la
formazione, essendo questa una scuola di eccellenza (basandoci su
quello che è a nostra conoscenza), sia per quanto riguarda le
fatiche aggiuntive che i ragazzi devono sopportare (per aggiungere
dei chilometri per andare ad Aosta o a Pont-Saint-Martin), sia per
quanto riguarda poi l'indotto che viene dato (quello che può essere
per la ristorazione o gli esercizi commerciali), in un periodo di
crisi come questo.
Però ho ascoltato anche con attenzione le problematiche che ha
analizzato il collega Farcoz, perché bisogna fare i conti con
quelle che sono le politiche della pubblica istruzione regionale, e
bisogna anche essere coerenti con quello che dice la norma a
livello nazionale. Io, da rappresentante del Governo regionale, mi
auguro che quanto si è verificato negli ultimi due anni non si
riproponga, perché quando si dovesse riverificare una situazione di
questo genere, con questo
trend
, si metterebbe a rischio la
ragione di esistere del Liceo nella Media Valle, quindi una scuola
di tutto rispetto e che va considerata. Comunque, va anche rilevato
che sarebbe opportuno avviare un processo di sensibilizzazione
sull'opinione pubblica, sulle famiglie, sui ragazzi, sugli studenti
per favorire le iscrizioni nelle scuole di prossimità, pur nel
rispetto dell'esercizio delle libertà decisionali. Guardate che ci
sono dei dati che dicono che 14 ragazzi di quel comprensorio
avrebbero potuto iscriversi al Liceo del Centro Valle, quindi ci
sarebbero stati i numeri per poter aprire questa sezione. Ce ne
sono 12 e ce ne sono 14 che non frequentano, che non si sono
iscritti presso quella sede, e quindi 12 più 14 farebbe 26. Quindi
c'è anche questo problema, perché il nostro interesse è, sì,
mantenere da una parte i servizi sul territorio...però dall'altra
parte, a fronte di queste grosse spese che si sostengono per il
raggiungimento di questi obiettivi, bisogna avere anche questo tipo
di sensibilità.
Quindi credo che il Comune di Saint-Vincent, il Comune di
Châtillon e il comprensorio debbano anche operare in termini di
sensibilizzazione. Purtroppo le aspettative di un'area territoriale
non possono essere tutte soddisfatte dal Governo regionale, che si
deve confrontare con la legislazione, come dicevo prima, nazionale,
e con logiche che devono essere di interesse globale e che quindi
superano le situazioni di contesto. A malincuore, per i ragazzi di
questo comprensorio, ma comprendendo quelle che sono le esigenze
superiori, io voterò contro questa mozione.
Presidente
- Possiamo mettere in votazione? Ha chiesto la
parola il collega Viérin.
Viérin L. (UVP)
- Sì, per
par condicio
con il
collega Marquis, intervengo, anche perché sollecitato
dall'Assessore Farcoz già nella risposta all'iniziativa del collega
Donzel, per una delibera che è una delibera datata 2010. Cercherò
di spiegare come si è evoluta e com'è nato questo numero, perché se
si ricostruisce la vicenda bisogna ricostruirla nell'interezza dei
suoi elementi.
Quando è arrivata la questione della determinazione del numero
nella formazione delle classi, è stato ricordato, la questione del
numero nazionale portato a 27 e la questione di fissare un
parametro anche in Valle d'Aosta, in merito e in ordine a quello
che era un tessuto scolastico e territoriale e, d'intesa con le
organizzazioni sindacali e sentita anche la V Commissione, avevamo
pensato a 20...ma perché avevamo pensato a 20? Perché lei,
Assessore, ha citato i dati che gli uffici le hanno preparato: in
effetti, 2004-2005, 38, poi 30, 34, 22, 23, fino ad arrivare
all'anno in cui abbiamo fatto la delibera in cui erano 22. Avendo
chiaramente non le proiezioni di una scuola dell'infanzia o
primaria dove i dati demografici di un paese collimano coi numeri
che si vogliono prospettare, quindi sono più facili da presumere,
mentre qui si parla di numeri su altri tipi di istituti e quindi si
fanno delle proiezioni che, commisurate anche alla bocciature,
devono essere sostenibili. E avevamo incontrato gli insegnanti,
anche, perché era arrivata una prima richiesta, che però loro
avevano capito e ci eravamo lasciati dicendo: bene, si cercherà di
intervenire per aumentare questo numero, anche attraverso la
questione dell'organico di fatto e di diritto, ricordato dal
collega Donzel. Malgrado questo, quest'anno siamo di nuovo alla
stessa situazione!
Allora io credo e ho avuto modo anche di incontrare gli
insegnanti, in quest'ultimo periodo, e loro in quella riunione si
ricordano anche dell'impegno che noi ci eravamo assunti. Io mi ero
impegnato eventualmente a rivedere questo numero, eventualmente a
rivedere questo numero. È chiaro che ci dev'essere un numero che
sotto una certa soglia non può scendere, rapportato appunto anche
alle bocciature. Però noi crediamo che un impegno...ed è per questo
che noi voteremo l'iniziativa dei colleghi...noi crediamo che un
impegno a rivedere proprio in funzione di una unicità e
territorialità particolare, potrebbe essere un impegno al di là di
ciò che è stato fatto tecnicamente, e che quindi potrebbe in
prospettiva dare un segnale di vitalità. È chiaro che però la
riflessione va fatta sull'intero problema della Media e Bassa
Valle. Dico questo affinché il pensiero non sia interpretato,
ecco...perché si fa presto poi ad interpretare in un modo o
nell'altro un certo pensiero, ma dico che...collega Marquis, non
c'entrano le disposizioni nazionali! Una delibera si modifica con
un'altra delibera, si parla qui tutti assieme di trovare delle
soluzioni che possano essere sostenibili da un punto di vista anche
dirigenziale, perché effettivamente ci sono poi degli atti che
devono avere dei pareri di legittimità e di congruità da parte dei
dirigenti. Questo è un po' il gioco che si cerca sempre di fare, di
tirare la volontà politica, da un lato, e la disponibilità tecnica,
dall'altro.
Quindi noi prendiamo questa iniziativa come un impegno a
mantenere gli istituti secondari, quindi è un impegno a garantire
il mantenimento degli istituti secondari di 2° grado nella Media e
Bassa Valle. Ecco, quindi non è un impegno che obbliga a rivedere
il numero preciso di quella classe, è un impegno che noi
condividiamo e che credo possa essere effettivamente un impegno
condivisibile. Quindi noi crediamo che, essendo anche disponibili
ad aprire questo dibattito in V Commissione, perché in V
Commissione permanente noi...io non ne faccio parte come membro
diciamo effettivo, ma sarò lieto di poter partecipare al dibattito,
è chiaro che questo va inserito in una revisione, perché anche ciò
che è stato fatto negli anni precedenti è in evoluzione, quindi una
volontà di rivedere la possibilità di mantenere i nostri plessi,
perché abbiamo già dovuto fare delle scelte difficili in quel
territorio, potrebbe essere un impegno, ecco, che va nella volontà
comune - se non ho capito male - di mantenere queste peculiarità
territoriali.
Presidente
- La parola all'Assessore Farcoz.
Farcoz (UV)
- Oui, merci pour la réponse au Conseiller
Roscio. Bien sûr, vous avez tout à fait raison sur la sensibilité,
mais, comme m'enseignait votre collègue Chatrian, l'administration
publique répond par des actes; donc nous ne pouvons pas, nous ne
pouvons pas...voilà...
(interruption d'un Conseiller, hors micro)
...voilà, c'est ça... Donc, pour ce qui est de la délibération,
nous rejetons cette motion, car si d'une part nous sommes
parfaitement d'accord sur le fait d'accorder d'avantages et
d'attentions aux scolaires de second degré de la Moyenne et Basse
Vallée, ce qui me semble tout à fait correct, d'autre part nous
jugeons que les motivations exposées il y a quelques minutes sont
parfaitement valables.
Avant de conclure, je voudrais souligner que si la classe en
question n'a pas été ouverte ce n'est pas par un manque de
sensibilité par ce choix opéré par certains d'élèves de s'inscrire
au Lycée scientifique de Saint-Vincent ou dans d'autres
établissements de la Moyenne et Basse Vallée. Nous avons tout
simplement respecté les dispositions en vigueur, approuvées dans la
précédente législature, en espérant que de la part de l'école la
cohérence représente encore une valeur à respecter, au moins dans
cette votation. J'espère sincèrement que dès l'année 2014-2015 nous
aurons, à nouveau, un nombre d'inscrits suffisant pour qu'une
nouvelle classe de première ouvre ses portes avec la collaboration
des organisations syndicales, des collectivités locales, des écoles
moyennes de notre territoire et des élèves résidant dans la
Communauté de montagne Mont Cervin et dans les zones limitées.
Merci.
Président
- Bien. On peut mettre en votation? On peut
ouvrir la votation? La votation est ouverte. Ah, oui, a demandé la
parole?pardon, j'avais demandé s'il y avait des requêtes?non,
pardon. Alors vous pouvez?
Viérin L. (UVP)
- Oui, non, je...per fatto personale,
Presidente.
Presidente
- Prego.
Viérin L. (UVP)
- J'ai été, je crois...si je n'ai pas mal
compris dans la lecture faite un peu en vitesse de l'Assesseur,
j'ai entendu parler de "cohérence"...probablement vous n'avez pas
entendu l'intervention ou vous aviez déjà la réponse
pré-confectionnée sans entendre...alors, je voulais dire que je
suis intervenu pour éviter qu'il y ait de l'instrumentalisation.
Probablement je me suis mal expliqué ou vous avez mal compris, afin
que...la cohérence est une valeur qui est propre de chacun de nous
et, si vous n'avez pas compris ce que j'ai essayé d'expliquer, ne
le dite pas à cette Assemblée! Merci.
Président
- Bien. On peut mettre en votation? La Morelli,
pour??
Morelli (ALPE)
- Juste pour demander la votation secrète.
Merci Madame la Présidente.
Président
- Oui. Et le collègue Chatrian pour?
Déclaration d'intention. Vous avez la parole, collègue.
Chatrian (ALPE)
- Sì, grazie Presidente. Grazie per il
suggerimento all'Assessore Farcoz.
Se abbiamo presentato questa mozione è perché forse avevamo
delle intenzioni di modificare, magari, quello che è stato
approvato da un atto deliberativo. Grazie per averci illustrato
come funziona la macchina amministrativa... Le consiglio, però, la
prossima volta, di non leggere solo le dichiarazioni del suo
dirigente o di qualche suo funzionario, ma di darci delle risposte
di natura politica, dato che le delibere di Giunta sono degli atti
politici, prima di tutto! Grazie per averci ancora illustrato che
l'amministrazione pubblica parla per atti; grazie per le sue
sensibilità che ha per la Media Valle dove io abito, dove conosco
molto bene, dove i miei colleghi hanno illustrato molto bene le
esigenze del territorio; grazie ancora per le sue sensibilità di
natura politica, per dare delle possibilità ulteriori nelle nostre
località! Le ricorderemo nei prossimi interventi, nei prossimi
Consigli indubbiamente, che l'amministrazione pubblica parla per
atti, non parla al bar, non parla nei giornali politici, ma qui, e
ringraziamo veramente ancora di cuore delle "sensibilità di
haut
niveau"
che lei oggi ci ha dato, e soprattutto del come è stato
illustrato, delle sensibilità e della motivazione dal punto di
vista politico che oggi ci ha poco illustrato e ben poco ci ha
fatto capire quali sono le intenzioni.
Il ragionamento che ci fa però è che il Liceo non aprirà a
Saint-Vincent e, da buon autonomista, ci dice: "accentriamo nei
centri grandi, lasciamo da parte quello che in questo momento non
ha nessuna possibilità". Evviva la normativa nazionale, viva
l'autonomismo spinto in Valle d'Aosta! Grazie!
Presidente
- Possiamo mettere in votazione? La votazione
è aperta. No...non sono io che gestisco purtroppo la segretezza del
voto, l'abbiamo chiesta alla cabina di regia...non siamo noi che
gestiamo da qua, eh...colleghi, no, a scanso di equivoci non siamo
noi che gestiamo dalla Presidenza, ma dalla cabina di regia...no,
ma per chiarezza d'informazione. Prego, è aperta la votazione.
Tutti hanno votato? Possiamo chiudere la votazione. La votazione è
chiusa.
Presenti: 35
Votanti: 35
Favorevoli: 17
Contrari: 18
Il Consiglio non approva.
Colleghi, sono le 20,36...da accordi avevamo detto di chiudere
alle 20,30. Se volete, credo che se ci prendiamo l'impegno di
discuterla in maniera rapida, possiamo magari discutere la
risoluzione...va bene? Bene. Chi la vuole illustrare? Sì, se siete
d'accordo...visto il tema, l'attualità del tema.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK