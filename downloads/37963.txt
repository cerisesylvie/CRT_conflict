Consiglio Regionale della Valle d'Aosta - Oggetto del Consiglio n. 1591 del 18 novembre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1591 del 18 novembre 2015 - Resoconto
OGGETTO N. 1591/XIV - Interpellanza: "Interventi per il
potenziamento della struttura regionale Politiche della formazione
e dell'occupazione".
Presidente
- Per l'illustrazione, chiede la parola il
Consigliere Gerandin, ne ha la facoltà.
Gerandin (UVP)
- Merci Président.
Nel 2016 sarà un anno particolarmente importante per quello che
riguarda la programmazione europea: quella del 2014-2020, che
prevede tra le varie voci importanti stanziamenti per assicurare
gli interventi previsti per un totale, se non ci sbagliamo, di
oltre 22 milioni per la sola annualità 2016, per cui la premessa è
proprio questa: l'importanza che ha questo settore a cui noi
abbiamo già nel passato riservato particolare attenzione, quello
legato all'Agenzia del lavoro e, in particolare, a quella che è la
struttura delle Politiche della formazione e dell'occupazione, che
è, tra le altre cose, l'Autorità di gestione per il Fondo sociale
europeo. Già in passato, dicevo, abbiamo promosso iniziative di
questo genere e a maggior ragione in questo momento in cui in
quello che sarà il bilancio di previsione che andremo a trattare
nelle prossime sedute del Consiglio regionale...beh, già
dall'illustrazione che abbiamo avuto nelle varie Commissioni, ma
anche da quei dati che abbiamo letto in questa proposta di bilancio
la parte del leone, per quello che riguarda il discorso delle
risorse disponibili, la fanno proprio i fondi europei, per cui su
questo penso che ci sia una condivisione di carattere generale.
Dicevo, noi nel passato abbiamo già sollecitato un po' per
capire quali erano le prospettive dell'Agenzia del lavoro, ma
soprattutto per quello che riguardava il discorso delle politiche
della formazione e dell'occupazione. Abbiamo poi in questo lasso di
tempo verificato anche che cosa succedeva anche all'interno di quel
processo riorganizzazione avvenuto nelle strutture da parte del
personale dipendente regionale e quello che le andiamo a chiedere
oggi, Assessore, è un po' di capire qual è la sua visione per
quello che riguarda il futuro di quest'Agenzia del lavoro. Vogliamo
capire se c'è una sensibilità diversa, se c'è la volontà di
risolvere delle problematiche che sono emerse, sono emerse anche -
e glielo può confermare la sua collega Fontana - quando abbiamo
parlato della legge per quello che riguardava il reddito, l'aiuto,
chiamiamolo come vogliamo, non è così importante...ma a quel tavolo
il rappresentante, il Dirigente delle politiche del lavoro ci ha
espressamente detto: "per favore, metteteci anche una parte di
sociale - per cui abbiamo inserito il sociale in quella legge -
perché con le strutture, con il personale che ho a disposizione non
sono in grado di gestire quest'ulteriore "
badò
"",
(traduzione letterale dal patois: "peso").
Le domande pertanto sono molto precise: "
se vi sia
l'intenzione di potenziare il personale assegnato all'Agenzia del
lavoro; i motivi per cui, malgrado l'avvenuta riorganizzazione
delle strutture e del personale dipendente regionale, non sia già
provveduto a tutt'oggi
" e "
se si ritenga
fondamentale...potenziare questa struttura
", perché, al di là
delle dichiarazioni di buona intenzione che abbiamo peraltro
sentito già nel passato, abbiamo appreso, torno a dire con
rammarico, che queste strutture rimangono con del personale molto
limitato, per cui era proprio una visione di prospettiva
considerato che bisogna essere bravi e soprattutto avere le
capacità professionali, gestionali e quant'altro per gestire queste
risorse.
Completo la presentazione dicendo che, è chiaro, siamo di fronte
ad una situazione in cui il bilancio regionale è di fatto
dimezzato, per cui è difficile da capire come mai certe strutture
che avranno veramente tanto lavoro non siano state a tutt'oggi
potenziate. Grazie.
Presidente -
Per la risposta, chiede la parola
l'Assessore Donzel, ne ha facoltà.
Donzel (PD-SIN.VDA)
- Grazie Presidente.
Gentile collega la ringrazio per aver posto all'attenzione
questa questione, che ovviamente innanzitutto permette di
presentare l'importanza che ha questo Dipartimento delle politiche
dl lavoro e della formazione e l'azione che sta svolgendo. Anche a
me sfugge ancora adesso tante volte, visto il mio passato da
sindacalista, di chiamarla Agenzia del lavoro, quindi lei mi
consentirà di dire che nelle premesse...ecco, non chiamiamola più
Agenzia del lavoro, perché ormai l'Agenzia del lavoro da anni non
esiste più, è stata incorporata nel Dipartimento delle politiche
del lavoro e quella attività che una volta era svolta dall'Agenzia
del lavoro oggi è svolta dalla struttura organizzativa delle
Politiche della formazione e dell'occupazione.
Altra considerazione: giustamente nell'interpellanza si chiamano
anche in causa questa volta correttamente con il nome attuale i
centri per l'impiego. È opportuno ricordare che questi centri per
l'impiego sono gli ex uffici di collocamento, che fino a qualche
anno fa probabilmente nessuno si ricordava più che esistessero,
cosa facessero, perché c'era - i dati lo dicevano - quasi la piena
occupazione in Valle d'Aosta. È quindi chiaro che non è soltanto
una questione che adesso hanno cambiato nome, ma che, di fronte a
quella che lei, appunto, anche ha richiamato: una situazione di
oggettiva difficoltà in questo momento nel mercato del lavoro, sono
oggetto di una pressione sicuramente maggiore, anche perché proprio
sono lo sportello principale a cui rispondono importanti misure
come il Piano giovani, oppure "Garanzia giovani", a cui in qualche
modo bisogna sopperire.
Per quanto mi riguarda, ovviamente quando si arriva nuovi in una
struttura...la prima azione che ho cercato di fare è stata
innanzitutto quella, con umiltà, di capire come funzionava e di
avere un'azione di motivazione delle persone che operano in una
struttura, cioè che non venisse considerata la struttura
Dipartimento politiche del lavoro come una struttura di serie B
rispetto a quella che è collocata, quella che si occupa...diciamo
il Dipartimento industria, che è collocato nella più prestigiosa
sede di Piazza della Repubblica. Credo che con quest'azione abbiamo
già dimostrato di aver dato segnali importanti della qualità del
personale che abbiamo a disposizione, perché qualcuno ha un po'
sorriso quando noi abbiamo detto che coinvolgeremo attivamente i
centri per l'impiego nella
Journée des métiers du tourisme
.
Abbiamo visto che cosa ha voluto dire chiamarli in causa in modo
molto attivo, ha permesso...i numeri della vigilia davano 21
imprese coinvolte, 50 posti a disposizione, grazie ad un
coinvolgimento attivo dei centri per l'impiego, in particolare
quello di Verrès di cui poi vi dirò, il risultato è stato che sono
arrivate oltre 28 imprese e i posti a disposizione sono saliti a
80: questo per dare l'idea di quello che vuol dire coinvolgere
queste strutture.
Per venire alla questione che lei ha posto, evidentemente una
struttura che ha un'importanza di questo tipo e ha soprattutto a
cavallo di una situazione delicatissima qual è quella della
chiusura della programmazione 2007-2013...nel momento in cui,
seppure con un attimino di ritardo, siamo riusciti a far partire in
modo significativo la programmazione 2014-2020...rispetto alle
cifre che diceva lei, il Fondo sociale europeo deve in qualche modo
mettere in campo 22 milioni solo nel 2016, beh, 11 milioni sono già
partiti, quindi in qualche modo pensiamo nel 2016 di adempiere a
quell'obiettivo che ci ha dato.
Fatte queste premesse, occorre ricordare che nel corso del 2015
circa sette persone sono state indirizzate verso il Dipartimento
che dicevo prima: il Dipartimento delle politiche della formazione
e dell'occupazione. Quattro di queste sono andate ai centri per
l'impiego e quello che in questo momento, diciamo, grazie
anche...mi consenta una parentesi: una cosa molto importante - e la
ringrazio di aver sollevato questo problema - è che per anni
abbiamo detto: "Qui il personale regionale cosa ci sta a fare?",
"Serve", "Non serve", eccetera. La ringrazio che ha fatto rilevare
che il personale del Dipartimento delle politiche del lavoro è più
che mai utile, è più che mai importante averlo e che svolge una
funzione, come lei chiaramente ha detto, strategica per tanti
settori, perché, diciamo, delle risorse messe in campo dal Fondo
sociale europeo tutto il sistema Valle d'Aosta ne può beneficiare.
Sono quindi quelle risorse pubbliche che non sono costo, ma possono
trasformarsi in energia positiva: ecco perché c'è un'attenzione a
rafforzare questo settore, rafforzarlo nel rispetto anche dei
contratti di lavoro, quindi non è che si può - lei lo sa meglio di
me vista la sua esperienza - spostare il personale come se fossero
delle pedine, bisogna anche seguire quelle che sono le aspirazioni
del personale, la loro disponibilità. Noi siamo stati in parte
fortunati perché un soggetto un dì, per ragioni personali, si è
avvicinato al suo territorio ed è andato a cadere a pennello nel
centro dell'impiego di Verrès dando una forte risposta a quella
struttura. In questo momento esiste ancora una carenza, ma, per
essere chiari, l'emergenza, se vogliamo, è di un'unità di...quindi
bisogna anche dire dei numeri che hanno una certa...per essere
chiari, per non creare delle aspettative fuori dal...una risorsa
per quanto riguarda l'Autorità di gestione da lei stessa
richiamata, perché proprio la delicatezza, l'importanza di questo
settore richiede questa risorsa. Questo posto vuoto si è creato a
seguito del fatto che appunto c'è stato questo spostamento interno
alla struttura e quindi lì bisognerà intervenire in tempi brevi per
andare a coprire, ma, per quanto riguarda i centri per l'impiego, è
stato previsto già un concorso per un'altra figura e la graduatoria
di quel concorso consentirà, rimanendo in vigore per tre anni, di
sfruttare le risorse del POR-FSE, che valgono 1.500.000 euro per
assumere ulteriori persone, che dovrebbero andarci a coprire quella
che è l'esigenza oggi di sportello dei centri per l'impiego vista
la situazione del mercato del lavoro. La struttura quindi non è
stata ferma, servono delle ulteriori risorse, l'ho detto in
particolare sul pezzo dell'Autorità di gestione, l'ho spiegato,
trattasi essenzialmente di una figura che in questo momento è
determinante.
Altro pezzo poi non indifferente è quello di ricollocare tutto
il Dipartimento delle politiche del lavoro nella sede che è
praticamente semivuota di Piazza della Repubblica e quindi andare
anche lì, dal punto di vista organizzativo, a rimettere insieme
tutte le risorse all'interno di un Assessorato che consentirà anche
quelle eventuali mobilità interne e sinergie che oggi non si
possono fare viste le distanze fisiche. Questo lo accenno anche...è
nell'ambito di un progetto che dovrebbe portare ad un risparmio
rispetto a quello che riguarda i costi degli affitti e quant'altro,
mi sembra che quest'operazione ormai sia in fase di realizzazione
quanto prima. Questo quindi per dire che sì, effettivamente delle
criticità esistono e non vanno sottovalutate vista la delicatezza
di procedure che attengono all'utilizzo dei fondi sociali europei,
nel 2015 ci sono state delle risposte importanti. Certamente
possiamo vedere di trovare, in sinergia con tutti gli altri
Assessorati, quella risorsa che potrebbe coprire un'emergenza.
Esprimo questo con cautela, perché praticamente poco fa l'Assessore
alla sanità esprimeva le preoccupazioni sull'occupazione del suo
settore, altri settori sono altrettanto importanti, quindi questo
va fatto con una certa razionalità e quindi non in modo da dire:
"questo Assessorato è più importante di un altro". È che qui
effettivamente in quel punto bisogna fare qualcosa e l'impegno è a
realizzare e a coprire quello spazio, affinché questo fatto non ci
crei dei problemi nel 2016, ma le ripeto che la programmazione è
avviata e nel 2016 quegli obiettivi saranno pienamente
raggiunti.
Presidente -
Grazie Assessore. Per la replica, chiede la
parola il Consigliere Gerandin, ne ha facoltà.
Gerandin (UVP) -
Merci Président.
Ho ascoltato attentamente quanto lei ci ha detto, Assessore, ma
devo dire che su tanti passaggi sono assolutamente concorde. Sul
fatto che in una struttura così delicata, ma sotto tanti aspetti ci
debbano essere delle persone motivate che vi operano penso che sia
veramente più che necessario. Sono assolutamente d'accordo nel
considerare questo un settore di utilità assolutamente...diciamo
determinante, anche strategico, come giustamente lei ha detto.
Probabilmente l'errore che ho fatto per quello che riguardava il
discorso chiamando...non è più Agenzia del lavoro, ma bensì
Struttura delle Politiche del lavoro, è perché ho provato a fare un
paragone di quella che era l'organizzazione dell'Agenzia del lavoro
- questa volta dico giusto - rispetto a quella che è la struttura
Politiche del lavoro. Pensavo che magari me ne parlasse lei,
Assessore, provo a dirlo io. Tra il 2008 e il 2009 all'Agenzia del
lavoro lavoravano 44 persone, di cui 21 dipendenti e 23
collaborazioni continuative (Co.co.co.), oggi nella struttura
Politiche per la formazione e dell'occupazione, che è l'autorità di
gestione per quello che riguarda il fondo FSE, sono impegnati 23
dipendenti, siamo quasi alla metà delle risorse che c'erano nel
2008-2009. Arriviamo a quello che è, a nostro parere, un settore
strategico in questo momento così delicato per la Valle d'Aosta, ma
penso nel contesto nazionale, ma la Valle d'Aosta sta soffrendo
ancora più di altre realtà: quello del personale assegnato ai tre
centri per l'impiego, che sono chiamati in questo momento ad
attuare misure di politica attiva previste nel Fondo sociale
europeo. Sempre a quella data, era di 34 persone, oggi sono 32, c'è
però un'abissale differenza: quando c'erano 34 persone, il tasso di
disoccupazione era del 3 percento circa, oggi siamo al 9 con punte
per i giovani molto più alte, senza contare poi quest'utenza che è
più che triplicata in questo momento...sono state gravate anche di
nuove funzioni, faccio solo qualche esempio - poi lei meglio di me
saprà dirmi se sono dati corretti -: quello della Garanzia Giovani,
abbiamo avuto più di 3.500 domande, di cui 1.500 sono valdostani,
più di 1.500, 1.300 sono stati presi in carico dal discorso delle
politiche...
(interruzione di un Consigliere, fuori microfono)
...esatto, mentre oltre 700 devono ancora stipulare un piano di
attivazione, non ultima la legge per quello che riguarda il reddito
di inclusione, che sarà un ulteriore aggravio, seppur magari
condiviso con quello che è il discorso delle politiche sociali.
Questo per dirle che...va bene, ci mancherebbe, io vengo da quel
mondo per cui penso che il dialogo interpersonale e la motivazione
che riesce a dargli il politico anche ai dipendenti siano
fondamentali, su questo non c'è ombra di dubbio, però mi rifiuto di
credere che in un processo riorganizzativo come questo non si
riesca a motivare del personale per andare a lavorare in un settore
strategico come questo.
Allora, Assessore, non posso dirle che...non solo le criticità
esistono, non si è fatto assolutamente a sufficienza per questo. Io
sono uno che sosterrà anche all'esame della finanziaria il rispetto
il più possibile di quella che è la salvaguardia dei posti di
lavoro, ma in questo momento non si chiede a qualcuno di
abbandonare il posto di lavoro, bensì di motivarsi per il giusto,
di andare a lavorare in un settore che sarà il futuro della Valle
d'Aosta. Allora, su questo è la vera scommessa, perché non è
accettabile veramente che in un contesto come questo valdostano,
dove abbiamo più di 2.000 dipendenti, non si trovi il personale per
far funzionare questi uffici, non sono demansionamenti, non sono
spostamenti di sedi di lavoro da Courmayeur a Gressoney, lavorano
nella stessa città, per cui io penso che la politica ogni tanto,
oltre a quell'azione di convincimento e il rispetto dei contratti
di lavoro - ci mancherebbe! -, debba essere anche in grado di
programmare, motivare e cercare veramente di far capire ai
dipendenti
in primis
che il futuro della Valle d'Aosta passa
per queste risorse. Io non ho dubbi che il suo sia un Assessorato
fondamentale, ma veda fino in fondo di arrivare a quelle scelte,
magari anche un po' imposte a volte, però scelte sul futuro
nell'interesse dei valdostani. Grazie.
Presidente -
Proseguiamo con l'ordine del giorno, c'è il
punto 23 accorpato con il punto 19.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK