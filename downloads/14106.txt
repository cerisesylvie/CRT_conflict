Consiglio Regionale della Valle d'Aosta - Oggetto del Consiglio n. 629 del 20 aprile 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSETTO DEL TERRITORIO
Urbanistica e pianificazione territoriale
Precedente
Successivo
Resoconto integrale del dibattito dell'aula
Oggetto del Consiglio n. 629 del 20 aprile 1994 - Resoconto
OGGETTO N. 629/X - Approvazione del programma di interventi
per gli anni 1992-1993 per la riqualificazione di Aosta quale
moderno Capoluogo regionale in applicazione dell'articolo 2, comma
3, della legge regionale 2 marzo 1992, n. 3.
Deliberazione - Il Consiglio
a) vista la legge regionale 2 marzo 1992, n. 3, concernente
"Interventi per la riqualificazione di Aosta quale moderno
capo­luogo regionale" che prevede, all'articolo 2, che il Consiglio
co­munale di Aosta adotti il programma degli interventi e lo
tra­smetta alla Giunta regionale affinché questa proceda
all'ar­monizzazione delle proposte acquisite e adotti il programma
medesimo, trasmettendolo al Consiglio regionale per l'appro­vazione
definitiva ed il relativo finanziamento e che, all'articolo 4,
comma 1, autorizza - per il finanziamento degli interventi previsti
dalla legge - la Giunta a contrarre mutui passivi, nel decennio
1992-2001, per l'importo complessivo di lire 150 mi­liardi, di cui
lire 15 miliardi annui per il triennio 1992-1994;
b) viste le deliberazioni del Consiglio comunale di Aosta n.
207, del 15 luglio 1992 - trasmessa alla Regione in data 10
settem­bre 1992 - e n. 89, del 23 marzo 1993 - trasmessa alla
Regione in data 29 aprile 1993 - con le quali sono state approvate
e tra­smesse alla Giunta regionale le proposte di finanziamento ai
sensi della legge regionale 3/1992, rispettivamente per gli anni
1992 e 1993;
c) richiamata la deliberazione della Giunta regionale n. 12535,
del 31 dicembre 1992, ratificata con propria deliberazione n.
4142/1X, del 27 gennaio 1993, con la quale, a causa della non
presentazione da parte del Comune di Aosta di un programma organico
per il perseguimento delle finalità di cui all'articolo 1 della
legge regionale 3/1992, si approva e si impegna la sola spesa di
lire 11.700 milioni per l'attuazione del terzo intervento di
recupero abitativo del quartiere Cogne e per l'installazione di
ascensori nei fabbricati dello stesso quartiere - in quanto
consi­derati interventi attuativi del programma di cui all'articolo
3 della legge regionale 21 dicembre 1983, n. 74, oltre che
rispon­denti alle finalità della legge regionale 3/1992 - nonché
per l'attuazione di interventi finalizzati ad assicurare la messa a
norma degli stabili di proprietà dell'Amministrazione comuna­le, ai
sensi dell'articolo 4, comma 2, della legge regionale 3/1992,
rinviando la definizione delle modalità di liquidazione di tale
spesa e subordinando l'approvazione di ulteriori spese all'avvenuta
presentazione, da parte del Comune di Aosta e alla successiva
approvazione, da parte del Consiglio regionale, del programma
organico testé menzionato;
d) vista la deliberazione del Consiglio comunale di Aosta n.
309, del 2 dicembre 1993, trasmessa alla Regione in data 10
dicem­bre 1993, con la quale, tra l'altro:
d.1) si approva il documento "interventi per la riqualificazione
di Aosta quale moderno capoluogo regionale (legge regionale 3 del 2
marzo 1992)" consistente nell'individuazione dello scena­rio
urbanistico di riferimento e dei progetti, intesi quali insiemi
organici di interventi, considerati prioritari per il
conseguimen­to delle finalità indicate dalla legge regionale;
d.2) si approva l'elenco degli interventi da finanziare, ai
sensi della legge regionale in argomento, per il biennio 1992/93,
ri­comprendendovi quelli già approvati dalla Regione con le
deli­berazioni di cui in c);
d.3) si rinvia l'indicazione, per gli interventi proposti a
finan­ziamento: dei connotati tecnici e di costo; dei collegamenti
con altri interventi; della compatibilità urbanistica; dei soggetti
re­sponsabili e delle modalità di attuazione, monitoraggio e
ge­stione; dei tempi di attuazione; del piano finanziario di
inve­stimento e di gestione; dei risultati attesi;
e) considerato che gli elementi di cui in d.3) sono stati
successi­vamente forniti al competente Servizio regionale con
lettera prot. n. 4907, del 22 febbraio 1994, consentendo così al
Servizio medesimo di elaborare n. 11 "schede tecniche per
intervento" che costituiscono l'allegato n. 2 alla presente
deliberazione;
f) considerato che le risorse finanziarie recate dal bilancio
re­gionale per il finanziamento del programma 1992-93 ammon­tano a
complessive lire 26,7 miliardi, di cui:
f.1) lire 11,7 miliardi - impegnati con le deliberazioni di cui
in c) - a valere sull'esercizio finanziario 1992, essendo venuto
meno, ai sensi dell'articolo 64 della legge regionale n. 90 del
1989, modificata con legge regionale n. 16 del 1992, il residuo
stan­ziamento di lire 3,3 miliardi disposto per lo stesso anno ma
che non ha formato oggetto di impegno di spesa;
f.2) lire 15 miliardi, a valere sull'esercizio finanziario 1993,
quale residuo di stanziamento mantenuto in bilancio ai sensi della
legge regionale richiamata in f.1);
g) esaminata la proposta di programma adottata e sottoposta
all'approvazione del Consiglio dalla Giunta regionale con
deli­berazione n. 2063, dell'11 marzo 1994, desumibile dalle n. 11
schede costituenti l'allegato n. 2 alla presente deliberazione e
comprensiva della tavola finanziaria di sintesi di cui
all'alle­gato n. 1 e delle disposizioni finanziarie e per la
sorveglianza e la valutazione del programma, di cui agli allegati
n. 3 e 4 alla presente deliberazione;
h) considerato che si rende necessario procedere
all'approva­zione del programma menzionato e alla conseguente
approva­zione delle restanti spese - da aggiungersi a quelle già
approva­te con le deliberazioni in c) - nonché alla definizione
delle mo­dalità di liquidazione delle spese medesime, afferenti
alle an­nualità 1992 e 1993;
i) ritenuto opportuno sottoporre la fase di attuazione del
pro­gramma a monitoraggio e controllo di apposito "Comitato di
sorveglianza", composto di rappresentanti del Comune interes­sato e
della Regione, al fine di superare con tempestività i pro­blemi che
dovessero sorgere in sede attuativa;
l) visto il parere favorevole rilasciato dal Dirigente del
Servizio Studi, programmi e progetti, ai sensi del combinato
disposto dell'articolo 72 della legge regionale n. 3/1956 e
successive mo­dificazioni e dell'articolo 21 della legge regionale
n. 18/1980 e successive modificazioni, in ordine alla legittimità
della presen­te deliberazione;
Visto il parere della III Commissione consiliare permanente;
Delibera
1) di approvare, ai sensi dell'articolo 2, comma 3, della legge
regionale 2 marzo 1992, n. 3, il programma di interventi per la
riqualificazione di Aosta quale moderno capoluogo regionale,
relativo agli anni 1992/93 e comportante una spesa complessiva di
lire 30.670 milioni, di cui lire 26.700 milioni rappresentati da
trasferimenti regionali, sintetizzato nella tavola finanziaria di
cui all'allegato n. 1 e nelle n. 11 schede costituenti l'allegato
n. 2 alla presente deliberazione, di cui formano parte
integrante;
2) di approvare, per l'attuazione del programma di interventi di
cui al punto 1), la spesa di lire 15.000 milioni a integrazione
della spesa di lire 11.700 milioni già approvata ed impegnata con
deliberazione della Giunta regionale n. 12535, in data 31 dicembre
1992, ratificata con propria deliberazione n. 4142/IX, del 27
gennaio 1993, stabilendo che la spesa complessiva di parte
regionale di lire 26.700 milioni sia suddivisa per inter­vento e
per anno secondo gli importi indicati nella tavola fi­nanziaria di
sintesi di cui all'allegato n. 1, che fa parte inte­grante della
presente deliberazione;
3) di impegnare la spesa di lire 15.000 milioni a valere sul
resi­duo passivo di pari importo iscritto al capitolo 33665 della
parte spesa del bilancio di previsione della Regione per l'anno
1994 (fondo proveniente dall'esercizio finanziario 1993, mante­nuto
ai sensi dell'articolo 64, comma 2, legge regionale 27 di­cembre
1989, n. 90, introdotto dall'articolo 10 della legge regio­nale 7
aprile 1992, n. 16);
4) di stabilire che alla liquidazione della spesa complessiva di
lire 26.700 milioni si provveda ai sensi dell'articolo 58 della
legge regionale 27 dicembre 1989, n. 90 e successive
modifica­zioni, con le modalità indicate nell'allegato n. 3 che fa
parte integrante della presente deliberazione;
5) di stabilire che la sorveglianza e la valutazione del
pro­gramma di interventi di cui al punto 1) si effettuino con le
mo­dalità descritte nell'allegato n. 4, che fa parte integrante
della presente deliberazione;
6) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 1, lett. b), del decreto legislativo 13
febbraio 1993, n. 40, come modificato dal successivo 10 novem­bre
1993, n. 479.
Allegati - (...omissis...)
Presidente -
La parola al Presidente della Giunta,
Viérin Dino.
Viérin D. (UV) -
Il s'agit de donner application à la loi
régionale n° 3 du mois de mars 1992 qui a prévu un financement
extraordinaire à la ville d'Aoste, sur présentation d'un programme
spécifique.
Il y avait déjà eu, de la part de la ville d'Aoste, une requête
de financement qui n'a pas encore été accordé en considération du
fait que ledit programme n'avait pas était présenté. Ce programme a
maintenant été présenté et nous pouvons donc le soumettre après
avoir harmonisé ses propositions et adopté le plan des aménagements
destinés au chef-lieu régional.
Il s'agit d'un financement de 26 milliards 750 millions couver
par les crédits qui avaient été engagés en 1992 et 1993. Une
dernière considération: la délibération, prévoit, en autre, les
interventions indiquées à l'article 1 de la loi de référence: la
mise en valeur du patrimoine archéologique et artistique, la
protection de l'environnement, une solution à la crise des
logements, la modernisation des équipements destinés aux sports et
aux loisirs et, enfin, l'amélioration de la mobilité urbaine.
L'article 1 prévoit aussi un plan financier réglementant la mise
en application de ces différentes mesures ainsi qu'un Comité de
surveillance et d'évaluation, présidé par le syndic d'Aoste et
composé de représentants des Administrations municipale et
régionale.
Je crois qu'il est important d'approuver cette mesure afin que
la commune puisse disposer des crédits nécessaires pour les actions
que le Conseil de la ville a approuvées.
Presidente -
La parola al Consigliere Florio.
Florio (VA) -
Questo argomento mi fornisce
l'opportunità di fare una serie di ragionamenti che ritengo
indispensabili perché la situazione in cui si trovano il Comune di
Aosta e la Regione non può durare. Ricordo che, quando venne votata
questa legge, parte delle at­tuali forze di maggioranza o votarono
contro o si astennero, non condividendo il meccanismo ma
condividendone gli obiettivi.
Gli obiettivi dovrebbero essere riassunti nel titolo della
legge; in effetti, l'articolo 2 elenca anche interventi che con la
dizione di riqualificazione di Aosta hanno ben poco a che vedere.
In ef­fetti, ciò trova corrispondenza con gli atti emanati dal
Comune di Aosta per accedere ai finanziamenti. Ritengo che con
inter­venti per la riqualificazione si intendano opere per
strutture che consentano di localizzare destinazioni ammissibili
con la pianificazione urbanistica della città e in risposta ad
esigenze non solo della città stessa, ma della comunità valdostana.
In ef­fetti, il tentativo del Comune era stato quello di inserire
nel fi­nanziamento opere di manutenzione ordinaria e straordinaria
di strutture già esistenti per le quali sono già presenti fior di
leggi regionali.
Se andiamo a vedere il programma per il bien­nio 1992-1993, che
è passato, constatiamo che di interventi di riqualificazione di
Aosta ce ne sono pochi: del primo progetto, centro storico, forse
uno solo è da definire come tale, ed è il ri­cupero di Via Festaz;
gli altri, sono degli interventi che atten­gono a competenze
municipali.
Il secondo, dedicato al verde ur­bano, e il terzo, all'emergenza
abitativa, e io non credo che sia giusto scaricare su questa legge
l'installazione degli ascensori al quartiere Cogne. Una capacità
programmatoria adeguata non dovrebbe confondere i finanziamenti con
le urgenze che via via si presentano e sappiamo quanto Aosta
avrebbe bisogno di interventi di questo genere, per non parlare
dell'adeguamento di impianti sportivi che non è corretto inserire,
così come una strada collinare.
Infine, faccio presente che nel 1992 sono già stati persi dei
miliardi e vorrei che questa legge fosse rivista completamente, in
accordo col Comune, individuando gli inter­venti che rispondano al
riordino urbanistico della città e alle esigenze della Regione;
infatti non è corretto che il Comune di Aosta sia costretto ad
essere soggetto all'approvazione del Consiglio regionale quando
ogni altro Comune non sarebbe soggetto a ciò. Mi sembra che si
finisca per duplicare i livelli di controllo nei confronti di
quell'amministrazione; bisogna quindi giungere ad una radicale
trasformazione di questa legge.
Presidente -
Se non ci sono altri interventi
possiamo passare alla votazione della deliberazione in oggetto. I
consiglieri possono votare.
Presenti: 25
Votanti e favorevoli: 24
Astenuti: 1 (Lanièce)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK