Consiglio Regionale della Valle d'Aosta - Oggetto del Consiglio n. 1427 del 28 giugno 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 1427 del 28 giugno 1995 - Resoconto
SEDUTA ANTIMERIDIANA DEL 28 GIUGNO 1995
OGGETTO N. 1427/X Concessione e liquidazione di un contributo di
lire 8.220.000 all'Associazione dei musei di Cogne per l'esercizio
1995, ai sensi della legge regionale 20 agosto 1993, n. 69.
Deliberazione Il Consiglio
Premesso che:
Il dott. Paolo Foretier, Presidente dell'Associazione dei Musei
di Cogne, ha presentato all'Assessorato della Pubblica Istruzione,
con lettera pervenuta in data 12 maggio 1995, una richiesta
tendente ad ottenere un contributo a parziale copertura delle spese
relative alla attività culturale preventivata per l'anno 1995 che
consiste in:
- preparazione e promozione del Museo della Cultura Contadina
che sorgerà a Sonvilla nella ristrutturata Casa "Gerard-Dayné". Il
progetto comprenderà le attività di ricerca, acquisizione,
catalogazione e archiviazione del materiale etnografico atto
all'allestimento della futura sede museale;
- realizzazione, in collaborazione con Claudine Remacle, di
un'esposizione fotografica sull'architettura rurale che documenti,
in particolare, la metodologia di rilevamento dei dati sulle
vecchie abitazioni in Val di Cogne - tuttora in corso - e i
caratteri peculiari degli interni delle stesse;
- conferenze portanti su argomenti storici, culturali, eccetera
della Valle di Cogne nel contesto della Valle d'Aosta, in
collaborazione con la Biblioteca Comunale;
- visite guidate ad altre realtà museali italiane ed
europee;
- attività editoriale: pubblicazione del lavoro realizzato da
Wilheilm Giese nel 1940 sull'architettura tradizionale di Cogne, in
collaborazione con la dottoressa Remacle.
L'Associazione informa che il bilancio di previsione per la
gestione ordinaria per l'anno 1995 è il seguente:
Entrate
1 - contributo Comune di Cogne lire 30.000.000
2 - contributo R.A.V.A. lire 8.087.000
3 - quote associative lire 1.200.000
-----------------------
Totale entrate lire 39.287.000
Uscite
1 - costi del personale lire 12.000.000
2 - consulenza fiscale lire 2.380.000
3 - materiale promozionale lire 357.000
4 - campagna fotografica
architettura tradiz. lire 2.700.000
5 - esposizioni lire 17.850.000
6 - acquisto calcolatore lire 2.000.000
7 - cancelleria lire 500.000
8 - varie ed eventuali lire 1.500.000
-----------------------
Totale uscite lire 39.287.000
I Servizi Culturali dell'Assessorato alla Pubblica Istruzione
ritengono ammissibili a contributo, ai sensi della legge regionale
20 agosto1993, n. 69, le spese di cui ai punti 4 e 5 del
sopraindicato Bilancio di Previsione per un importo complessivo di
lire 20.550.000; pertanto ai sensi dell'articolo 3 comma 1 - della
predetta legge regionale n. 69/1993 l'entità del contributo può
essere determinato in lire 8.220.000 pari al 40 percento delle
spese ritenute ammissibili a contributo per attività espositive e
di ricerca.
La Giunta, su proposta dell'Assessore alla Pubblica Istruzione,
ritiene opportuno aderire alla richiesta mediante la concessione,
ai sensi dell'articolo 9 della predetta legge regionale n. 69/1993
di un contributo di lire 8.220.000 da erogare in due rate: la prima
corrispondente al 60 percento dell'importo, cioè lire 4.932.000,
dopo che la presente deliberazione sarà diventata esecutiva e la
seconda corrispondente al 40 percento, cioè lire 3.288.000, a
saldo, dopo la presentazione di breve relazione sull'attività
svolta e di rendiconto finale delle spese sostenute i cui
giustificativi dovranno essere costituiti da documenti fiscalmente
regolari.
Visto il parere favorevole rilasciato dal Dirigente dei Servizi
Culturali dell'Assessorato della Pubblica Istruzione ai sensi del
combinato disposto dell'articolo 72 della legge regionale n. 3/1956
e successive modificazioni e dell'articolo 21 della legge regionale
n. 18/1980 e successive modificazioni, in ordine alla legittimità
della presente deliberazione;
Delibera
1) di approvare, ai sensi dell'articolo 3 - comma 1 - della
legge regionale 20 agosto 1993, n. 69, la concessione
all'Associazione dei Musei di Cogne con sede a Cogne - P.zza
Chanoux - P. IVA 0552070070, di un contributo di lire 8.220.000
(ottomilioniduecentoventimila) a copertura parziale delle spese
preventivate per l'esercizio finanziario 1995 per le attività
culturali e scientifiche;
2) di approvare e di impegnare la spesa di lire 8.220.000
(ottomilioniduecentoventimila) sul capitolo 57260 del bilancio
preventivo della Regione per l'anno 1995 "Contributi ad Enti e ad
Associazioni culturali ed educative per manifestazioni ed
iniziative culturali e scientifiche" che presenta la necessaria
disponibilità;
3) di liquidare detto contributo in due rate:
a) la prima di lire 4.932.000
(quattromilioninovecentotrentaduemila) corrispondente al 60
percento del contributo concesso dopo che la presente deliberazione
sarà divenuta esecutiva;
b) la seconda di lire 3.288.000
(tremilioniduecentottantottomila) a saldo dopo la presentazione di
breve relazione sull'attività svolta e di rendiconto finale delle
spese sostenute i cui giustificativi dovranno essere costituiti da
documenti fiscalmente regolari;
4) di ordinare l'emissione del mandato di pagamento con le
modalità di cui all'articolo 59 della legge regionale n. 90 del 27
dicembre 1989 e successive modificazioni, precisando che il
contributo è soggetto alla ritenuta d'acconto di cui all'articolo
28 del DPR n. 600/1973;
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate all'articolo 8 del
decreto legislativo n. 320 del 22 aprile 1994 e di darne
esecuzione.
Presidente Passiamo alla votazione.
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK