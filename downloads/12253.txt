Consiglio Regionale della Valle d'Aosta - Oggetto del Consiglio n. 3169 del 28 febbraio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3169 del 28 febbraio 1992 - Resoconto
OGGETTO N. 3169/IX Disegno di legge: "Modificazioni ed
integrazioni alla legge regionale 17 agosto 1987, n. 80,
concernente interventi a favore della cooperazione. Modificazione
della legge regionale 1° giugno 1984, n. 16, e della pianta
organica del personale dell'Assessorato dell'industria, commercio,
artigianato e trasporti".
Presidente
La parola al relatore Consigliere
Milanesio.
Milanesio (PSI)
Per non far perdere tempo al
Consiglio, la relazione che è allegata agli atti della Giunta è più
che esauriente; si sprecherebbero delle parole e si farebbe perdere
tempo ai colleghi che credo non abbiano voglia di perderlo.
Quindi c'è la totale adesione del Relatore alla relazione della
Giunta sotto questo profilo.
Presidente
Se non vi sono richieste d'intervento
possiamo passare a votazione sul disegno di legge n. 374.
Si vota sull'articolo 1 del quale do lettura.
Articolo 1 1. Il comma uno dell'articolo 5 della legge
regionale 17 agosto 1987, n. 80, recante "Interventi a favore della
cooperazione. Modificazioni della legge regionale 1 giugno 1984, n.
16, e della pianta organica del personale dell'Assessorato,
industria, commercio, artigianato e trasporti", è così
sostituito:
"1. La Giunta regionale è autorizzata ad erogare contributi per
operazioni di capitalizzazione iniziale alle società cooperative di
produzione e lavoro o miste con almeno il 40 per cento di soci
lavoratori o che svolgono, prevalentemente, attività
socio-assistenziali".
2. Il comma due dell'articolo 5 della legge regionale 17 agosto
1987, n. 80, è così sostituito:
"2. Sono considerate operazioni di capitalizzazione iniziale le
spese sostenute o assunte, per avviare l'attività, in data
successiva alla presentazione della domanda di iscrizione al
registro regionale della società cooperative e dei loro consorzi,
relative a:
a) acquisizione, costruzione, trasformazione, ampliamento o
ammodernamento degli immobili necessari per l'esercizio
dell'attività statutaria, compreso l'acquisto di aree e di
complessi aziendali;
b) acquisto di macchinario, attrezzature, arredamenti, materie
prime e automezzi purché direttamente impiegati nel processo
produttivo o nella prestazione di servizi".
3. Al comma cinque dell'articolo 5 della legge regionale 17
agosto 1987, n. 80, le parole "del requisito" sono sostituite dalle
parole "dei requisiti".
Presidente
E' aperta la votazione sull'articolo
1.
Esito della votazione:
Presenti, votanti e favorevoli: 28
Il Consiglio approva all'unanimità.
Presidente
Si passa alla votazione sull'articolo 2 del
quale do lettura.
Articolo 2 1. L'articolo 6 della legge regionale 17 agosto
1987, n. 80, è così sostituito:
"Articolo 6 - Finanziamenti per investimenti.
1. La Giunta regionale è autorizzata ad erogare contributi alle
società cooperative di produzione e lavoro, di consumo, di
trasporto o miste per l'attuazione di progetti di sviluppo o di
espansione, con aumento del capitale sociale.
2. I nuovi investimenti devono essere finalizzati ad incrementi
occupazionali o produttivi, allo sviluppo o all'ammodernamento
dell'impresa o all'acquisizione di complessi aziendali.
3. I progetti di sviluppo o di espansione sono ammissibili a
finanziamento se il rapporto tra il capitale netto, relativo
all'ultimo bilancio approvato, sommato al nuovo apporto di
capitale, e l'investimento complessivo previsto, dedotto il
contributo regionale, è pari o maggiore di uno.
4. L'ammontare dei contributi di cui al comma uno è ammesso, con
il limite di lire 120.000.000, nella misura massima del triplo del
nuovo apporto di capitale versato dai soci.
5. I contributi di cui al comma uno sono erogati anche in più
soluzioni, previa documentazione delle spese sostenute."
Presidente
Passiamo a votazione dell'articolo
2.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Passiamo all'articolo 3 del quale do
lettura.
Articolo 3 1. L'articolo 8 della legge regionale 17 agosto
1987, n. 80, è così sostituito:
"Articolo 8. Contributi in conto interessi.
1. La Giunta regionale è autorizzata a concedere contributi in
conto interessi a società cooperative di produzione e lavoro, di
consumo, di trasporto o miste su scoperti di conto corrente
autorizzati da istituti di credito per le seguenti spese:
a) esecuzione di commesse o contratti;
b) anticipazioni su esportazioni;
c) anticipi alle importazioni di materie prime.
2. I contributi di cui al comma uno sono ammessi su scoperti di
conto corrente d'importo non superiore al 30 per cento del
fatturato dell'esercizio precedente ed in misura tale che
l'interesse posto a carico della società cooperativa, con
esclusione degli oneri accessori e delle relative spese, risulti
pari al 50 per cento del tasso ufficiale di sconto in vigore al
momento dell'operazione.
3. La Giunta regionale è autorizzata a stipulare convenzioni con
gli istituti di credito per l'erogazione dei contributi in conto
interessi."
Presidente
Se nessuno intende intervenire, possiamo
votare l'articolo 3.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Passiamo all'articolo 4 del quale do
lettura.
Articolo 4 1. L'articolo 9 della legge regionale 17 agosto
1987, n. 80, è così sostituito:
"Articolo 9 - Comitato tecnico.
1. Per l'esame delle domande di finanziamento, di cui agli
articoli 5, 6 e 7 e di concessione dei contributi in conto
interessi di cui all'articolo 8, è istituito presso l'Assessorato
regionale dell'industria, del commercio e dell'artigianato un
Comitato tecnico composto da:
a) l'Assessore regionale dell'industria, del commercio e
dell'artigianato - Presidente;
b) esperti in materia di cooperazione, designati, in numero di
due dalla Fédération régionale des coopératives valdôtaines, e, in
numero di uno, da ciascuna delle Associazioni di rappresentanza,
assistenza e tutela del movimento cooperativo, riconosciute ai
sensi dell'articolo 5 del Decreto legislativo del Capo provvisorio
dello Stato 14 dicembre 1947, n. 1577, recante provvidenze per la
cooperazione, e successive modificazioni ed integrazioni;
c) un funzionario dell'Assessorato regionale dell'industria, del
commercio e dell'artigianato appartenente alle qualifiche
dirigenziali.
2. Funge da segretario del Comitato tecnico un'impiegato,
appartenente al 7° livello funzionale, del Servizio dell'industria,
dell'artigianato ed energia dell'Assessorato regionale
dell'industria, del commercio e dell'artigianato.
3. Il Comitato tecnico è costituito con decreto del Presidente
della Giunta regionale.
4. Il Comitato tecnico esprime pareri in ordine alle domande ed
ai progetti presentati sulla base dell'istruttoria effettuata dagli
Uffici dell'Assessorato regionale dell'industria, del commercio e
dell'artigianato e della valutazione effettuata dal Servizio
valutazione e controllo investimenti dell'Assessorato medesimo.
5. Ai componenti il Comitato tecnico di cui alla lettera b) è
corrisposto un compenso lordo di lire 80.000 per ogni seduta."
Presidente
Se nessuno intende intervenire, possiamo
passare a votazione.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Passiamo all'articolo 5 del quale do
lettura.
Articolo 5 1. Dopo l'articolo 12 della legge regionale 17
agosto 1987, n. 80, è inserito il seguente articolo 12 bis:
"articolo 12 bis. Contributi alle Associazioni di rappresentanza
del movimento cooperativo per attività di assistenza contabile,
amministrativa e fiscale alle società cooperative.
1. La Giunta regionale è autorizzata a concedere, alla
Fédération régio-nale des coopératives valdôtaines e alle
Associazioni di rappresentanza, assistenza e tutela del movimento
cooperativo, di cui all'articolo 11, contributi per le spese di
assistenza contabile, amministrativa e fiscale, sostenute per
l'erogazione di tali servizi alle società cooperative.
2. I contributi di cui al comma uno sono ammessi nel limite
massimo del 30 per cento delle spese sostenute e sono erogati su
presentazione di consuntivo comprovante l'attività svolta.
3. Le spese ammissibili a contributo sono individuate con
deliberazione della Giunta regionale."
Presidente
Se nessuno chiede d'intervenire, possiamo
passare a votazione.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Passiamo all'articolo 6 del quale do
lettura.
Articolo 6 1. le disposizioni più favorevoli previste dalla
presente legge si applicano anche ai progetti presentati nei
diciotto mesi precedenti la data di entrata in vigore, per i quali
non sia ancora intervenuto il provvedimento definitivo di
liquidazione del contributo ammesso.
Presidente
Se nessuno chiede d'intervenire, possiamo
passare a votazione.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente Passiamo all'articolo 7 del quale do
lettura.
Articolo 7 1. Gli oneri derivanti dall'applicazione degli
articoli 3 e 5 gravano, rispettivamente, sui capitoli 46540, per
lire 50.000.000, e 46560 per lire 250.000.000 di nuova istituzione
del bilancio di previsione della Regione per l'esercizio
finanziario 1992.
2. Alla copertura degli oneri indicati al comma uno si provvede
per l'anno 1992 mediante utilizzo per lire 30.000.000 dello
stanziamento iscritto al capitolo 69020 (fondo globale per il
finanziamento di spese di investimento) a valere
sull'accantonamento previsto all'allegato 8 al bilancio di
previsione concernente "sviluppo e ammodernamento del sistema
economico e produttivo" d. 2.3.
Su detto intervento risulta, quindi, disponibile la minor somma
di lire 700.000.000.
3. A decorrere dall'esercizio finanziario 1993, gli oneri
derivanti dall'ap-plicazione della legge regionale 17 agosto 1987,
n. 80, come modificata dalla presente legge, sono determinati con
la legge di bilancio, ai sensi dell'articolo 15 della legge
regionale 27 dicembre 1989, n. 90.
Presidente
Se nessuno intende intervenire, possiamo
passare a votazione.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Passiamo all'articolo 8 del quale do
lettura.
Articolo 8 1. Alla parte spesa del bilancio di previsione
della Regione per l'anno 1992 sono apportate le seguenti
variazioni:
In diminuzione
Cap. 69020: Fondo globale per il finanziamento di spese di
investimento
£. 300.000.000
In aumento:
programma regionale - 2.2.2.08
codifica ISTAT - 2.1.1.6.3.2.10.25.05
Cap. 46540: Contributi in conto interessi a società cooperative
su scoperti di conto corrente autorizzati da istituti di
credito.
legge regionale 17 agosto 1987, n. 80, articolo 8
legge regionale articolo 3
£. 50.000.000
programma regionale: 2.2.2.08
codifica ISTAT 2.1.1.6.3.2.10.25.05.
Cap. 46560: Contributi alle Associazioni di rappresentanza del
movimento cooperativo per attività di assistenza contabile
amministrativa e fiscale alle società cooperative.
legge regionale 17 agosto 1987, n. 80, articolo 11 bis;
legge regionale articolo 5
£. 250.000.000
Presidente
Se nessuno intende intervenire, possiamo
passare a votazione.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Passiamo all'articolo 9 del quale do
lettura.
Articolo 9 1. la presente legge è dichiarata urgente ai sensi
del comma tre dell'articolo 31 dello Statuto speciale ed entrerà in
vigore il giorno successivo a quello della sua pubblicazione sul
Bollettino Ufficiale della Regione Valle d'Aosta.
Presidente
Per questo articolo c'è la dichiarazione
d'urgenza ed è richiesta la maggioranza speciale di 18
voti.
I consiglieri possono votare.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Passiamo alla votazione della legge nel suo
complesso.
Esito della votazione:
Presenti, votanti e favorevoli: 29
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK