Consiglio Regionale della Valle d'Aosta - Oggetto del Consiglio n. 118 del 9 novembre 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 118 del 9 novembre 1988 - Resoconto
OGGETTO N. 118/IX - RITARDI NELLA REALIZZAZIONE
DELL'UNITA’ DIPARTIMENTALE PER LO STUDIO E LA
TERAPIA DELL'IPERTENSIONE ARTERIOSA. (Interrogazione).
PRESIDENTE:
Do lettura dell'interrogazione in oggetto,
presentata dai Consiglieri Mafrica e Bajocco.
INTERROGAZIONE
Nel corso della discussione della legge regionale concernente
l'aggiornamento del piano sociosanitario regionale, su proposta
della Commissione consiliare competente, veniva introdotto (con
votazione unanime) un emendamento all'allegato A.
Attraverso tale iniziativa consiliare veniva istituita una Unità
Dipartimentale per lo studio e la terapia dell'ipertensione
arteriosa.
Poiché a tre mesi dalla pubblicazione della legge non si ha
notizia di alcun provvedimento attuativo della disposizione sopra
ricordata, i sottoscritti Consiglieri regionali del Gruppo
comunista
INTERROGANO
l'Assessore competente per sapere:
1) quali ragioni hanno finora impedito la realizzazione
dell'Unità Dipartimentale per lo studio e la terapia
dell'ipertensione arteriosa;
2) entro quali tempi e con quali modalità verrà data attuazione
ad una disposizione introdotta dalla volontà unanime del Consiglio
regionale.
PRESIDENTE:
Ha chiesto la parola l'Assessore alla Sanità
ed Assistenza Sociale, Lanièce; ne ha facoltà.
LANIECE (D.C.):
Alla prima domanda dell'interrogazione
posso rispondere dicendo che l'Unità Sanitaria Locale non ha
adottato alcun atto formale di costituzione dell'Unità
Dipartimentale in questione, in quanto il decreto ministeriale del
13 settembre 1988, previsto dalla legge 8.4.1988 n. 109, ha fissato
gli standard di posti letto e di personale sulla base dei quali le
UU.SS.LL. e le Regioni devono adottare i provvedimenti previsti
dalla citata legge n. 109. Sembra, infatti, che tutto quello che la
Regione ha già deciso in materia ospedaliera con la legge regionale
17.6.1988 n. 56 debba essere riesaminato e rideterminato con un
nuovo provvedimento.
Gli uffici competenti stanno esaminando la questione per
accertare se sia necessario o meno un nuovo provvedimento
legislativo o se sia possibile interpretare in altro modo il
decreto ministeriale. Stante questa situazione, non è possibile
dire se la realizzazione dell'Unità Dipartimentale può essere
avviata immediatamente oppure se i tempi della sua realizzazione
saranno più lunghi. Mi auguro di poter dare quanto prima una
risposta, anche solo verbale, sulla base di quello che emergerà
dagli accertamenti in corso e dalle interpretazioni della normativa
vigente.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Mi sembra che la vicenda
dell'aggiornamento del piano sanitario diventi sempre più una
favola. Eravamo partiti con la necessità di rivedere il piano
sanitario 1983-85; agli inizi del 1988 era in circolazione una
bozza di revisione e di aggiornamento del piano; invece di quella
bozza è stata presentata una piccola variazione degli organici con
l'istituzione di alcune unità operative e dipartimentali; adesso
l'assessore ci dice: "Ma queste nostre norme contrastano o non sono
congruenti con le direttive precedenti..."
LANIECE:
(fuori microfono): No, non sono precedenti,
perché il decreto è del 13 settembre... ed è quindi successivo alla
nostra legge che è stata pubblicata nel mese di luglio. A questo
punto si sta cercando di capire se si può applicare la nostra legge
o se la stessa è superata dalla nuova normativa.
MAFRICA (P.C.I.): Assessore Lanièce, siamo solo all'inizio della
legislatura, ma le ricordo che già per due volte, nonostante
reiterati inviti, ci si è trovati a dover discutere l'aggiornamento
del piano sanitario nell'ultima seduta del Consiglio regionale. Mi
auguro che in questa legislatura non si voglia percorrere per la
terza volta la stessa strada e pertanto la invito a tener nel
debito conto queste osservazioni ed a verificare se le norme
approvate dal Consiglio regionale siano compatibili o meno con il
decreto ministeriale del quale la prego di farmi avere copia.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK