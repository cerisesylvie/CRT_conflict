Consiglio Regionale della Valle d'Aosta - Oggetto del Consiglio n. 1190 del 6 maggio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Servizio di emergenza sanitaria (118)
ASSISTENZA SOCIALE
Associazionismo - volontariato
TRASPORTI E VIABILITÀ
Trasporti
Autostrade e trafori alpini
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1190 del 6 maggio 2015 - Resoconto
OGGETTO N. 1190/XIV - Interrogazione: "Risoluzione della
problematica relativa ai transiti autostradali delle associazioni
del volontariato del soccorso".
Presidente
- Per la risposta, la parola all'Assessore
Fosson.
Fosson (UV)
- Sì, grazie Presidente.
Il problema è già stato affrontato, ma purtroppo non ancora
risolto, dico come sintesi iniziale, anche se è un problema
importante che ci sta a cuore. Con la circolare del 18 settembre
del 2014 il Ministero dei trasporti, per una logica anche corretta
di evitare abusi, metteva in atto una nuova normativa per
l'esenzione dei pedaggi rivedendo tutto il sistema. La circolare
trova attuazione dal 1° di aprile, anche con alcune difficoltà
interpretative che stanno venendo fuori. Soprattutto non si capisce
perché la Croce Rossa abbia ancora mantenuto quest'esenzione in un
sistema in cui ricordo che il 118, ovvero le ambulanze
"istituzionali" pagano il pedaggio. Si è già parlato di questo, ho
detto: il 25 febbraio con la risoluzione, a cui ha fatto seguito
l'audizione del 16 marzo in II Commissione con i rappresentanti RAV
e SAV, luogo in cui si è discussa la soluzione che appunto
prevedeva un'adesione gratuita ad una piattaforma
web
per i
volontari del soccorso; ma in quella stessa sede la Federazione ha
anticipato alcuni problemi e si è riservata la risposta in seguito
ad un'assemblea, con cui ha riunito i presidenti delle 17
associazioni...che nel frattempo stanno divenendo 15 per un loro
desiderio rispetto ad una necessità di accorpamento. In questa
assemblea ha, tra l'altro, partecipato il Dottor Pregliasco, che è
il Presidente dell'ANAS. Io quella sera avevo precedenti impegni,
non ho potuto parteciparvi, ma col Dottor Pregliasco abbiamo già
dialogato e ci siamo confrontati diverse volte. Di queste 17, ormai
quasi 15 associazioni, 3 hanno deciso di aderire a questa
piattaforma
web
prevista dalle Autostrade, 8 no, una ha
comunicato che avrebbe preso per le sue utenze le strade statali
mentre 3 o 5 a seconda del numero finale, sono in attesa di
chiarimenti, legati alla nuova norma. Sull'emergenza non ci sono
problemi, passano dal transito autostradale e poi inviano i dati
successivamente, ma per i cosiddetti "servizi sanitari
qualificati", quindi non riferiti alle emergenze e dunque il
problema sollevato dalla Federazione rimane. Quali sono questi
trasferimenti? Sono quelli, per esempio, da un ospedale all'altro,
per invii a centri di dialisi, ma soprattutto sono trasferimenti
fuori Valle su cui noi non possiamo intervenire perché sono i
viaggi più lunghi ed entrano in gioco le autostrade non
regionali.
Che cosa vuol dire:
"i servizi sanitari qualificati"
? La
circolare prevedeva:
"senza una forma di rimborso"
. Questo
anche deve essere chiarito perché da noi, per una convenzione con i
volontari del 118, una forma di rimborso c'è legato
all'ammortamento delle auto, o al riconoscimento del pasto,
eccetera. Non solo, ma si è verificato un disagio sia per i
volontari, sia per l'Autostrada, cioè, quando c'è un servizio
sanitario qualificato, l'autista si ferma dove c'è l'operatore e
aspetta un verbale di emissione di un rapporto di mancato pagamento
di pedaggio, che crea poi un problema burocratico alle autostrade,
ma crea anche un grosso problema al Presidente delle associazioni,
che deve comunque poi dichiarare il servizio, ma tenendo anche
conto che l'esenzione del pagamento avviene anche attraverso una
trasmissione di dati del trasportato, dati che non possono essere
conferiti ad Autostrade per una questione di privacy. È un problema
quindi che ci sta molto a cuore, che però non ha ancora soluzioni
se non tutta un'attività che noi e soprattutto l'ANPAS ha messo in
atto. C'è una lettera dell'ANPAS al Ministero del 31 marzo che
chiede proprio di chiarire che cosa vuol dire:
"trasporti
sanitari qualificati"
, perché la confusione terminologica
esiste. Dicevo che è un problema che deve essere risolto,
soprattutto per i servizi fuori Valle, perché i volontari non
eseguono quei trasporti secondari che effettuavano prima e quindi
c'è un carico del servizio istituzionale maggiore. C'è da
considerare che la nuova normativa va anche a modificare delle
condizioni non previste dalla convenzione in essere e il discorso è
un po' cambiato. Dico ancora, come avevo detto in Commissione, che
abbiamo cercato di sollevare con gli altri Assessori questo
problema, ma c'è da dire che questo, ancora per una volta in più,
certifica che il nostro sistema è un sistema particolare, cioè
basato - e non potrebbe essere così - su un servizio di
volontariato sempre più responsabile...con delle difficoltà, come
quello del trasporto infermi, uguale a quello perché nelle altre
regioni le soluzioni adottate riguardano le associazioni di
professionisti, eccetera. Le dico ancora che l'Assessore della
Liguria ha comunque con i suoi uffici avviato un ricorso al TAR
proprio perché venga chiarito con le Autostrade. I nostri
Parlamentari si sono attivati preparando delle interpellanze
parlamentari, ma i tempi di risposta alle interpellanze
parlamentari non sono mai rapidi. C'è in VIII Commissione al Senato
tutta la discussione sul nuovo Codice della strada, che dovrebbe
proprio rivedere e mettere chiarezza sulla questione. I presidenti
delle associazioni si rivedranno il 17 di questo mese per fare un
punto.
Dicevo, i volontari del 118 garantiscono un sistema di emergenza
in questo momento in Valle d'Aosta. Se questo cambia, deve cambiare
tutto un sistema, con delle grande problematiche, quindi per noi
l'importanza è notevole. Certo che con questa normativa, ma anche
con normative di sicurezza e sanitarie, di cui parleremo dopo...i
presidenti si devono assumere sempre di più delle responsabilità in
un servizio che, dicevo, in Valle d'Aosta è estremamente
particolare. Noi sosteniamo quest'attività con il desiderio di
chiarezza sul futuro. Io sono disposto a confrontarmi di nuovo in
Commissione con gli ultimi aggiornamenti appena ci sarà stata
questa riunione del 17. Certo è che si sono verificati dei
disservizi al sistema delle emergenze, ma soprattutto che va a
ledere una delle caratteristiche, uno dei punti più nobili e
qualificanti del nostro sistema del volontariato che è, appunto, il
sistema del volontariato nelle emergenze.
Presidente
- Per la replica, la parola al Consigliere
Bertschy.
Bertschy (UVP)
- Grazie Presidente.
Società Autostrade per l'Italia
dunque è riuscita ad
incidere sul Codice della strada e a cambiare in maniera pesante la
situazione sul territorio e in particolare in Valle d'Aosta. Lei sa
bene che quest'interpellanza non è tanto rivolta a criticare il suo
operato, ma a sostenere invece l'attività dei volontari, ancor in
maniera diversa da come abbiamo affrontato l'argomento l'altra
volta, perché il problema qui non è tanto speculare o andare a dire
ai volontari: "non aderite", e vorrei che fosse anche chiaro che
non è quella l'attività che stiamo facendo. Io ho partecipato alla
serata del 24 marzo insieme a tutti i Presidenti delle associazioni
e c'era il Dottor Pregliasco, ma c'era soprattutto il Presidente
della nostra Associazione e mi sono ben guardato dall'andare ad
enfatizzare il problema, anzi ho cercato, se possibile, di trovare
la strada per riuscire in questo momento a non creare dei problemi
ai cittadini valdostani, perché è bene ribadire che oggi chi non
aderisce alla piattaforma rimane senza
telepass
anche in
codice rosso, se il casello non è presidiato, deve aspettare che
qualcuno gli apra la sbarra. Sono quindi già avvenuti...
(interruzione di un Consigliere, fuori microfono)
...sì, se uno non ha il
telepass
...se non viene avvisato
l'operatore...casi già verificati...codice rosso fermo al casello.
Sono situazioni quindi che è meglio evitare, soprattutto è meglio
evitare...visto che non riusciamo ad ordinare i cantieri sulla
Statale e la Statale la devono prendere quelli che non vogliono
pagare l'autostrada, dobbiamo evitare che chi si fa valli lunghe
come quelle dell'Alta Valle e della Bassa Valle si debba ancora
fare la Statale e la Mongiovetta, oppure strade piene di curve
quando hanno dei trasportati a bordo, anche se sono trasportati che
devono semplicemente venire a fare la dialisi o qualcos'altro.
Vorrei quindi essere chiaro: non mi sto rivolgendo a lei perché
lei non sta facendo qualche cosa: mi sto rivolgendo a lei perché
rappresenta un settore importante, l'ha appena ribadito, che va
quanto meno rassicurato che politicamente tutti stiamo lavorando
per far sì che in Valle d'Aosta tutto questo non succeda,
soprattutto per i territori più distanti, ripeto, perché è chiaro
che chi opera qua intorno all'ospedale sente meno questo disagio.
Allora dobbiamo far sentire politicamente...Presidente, io le
chiederei, visto che era assente a quella riunione - i motivi
sono...ognuno ha i suoi impegni, ci mancherebbe -, però di
risentirli, probabilmente anche di convocare una prossima riunione.
Far sentire che c'è quest'attività dei nostri Parlamentari, che
dev'essere forte in VIII Commissione, e la nostra attività, il
sostegno a quest'iniziativa...perché dispiace anche che possano
essere viste come persone che vogliono fare su quest'argomento
delle polemiche...non è così, perché li ho sentiti personalmente:
nessuno vuol far polemiche, ma non si vogliono caricare di un
ulteriore disagio, hanno voglia di fare i volontari, guidano i
mezzi, sono disponibili per noi, ci tolgono un sacco di costi sul
bilancio dell'azienda. Fanno quindi un'attività per la quale si
possono ringraziare e non vogliono essere responsabili di
quest'ultima parte...alcuni presidenti, alcuni hanno aderito, è
vero, ci sono tre associazioni... Allora, prima che anche ci si
divida in belli, in bravi e cattivi, facciamo sentire che ci siamo,
che stiamo cercando di incidere il più possibile su
quest'argomento. Io la sollecito, appunto, a magari risentire,
riconvocare e a fare in modo che tutti si sentano rassicurati che
qualche cosa succeda, perché in Liguria - l'ha detto, l'ha
ricordato anche lei, hanno deciso invece di partire per una strada
diversa -: si va, primo ricorso al TAR e poi si continuerà, perché
non è normale...perché, ci fosse anche stato qualche abuso, che le
società abbiano così accettato...non l'avrebbero fatto per altri
argomenti! Sono subito stati pronti a cambiare il codice per dire
che, se qualcuno ha abusato delle ambulanze prendendo l'autostrada,
togliamo a tutti la possibilità di utilizzarla. Lei sa bene quanto
in Valle d'Aosta questo incide, quanto il nostro sistema di
trasporto su gomma sia legato esclusivamente ad un passaggio veloce
in autostrada, quindi questo dobbiamo ribadirlo e ribadirlo in
maniera forte. La sollecito a farlo e a sostenere...anche, se è il
caso, di lavorare in Commissione, ma soprattutto bisogna lavorare
con i volontari, non è tanto la Commissione.
Io oggi ho voluto ribadire che a due mesi e più dalla
risoluzione c'è questo piccolo passo in avanti, che le nostre
società garantiscono l'utilizzo gratuito del
telepass
, ma il
problema non era quello: il problema è aderire alla piattaforma,
prendersi la responsabilità di certificare. Oggi queste
associazioni stanno facendo il mancato pagamento e 15 giorni dopo
certificano questo. Assessore, quindi, se è possibile, segua il
dossier
, dia forza e energia ai nostri Parlamentari affinché
si ricordino di dire a Roma che in Valle d'Aosta tante strade
comode non ce ne sono e se andando in autostrada con un malato
bisogna anche pagare, non ci sembra proprio giusto.
Presidente
- Punto 10 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK