Consiglio Regionale della Valle d'Aosta - Oggetto del Consiglio n. 4029 del 10 dicembre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4029 del 10 dicembre 1992 - Resoconto
OGGETTO N. 4029/IX Approvazione del bilancio di previsione
del Consiglio regionale per l'anno 1993.
Presidente
Do lettura del testo della delibera:
Deliberazione Il Consiglio
- su proposta dell'Ufficio di Presidenza;
- visto il parere della II Commissione consiliare
permanente;
delibera
di approvare il bilancio di previsione del Consiglio regionale
della Valle d'Aosta per l'anno finanziario 193 risultante dal
riepilogo allegato, contenente gli stati di previsione dell'Entrata
e della Spesa.
Allegati (...omissis....)
Presidente
Colleghi consiglieri, come avrete potuto
constatare dalla documentazione allegata, il bilancio del Consiglio
regionale quest'anno è diversificato rispetto agli anni
precedenti.
Prima di tutto perché con la sopraggiunta autonomia funzionale
del Consiglio le spese del personale sono a carico del Consiglio
regionale e la parte concernente l'informatizzazione degli uffici,
nuove attrezzature e nuovi sistemi informativi comportano delle
spese che fino all'anno scorso erano a carico dell'Amministrazione
in generale.
Per quanto riguarda le voci esorbitanti, al di fuori delle spese
per il personale e l'informatizzazione, abbiamo calcolato nella
formulazione del bilancio un incremento rispetto alla previsione
del 1992 di circa il 4,90 percento della spesa in generale. In
questo sono incluse una serie di voci particolarmente significative
che hanno avuto invece una contrazione.
In un momento in cui si cerca di economizzare al massimo,
l'Ufficio di Presidenza ha tenuto conto in alcuni capitoli, mi
riferisco al capitolo 80 "Spese di rappresentanza e ospitalità", 90
"Spese di partecipazione a convegni, congressi e altre
manifestazioni", 100 "Spese per l'organizzazione di convegni" di
una riduzione della spesa prevista.
Si evidenziano inoltre alcuni aspetti. Il primo è quello per
l'indennità di carica e le spese di premi assicurativi dei
componenti del Consiglio. Nei 6 miliardi messi a bilancio si
prevede una spesa maggiore per gli assegni di fine mandato. Poi si
prevede un aumento degli oneri assicurativi a carico del Consiglio
regionale sempre per i componenti del Consiglio.
Le voci sono tutte molto ben specificate, comprese le spese per
il Difensore civico, che nel 1993 dovrebbe essere messo nella sua
piena disponibilità. Non mi resta che essere a piena disposizione
dei colleghi per eventuali spiegazioni.
Presidente
Pongo in votazione la delibera in
oggetto.
Esito della votazione:
Presenti, votanti e favorevoli: 24
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK