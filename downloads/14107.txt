Consiglio Regionale della Valle d'Aosta - Oggetto del Consiglio n. 630 del 20 aprile 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 630 del 20 aprile 1994 - Resoconto
OGGETTO N. 630/X - Vendita ai coniugi Joly Ettore e Favre
Pierina di un ter­reno di proprietà regionale sito in Comune di
Arnad. In­troito di somma. Delega alla Giunta.
Deliberazione - Il Consiglio
Premesso che:
in data 24 aprile 1989 il sig. Joly Ettore ha presentato istanza
all'Amministrazione regionale per ottenere la cessione in per­muta
del terreno di proprietà regionale sito in Comune di Ar­nad,
distinto al N.C.T. F. 17 n. 527, al fine di poter ampliare il
proprio laboratorio artigianale insistente sui confinanti terreni
di sua proprietà (F. 17 nn. 528 - 529 - 530 - 532). Con successi­va
nota in data 28 giugno 1989 il sig. Joly specificava che in­tendeva
cedere in permuta alla Regione i terreni di sua pro­prietà distinti
in Catasto al Foglio 17 mappali 514 e 531.
L'Ufficio Patrimoniale dell'Assessorato del Bilancio e delle
Fi­nanze, con relazione tecnica in data 29 luglio 1992, si è
dichia­rato favorevole alla cessione del terreno e ha espresso
parere negativo alla permuta precisando che l'Amministrazione
regio­nale non ha interesse ad acquisire i mappali F. 17 nn. 514 e
531 che non rivestono importanza per l'intero comprensorio di
proprietà regionale dell'area BALTEA DISK.
In seguito al suddetto parere il sig. Joly in data 13 agosto
1993 ha presentato richiesta di acquisto del terreno in argomento e
con ulteriore nota in data 8 gennaio 1994 ha sollecitato questa
Amministrazione per la definizione della compravendita.
L'Ufficio Patrimoniale con relazione tecnica in data 15 febbraio
1994 ha quindi aggiornato la sua precedente stima valutando il
terreno in oggetto nel prezzo a corpo di Lire 15.290.000=
(quindicimilioniduecento-novantamila).
A seguito di ulteriori accertamenti catastali l'ufficio
Patrimo­niale, con nota prot. n. 4694/5 FIN. del 7 marzo 1994, ha
prov­veduto a rettificare le sue precedenti relazioni tecniche
preci­sando che il map­pale F. 17 n. 527 ha la minore superficie di
267 mq., rispetto ai 278 mq. prima considerati, e pertanto il suo
prezzo di stima viene ride­terminato in Lire 14.685.000=
(quattordicimilioniseicentottantacinquemila).
Il sig. Joly si è infine dichiarato disposto ad acquistare il
terre­no di proprietà regionale sito in Comune di Arnad (N.C.T. F.
17 n. 527) per il prezzo stimato.
Il terreno oggetto di vendita è stato acquistato
dall'Ammini­strazione regionale con atto rogito Notaio Alberto De
Bernardi Repertorio n. 2603 del 28 dicembre 1972, registrato a
Châtillon in data 8 gennaio 1973 al n. 66, trascritto ad Aosta il
25 gen­naio 1973 ai nn. 1182/1065.
La vendita a trattativa privata al sig. Joly Ettore è
giustificata dal fatto che il medesimo è proprietario confinante ed
affittua­rio del terreno di cui trattasi e vi sarebbero, pertanto,
fondate ragioni per ritenere che un'eventuale asta o una gara a
licita­zione privata andrebbe deserta data l'esiguità della
porzione venduta.
Visto il parere favorevole rilasciato dal Dirigente del Servizio
Affari Generali e Legali della Presidenza della Giunta ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Visto il parere della II Commissione consiliare permanente;
Delibera
1) di approvare la vendita ai coniugi Joly Ettore e Favre
Pieri­na del terreno di proprietà regionale sito in Comune di Arnad
della superficie di circa 267 mq., distinto al N.C.T. F. 17 n. 527,
per il prezzo a corpo di Lire 14.685.000=
(quattordicimilioniseicentottantacinquemila);
2) di introitare la somma complessiva di Lire 14.685.000=
(quattordicimilioni seicentottantacinquemila) al capitolo 10200
("Provento vendite beni immobili") del Bilancio di previsione della
Regione per l'anno finanziario 1994;
3) di onerare gli acquirenti delle spese di stipulazione,
regi­strazione e trascrizione dell'atto conseguente al presente
prov­vedimento e di ogni altra spesa accessoria, ad esclusione
dell'INVIM a carico per legge della Regione venditrice;
4) di conferire al Presidente della Giunta od eventualmente, in
caso di delega, all'Assessore regionale che interverrà alla
stipu­lazione dell'atto conseguente al presente provvedimento, la
fa­coltà di autorizzare l'inserzione nello stesso delle
precisazioni, rettifiche ed aggiunte che il Notaio riterrà
necessarie per il per­fezionamento del rogito;
5) di delegare alla Giunta regionale l'adozione di un successivo
provvedimento per l'approvazione e la liquidazione della spesa
relativa al pagamento dell'imposta sull'incremento di valore degli
immobili;
6) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 1, lettera e), del decreto legislativo 13
febbraio 1993, n. 40, come corretto dal successivo decreto
legi­slativo 10 novembre 1993, n. 479.
Presidente -
Se non ci sono interventi possiamo
passare alla votazione della deliberazione in oggetto.
Presenti, votanti e favorevoli: 26
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK